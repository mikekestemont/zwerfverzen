<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Tweede Martijn</title>
<author>Jacob van Maerlant</author>
</titleStmt>
<editionStmt>
<edition>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 46-60.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Tweede Martijn"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1380"/></interpGrp>
<interpGrp type="witnessYear_from"><interp value="1380"/></interpGrp>
<interpGrp type="pubYear_to"><interp value="1425"/></interpGrp>
<interpGrp type="witnessYear_to"><interp value="1425"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Tweede Martijn</TITEL>
<TITEL>Dander Martijn</TITEL>
<TITEL>Strofische gedichten (Maerlant)</TITEL>
<author>Jacob van Maerlant</author>
<AARD>Rijm</AARD>
<BRON nr="K147">Stuttgart, W&#x00FC;rttembergische Landesbibliothek, Cod. poet. et philol. fol. 22</BRON>
<DATUM>1380-1425</DATUM>
<OMVANG>338 verzen</OMVANG>
<BRON.OPM>De codex staat bekend als het Comburgse handschrift. Hij bevat in totaal 1+346+1 folia; per bladzijde zijn er 2 kolommen en per kolom 36-43 regels. Volgens Janssens e.a. (1991) (zie Van den vos Reynaerde) is het handschrift samengesteld uit zes delen, die in dezelfde periode en omgeving vervaardigd zijn. Tot de inhoud, die uit een vijftigtal teksten bestaat, behoren naast Maerlants Tweede Martijn (fol. 119ra-121rb) o.a.: de Rose van Hein van Aken (fol. 1ra-85va); de Heimelicheit der heimelicheden van Jacob van Maerlant (fol. 87ra-101vb); het Boec van seden (fol. 102va-110rb); het Boec van Catone (fol. 110rb-112rb); enkele strofische gedichten van Jacob van Maerlant: de Eerste Martijn (fol. 112rb-119ra), de Derde Martijn (fol. 121rb-124va) en een Disputacie van onser Vrouwen ende van den Heilighen Cruce (fol. 124va-128vb); het Boec van Sidrac (fol. 131ra-174vb); Van sente Brandane (fol. 179ra-192va); Van den vos Reynaerde (fol. 192va-213rb); Een disputacie van Rogiere ende Janne van Jan de Weert (fol. 218rb-229va); Van den coninc Saladijn en van Hughen van Tabaryen van Hein van Aken (fol. 229va-231ra); Der leken spieghel (2, 44-45 en 3, 6-15) van Jan van Boendale (fol. 235ra-261vb); Van zeden (fol. 261vb-265ra); de Rijmkroniek van Vlaanderen (fol. 282ra-346rb).</BRON.OPM>
<EDITIE>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 46-60.</EDITIE>
<STATUS>Kritisch</STATUS>
<BRONMNW>1246</BRONMNW>
<BRONMNW>1371</BRONMNW>
<BRONMNW>1239.61 (ander handschrift)</BRONMNW>
<EDITIE.OPM>Een overzicht van de varianten in de andere handschriften met deze tekst, dat in de editie aan de voet van de bladzijde volgt, ontbreekt hier.</EDITIE.OPM>
<BRONNEN>Stuttgart, W&#x00FC;rttembergische Landesbibliothek, Cod. poet. et philol. fol. 22</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="46"/> DANDER MARTIJN.</head>
<lg><head type="strophe">1.</head>
<l>   "Martijn, slaepstu? slaept dijn sin ?</l>
<l>Sprec! hebstu gheen spreken in?</l>
<l>Du dinkes mi verdoren.</l>
<l>Dune achtes meer no min</l>
<l n="5">Dan omme weelde ende om ghewin:</l>
<l>Wiltu di dus versmoren?</l>
<l>Waert al dijn, dat comt int Swin,</l>
<l>Gout, selver, stael, loot, iser, tin,</l>
<l>So blevestu verloren,</l>
<l n="10">Daetstu ter doghet gheen beghin.</l>
<l>Hef up dijn hovet ende dinen kin!</l>
<l>Tontijt waerstu gheboren!</l>
<l>Hebstu dichtens versworen?"</l>
</lg>
<lg><head type="strophe">2.</head>
<l>"Jacop, da woens in den Dam</l>
<l n="15"><pb n="47"/> Ende ic tUtrecht; dies ben ic gram,</l>
<l>Dat wi dus sijn verscheden.</l>
<l>Weetstu wat mi oit mesquam?</l>
<l>Dat ic bate noch nie en vernam</l>
<l>Ant dichten van ons beden.</l>
<l n="20">So es mi die sin worden so lam,</l>
<l>Dat icker node weder an quam;</l>
<l>Dit doet mi verleden.</l>
<l>Du wecs mi als een stotel ram.</l>
<l>Al bestu wilt, du werts tam;</l>
<l n="25">Lere dine woorden cleden</l>
<l>Soetelike ende ghereden!"</l>
</lg>
<lg><head type="strophe">3.</head>
<l>"Martijn, vrient, hebbic messeit,</l>
<l>Ic bems te beterne ghereit,</l>
<l>Ic wils al up di bliven.</l>
<l n="30">Maer verstant mi ende ontbeit:</l>
<l>Ene dinc, die mi upt herte leit,</l>
<l>Willic di bescriven,</l>
<l>Daer hare die werelt mede meit,</l>
<l>Ne dade dat lief worde leit:</l>
<l n="35">Ende dats minne van wiven.</l>
<l>Wat dat es in dese werelt breit,</l>
<l>Stede, bossche, borghe ende preit,</l>
<l>Soudemen verdriven,</l>
<l>Wildemen minne ontliven."</l>
</lg>
<lg><head type="strophe"><pb n="48"/> 4.</head>
<l n="40">Jacop, dit was oint dijn doen:</l>
<l>Van vrouwen moeste dijn sermoen</l>
<l>Of beghinnen, of enden.</l>
<l>Waerstu een dorper, du spraecs van coen;</l>
<l>Nu es dine herte dies ontfloen.</l>
<l n="45">Doch willics mi ghenenden</l>
<l>Ende steken af minen caproen</l>
<l>Ende horen, watti hiertoe spoen</l>
<l>Dattu den onbekenden</l>
<l>Martine niene laets gheroen.</l>
<l n="50">Al haddic ane twee iserine scoen,</l>
<l>In mochte di niet ontwenden.</l>
<l>Na sprec, ic saelt ontbenden."</l>
</lg>
<lg><head type="strophe">5.</head>
<l>"Martijn, du sout mi verstaen:</l>
<l>Ene vrouwe wel ghedaen</l>
<l n="55">Hevet mi ghevaen met minnen.</l>
<l>Al dat Gode es onderdaen</l>
<l>Lietic omme hare gaen,</l>
<l>Mochticse ghewinnen.</l>
<l>Nochtan weetic wel sonder waen,</l>
<l n="60">Dat soe mijns niet en acht een spaen</l>
<l>Mijn herte doet mi bekinnen:</l>
<l>Al souder omme die werelt vergaen,</l>
<l><pb n="49"/>Dat soe mi niet en soude ontfaen</l>
<l>In hare herte binnen.</l>
<l n="65">Hier toe nes gheen verwinnen.</l>
</lg>
<lg><head type="strophe">6.</head>
<l>Ene ander vrouwe es, die mi mint</l>
<l>Boven al dat soe levende kint</l>
<l>Met ghestader trouwen,</l>
<l>Die mi gheprijst es niet een twint,</l>
<l n="70">Maer die scoonste, die men vint,</l>
<l>Ende bloeme van allen vrouwen.</l>
<l>Nu es mijn herte so hart een vlint,</l>
<l>Dat soe hare iet daertoe verbint,</l>
<l>Dat soese wille scouwen.</l>
<l n="75">Hoe lieve upsien soe mi toesint,</l>
<l>Het dinct mire herten sijn een wint.</l>
<l>Soe liete hare eer bedouwen,</l>
<l>Eer soere om quame in rouwen.</l>
</lg>
<lg><head type="strophe">7.</head>
<l>Martijn, nu hore ende verstant:</l>
<l n="80">Dese twee sijn in een bewant,</l>
<l>Dat costen moet seens leven.</l>
<l>Nu hebbic de macht in mine hant:</l>
<l>Welker ic wille brekic den bant</l>
<l>Ende maghet hare al vergheven;</l>
<l n="85"><pb n="50"/> Dene moet emmer laten den pant,</l>
<l>Den liefsten, die God oint vant:</l>
<l>Hiertoe sijn si verdreven.</l>
<l>Ne liech mi niet als een truwant,</l>
<l>Maer sech mi, an welken cant</l>
<l n="90">Dine herte es bleven,</l>
<l>Ende welke du liets sneven?"</l>
</lg>
<lg><head type="strophe">8.</head>
<l>"Jacop, dins gheens vraghens waert:</l>
<l>Die de waerheit niene spaert,</l>
<l>Hevet dit saen ontbonden.</l>
<l n="95">Het es emmer der herten aert,</l>
<l>Dat soe daerwaert tijt ende vaert,</l>
<l>Danen hare quamen die wonden.</l>
<l>Al sout al varen hindervaert,</l>
<l>Wat so welvarens begaert,</l>
<l n="100">Nu ende tallen stonden:</l>
<l>Ic verloeste, die mi therte beswaert</l>
<l>Soudic hare dan doen smaken tswaert?</l>
<l>Dat ware ondervonden</l>
<l>Meerre moort dan sonden.</l>
</lg>
<lg><head type="strophe">9.</head>
<l n="105">Tonghe lieghet, maer therte niet;</l>
<l>Want so wat dat herte ghebiet,</l>
<l>Wilmen emmer vulbringhen.</l>
<l><pb n="51"/>Wat es Naerchisuse gheschiet,</l>
<l>Die sine vorme spieghelt ende siet</l>
<l n="110">Int water sonder minghen?</l>
<l>Hant ende mont hi daerwaert biet,</l>
<l>Hi bit, hi claghet sijn verdriet;</l>
<l>Nature ne wils ghehinghen,</l>
<l>Dat hem can ghehelpen iet.</l>
<l n="115">Hi doolt, alse hi wel selve siet;</l>
<l>Hine constem niet bedwinghen,</l>
<l>Hine staerf bi desen dinghen.</l>
</lg>
<lg><head type="strophe">10.</head>
<l>Medea toghet ons selve dat,</l>
<l>Die rovede ende stal haers vader scat</l>
<l n="120">Ende versloech haren broeder</l>
<l>Om Jasoene, dies haer cume bat.</l>
<l>Soe liet conincrike ende stat,</l>
<l>Vader, suster ende moeder.</l>
<l>Nochtan, daer soe allene sat,</l>
<l n="125">Wijsde hare redene den rechten pat,</l>
<l>Al volghede soe den loeder.</l>
<l>Maer therte was hare so mat,</l>
<l>Daer minne in hadde ghemaect een gat:</l>
<l>Wille hilt den roeder,</l>
<l n="130">Al was die redene vroeder.</l>
</lg>
<lg><head type="strophe">11.</head>
<l>   Exempel vindic sonder ghetal,</l>
<l>Die met mi souden li&#x00EB;n al,</l>
<l><pb n="52"/>Dat ic hare tleven gave,</l>
<l>Die mi therte rovede ende stal.</l>
<l n="135">Jacop, mac mi gheen ghescal!</l>
<l>Hier en schedics niet ave.</l>
<l>Al tfolc, dat woont sonder ghetal</l>
<l>Bede up berch ende in dal,</l>
<l>Eist coninc ofte grave:</l>
<l n="140">Dijn proeven wert hier jeghen smal,</l>
<l>Hen sal niet wert sijn een bal</l>
<l>Ghevullet met drave.</l>
<l>Also helpe mi sente Bave!"</l>
</lg>
<lg><head type="strophe">12.</head>
<l>"Martijn, du best een stout seriant.</l>
<l n="145">Dats een vast cnoop ende een vast bant,</l>
<l>Die niemen mach ontbinden.</l>
<l>Die cnoop, die Alexander vant,</l>
<l>Ontcnochte sijn swaert, niet sijn hant,</l>
<l>Alse hijs hem wilde bewinden.</l>
<l n="150">Laet mi ghenaken an uwen cant,</l>
<l>Men sal u vroetscap te hant</l>
<l>Tellen metten kinden.</l>
<l>Also vele, alse dieden mach een sant</l>
<l>Jeghen Casselberghe in Vlaenderlant,</l>
<l n="155">Sal dieden hier u vinden,</l>
<l>Al waendi mi verblinden.</l>
</lg>
<lg><head type="strophe"><pb n="53"/> 13.</head>
<l>Ghi wilt sterken uwe woort,</l>
<l>Die ghi nu hier bringhet voort,</l>
<l>Met truffen ende po&#x00EB;tri&#x00EB;n.</l>
<l n="160">Of Medea dede moort,</l>
<l>Ende hem Narchisus hevet versmoort,</l>
<l>Dats minne van sotti&#x00EB;n.</l>
<l>Dit woort "minne" ende datter toe hoort</l>
<l>En was met sonden noit begoort,</l>
<l n="165">Noch met ribaudi&#x00EB;n.</l>
<l>Wien dat reine minne becoort,</l>
<l>Diene mach niet sijn verdoort.</l>
<l>Dies sullen met mi li&#x00EB;n</l>
<l>Die meesters van clergi&#x00EB;n.</l>
</lg>
<lg><head type="strophe">14.</head>
<l n="170">Les toude ende tnieuwe testament</l>
<l>Ende besie al omtrent</l>
<l>Alle die heleghe liede:</l>
<l>Wie was van minnen oint gheschent?</l>
<l>Wien maecte oint minne blent,</l>
<l n="175">Die ane Gode ghiede?</l>
<l>Si minden vrouwen wel bekent,</l>
<l>Scone ende wijs up sulc covent</l>
<l>Dat hem God oir beriede.</l>
<l>Al dogheder omme somich torment,</l>
<l n="180">Sulc alse minne der joghet sent</l>
<l><pb n="54"/>Wie was diere of messchiede</l>
<l>Ghelijc heidinen diede?</l>
</lg>
<lg><head type="strophe">15.</head>
<l>Abraham was ver Saren man.</l>
<l>Doe sine ami&#x00EB; heffen began</l>
<l n="185">Boven haerre vrouwen,</l>
<l>Daer en was gheen houden an</l>
<l>Hine dedese wech, want redene verwan</l>
<l>Ende sine herte vul trouwen.</l>
<l>Gheen heilich man no wijs en can</l>
<l n="190">Minnen sonder redene dan;</l>
<l>Dit mach men wel bescouwen.</l>
<l>Sulke minres ghenieten den ban,</l>
<l>Die metter mesdaet maken ghespan;</l>
<l>Die minres willic blouwen,</l>
<l n="195">Want dats minne vul rouwen.</l>
</lg>
<lg><head type="strophe">16.</head>
<l>Of ic dan sette minen sin</l>
<l>Daer ic en mach meer no min</l>
<l>An winnen dan scade,</l>
<l>Ende mi ene andere so hevet in,</l>
<l n="200"><pb n="55"/> Dat soe haer selven ende al ghewin</l>
<l>Mi jan vroe ende spade:</l>
<l>Mi dinke, dat ic meer sculdich bin</l>
<l>Hare, die mi coos int beghin</l>
<l>Ende ane mi blivet ghestade,</l>
<l n="205">Dan hare, die fierlike haren kin</l>
<l>Te mi waert draghet ende haer ghespin</l>
<l>Van minnen els draghet te sade,</l>
<l>Ende diere ic omme niet bade."</l>
</lg>
<lg><head type="strophe">17.</head>
<l>"Jacop, of ghi niet en acht</l>
<l n="210">Exempele, die ic voort hebbe bracht,</l>
<l>Ic wille ter bibele keren.</l>
<l>Die minne hadde over Adame macht,</l>
<l>Soe verwan met haerre cracht</l>
<l>Den vroetsten alre heren.</l>
<l n="215">Van hem sijn wi alle ghewracht;</l>
<l>So eist recht, dat hem elc slacht,</l>
<l>Men maghet wel doen met eren.</l>
<l>Minne over redene vervacht,</l>
<l>Wie sore omme weent of lacht:</l>
<l n="220">Vrouwe Ieve moestem leren</l>
<l>Sijns willen ontberen.</l>
</lg>
<lg><head type="strophe">18.</head>
<l>Wat machte hadde Samsoen,</l>
<l><pb n="56"/>Of David, of Salomoen</l>
<l>Jeghen die cracht van minnen?</l>
<l n="225">Daer nes toe recht gheen doen;</l>
<l>Sorobabel in sijn sermoen</l>
<l>Doet ons wel bekinnen,</l>
<l>Dat wien so vrouwen minne ontspoen,</l>
<l>Hine mochte nemmermeer gheroen</l>
<l n="230">In siere herte binnen,</l>
<l>Hine moeste al sinen sin ontdoen</l>
<l>Ende volghen hare, al ware soe ghevloen</l>
<l>Oft hem selven ontsinnen.</l>
<l>Hier toe es gheen verwinnen."</l>
</lg>
<lg><head type="strophe">19.</head>
<l n="235">"Jacop, sech, verstaestu niet,</l>
<l>Wat dit woort "Amor" bediet,</l>
<l>Dat in Dietsch luut "Minne"?</l>
<l>Elc letterkijn, diet wel besiet,</l>
<l>Hout in een woort: sinne ende bespiet</l>
<l n="240">Der minnen cracht daer inne.</l>
<l>Aldus ontbindet tLatijnsche diet:</l>
<l>"Porringhe, die den sin wech tiet,</l>
<l>Die tsere trect ten beghinne</l>
<l>Entie redene ghemoeten pliet."</l>
<l n="245"><pb n="57"/> Aldus ontbant ende beschiet</l>
<l>Mijn meester, alsict kinne,</l>
<l>Of mijn verstaen es dinne.</l>
</lg>
<lg><head type="strophe">20.</head>
<l>Of dit minne es, alset es,</l>
<l>Wes des seker ende ghewes:</l>
<l n="250">Ic volghes minen eersten woorde.</l>
<l>Over waerheit li&#x00EF;c des:</l>
<l>Soene smaecter swaert no mes,</l>
<l>Die mi therte dorboorde.</l>
<l>Herte, nemmermeer ghenes,</l>
<l n="255">No gherust, no ghetes,</l>
<l>Lieghic van enen woorde!</l>
<l>Proef dattu wilt, Jacop, ende les:</l>
<l>Dies es mijn herte wel gheles,</l>
<l>Dat ic mi eer vermoorde</l>
<l n="260">Eer icse sterven hoorde."</l>
</lg>
<lg><head type="strophe">21.</head>
<l>   "Martijn, ruut gramarien,</l>
<l>Du pleghes, dies rude liede plien,</l>
<l>Die tware niet willen li&#x00EB;n:</l>
<l>Mesdaden, die den wisen messchien,</l>
<l n="265">Salmen niet in exemple tien,</l>
<l>Maer Gode benedi&#x00EB;n,</l>
<l>Die ons daerbi leert sonden vlien</l>
<l>Ende up gherechte minne sien.</l>
<l><pb n="58"/>Ic swere di bi Mari&#x00EB;n,</l>
<l n="270">Dat ic di doe noch heden ghien</l>
<l>Met mi, oftu best een pai&#x00EF;en.</l>
<l>Ofte in heresi&#x00EB;n</l>
<l>Of van sduvels parti&#x00EB;n.</l>
</lg>
<lg><head type="strophe">22.</head>
<l>Nu hore na mi ende verstant:</l>
<l n="275">Wie was, die eerst minne vant,</l>
<l>Dan God, die selve es minne?</l>
<l>Al dat oint maecte sine hant,</l>
<l>Al minnet sire herten bant</l>
<l>Met beschedenen sinne.</l>
<l n="280">Ja, Lucifer, den helschen viant,</l>
<l>Ne haet hi niet, dats becant,</l>
<l>Noch en dede van beghinne.</l>
<l>Dat hi sit in der hellen brant,</l>
<l>Dat dede der hoverden pant,</l>
<l n="285">Der helscher coninghinne;</l>
<l>Daer blivet hi altoos inne.</l>
</lg>
<lg><head type="strophe">23.</head>
<l>Dat dit waer es, proeft wel dat:</l>
<l>Ware eneghe dinc van Gode ghehat,</l>
<l>Soe en mochte niet gheduren.</l>
<l n="290">Die onghetellede Gods scat</l>
<l><pb n="59"/>En was noit tontfarmene mat</l>
<l>Sine creaturen,</l>
<l>Up dat mens hem met trouwen bat.</l>
<l>Maer Lucifer sit ende sat</l>
<l n="295">Altoos ende telker uren</l>
<l>In der fierre hoverden stat</l>
<l>Ende nemmermeer wert hijs sat.</l>
<l>Dus en mach sire naturen</l>
<l>Ghene ghenade gheburen.</l>
</lg>
<lg><head type="strophe">24.</head>
<l n="300">Of men dit bi redenen weet,</l>
<l>Dat God niemene hevet leet:</l>
<l>Wien ghevet hi tlanghe leven?</l>
<l>So den ghenen, die hem es wreet,</l>
<l>So die hem met minnen heet</l>
<l n="305">Onderdaen es bleven?</l>
<l>Ic dart wel segghen up minen eet</l>
<l>Sine hovescheit ware onghecleet,</l>
<l>Liete hi den ghenen sneven,</l>
<l>Die al tsinen dienste steet.</l>
<l n="310">Dies ghelijcs willic ghereet</l>
<l>Den loon hare weder gheven,</l>
<l>Die dor mi lust beven.</l>
</lg>
<lg><head type="strophe">25.</head>
<l>God ghevet al, clene ende groot,</l>
<l>Dies die mensche hevet noot;</l>
<l n="315"><pb n="60"/> Dit proeft men bi sinne.</l>
<l>Hi storte dor ons sijn bloet root</l>
<l>Ende ghevet ons themelsche broot,</l>
<l>Up dat men weder minne.</l>
<l>Dor neghenen wederstoot,</l>
<l n="320">Daer ons sonde oit mede scoot,</l>
<l>Ne laet hi ons daerinne,</l>
<l>Legghen wi thooft hem in den scoot.</l>
<l>Soude soe smaken dan die doot,</l>
<l>Dic ic mi so hout kinne,</l>
<l n="325">So ware mijn vroeden dinne."</l>
</lg>
<lg><head type="strophe">26.</head>
<l>"Waerheit, Jacop, dits al claer;</l>
<l>Maer het was mi te vindene swaer,</l>
<l>Dattu hier hebbes ontbonden.</l>
<l>Ic li&#x00EB; verwonnen openbaer:</l>
<l n="330">Mine minne es der sielen vaer</l>
<l>Ende besmet met sonden.</l>
<l>Du seghes daer an wel ende waer:</l>
<l>Redene hevet minen waen ommaer,</l>
<l>Dit hebbic ondervonden.</l>
<l n="335">Nu moete ons God ghebringhen daer,</l>
<l>Daer minne niet en ent haer jaer,</l>
<l>Enten lesten stonden</l>
<l>Vri&#x00EB;n met sinen wonden!"</l>
</lg>

</body>
</text>
</TEI.2>
