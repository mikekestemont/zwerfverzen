<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Onge&#x00EF;dentificeerd fragment</title>
<author>Onbekend</author>
</titleStmt>
<editionStmt>
<edition>E. Verwijs (ed.): 'Een fragment van een verloren Mnl. leerdicht'. In: De taalen letterbode 3 (1872), 71-75 (72-75)</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Onge&#x00EF;dentificeerd fragment"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1380"/></interpGrp>
<interpGrp type="witnessYear_from"><interp value="1380"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Onge&#x00EF;dentificeerd fragment</TITEL>
<author>Onbekend</author>
<AARD>Rijm</AARD>
<BRON nr="D50">Brussel, Koninklijke Bibliotheek, 1950-53 (fragm.)</BRON>
<DATUM>1380-1400</DATUM>
<OMVANG>144 verzen</OMVANG>
<BRON.OPM>Een enkel blad, 2 kolommen per bladzijde, 36 regels per kolom. Verwijs acht het niet onmogelijk dat het hier om een fragment van het Boec Exemplaer gaat.</BRON.OPM>
<EDITIE>E. Verwijs (ed.): 'Een fragment van een verloren Mnl. leerdicht'. In: De taalen letterbode 3 (1872), 71-75 (72-75)</EDITIE>
<STATUS>Kritisch</STATUS>
<BRONMNW>1261.7</BRONMNW>
<EDITIE.OPM>De gereconstrueerde woorden, in de ed.Verwijs cursief gedrukt, staan hier tussen [].</EDITIE.OPM>
<BRONNEN>Brussel, Koninklijke Bibliotheek, 1950-53</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l><pb n="72"/><milestone unit="fol" n="1ra"/> Die beter es dan al dat goet</l>
<l>Dat men yemene besunder doet</l>
<l>Ende dat eyscht gherechtecheit</l>
<l>Ende die eeweghe Gods waerheit;</l>
<l n="5">Want alle goede ghemeynheit</l>
<l>Es gheliker der Godheit,</l>
<l>Die na der heylegher screfturen</l>
<l>Ghemeyne es allen creaturen,</l>
<l>In regimente ende in onthoude,</l>
<l n="10">In dien wesene daer sise in woude</l>
<l>Sceppen, dan eeneghe sunderlingheheit,</l>
<l>Die men verkiest na eyghenheit.</l>
<l>Daerbi, die ghemeynen orbore</l>
<l>Mint ende dien altoes set vore,</l>
<l n="15">Es gheliker Gode in dien,</l>
<l>Dan si die eyghen profijt aensien;</l>
<l>Want willen wijt te rechte merken,</l>
<l>Soe heeft in allen sinen werken</l>
<l>Onse Here van beginne der tijt</l>
<l n="20">Ghemeynt altoes ghemeyn profijt,</l>
<l>Ende dat es oec groete edelheit,</l>
<l>Doght, wijsheit ende profiteleecheit;</l>
<l>Want men daer vercrighet mede</l>
<l>Rijcheit, eere, macht ende vrede,</l>
<l n="25">Al en dade ment om Gode niet,</l>
<l>Alsoe alst dicwile es ghesciet.</l>
<l>Ic late staen diet om Gode daden,</l>
<l>Dat hem oec doen soude eeuwelec stade.</l>
<l>Het scrivet sente Augustijn</l>
<l n="30">In dat bescreven boec sijn,</l>
<l><pb n="73"/>Dat die wile dat die Romeyne</l>
<l>Voert setten haer ghemeyne,</l>
<l>Ende en vochten om gheen goet,</l>
<l>Dat der ghemeynheit niet en bestoet,</l>
<l n="35">Noch en wouden gheens dincs pleghen,</l>
<l>Dat der ghemeynheit mocht sijn jeghen,</l>
<l><milestone unit="fol" n="1rb"/> Soe verwonnen si veel stride</l>
<l>Ende regneerden verre ende wide</l>
<l>Ende waren der werelt heren,</l>
<l n="40">Groet van machte ende hoeghe van eren.</l>
<l>Hi scrijft daer dat een, hiet dus,</l>
<l>Lucius Valerius,</l>
<l>Te Rome was prince ende here groet,</l>
<l>Die vonden was in sine doet</l>
<l n="45">Soe arm van wereleker haven,</l>
<l>Dat die liede, soudemenne graven,</l>
<l>Daertoe moesten aelmoesene gheven,</l>
<l>Soe edeleec hadde hi bedreven</l>
<l>Sijn eerscap na orbore</l>
<l n="50">Der ghemeynheit, dat hi daervore</l>
<l>En spaerde noch lijf noch goet</l>
<l>Dat hem sunderlinghe bestoet.</l>
<l>Een ander was daer, ende hiet aldus,</l>
<l>Quintius Cincinnatus.</l>
<l n="55">Hi was een aerm ackerman,</l>
<l>Die sijn broet met aerbeide wan.</l>
<l>Lant hadde hi wel iiij dachewant,</l>
<l>Dat hi selve wan metter hant.</l>
<l>Hi wart ghecoren prince ende here,</l>
<l n="60">Hi vacht victorie ende wan groete eere,</l>
<l>Ende verwan die Roemsche viande.</l>
<l>Doe wart een ander van den lande</l>
<l>Prince ghecoren; ende hi ghinc weder</l>
<l>Sijn lant wennen, alsoe neder</l>
<l n="65">Alse hi hadde gheweest te voren:</l>
<l>Hi en was rikere niet een coren.</l>
<l>Al was hi here vander stat</l>
<l>Hi en gaderde gheenen scat;</l>
<l>Maer hi besorghede soe sere tgemeyne,</l>
<l n="70">Dat hi sijns sel&#x00A3;s achtte cleyne.</l>
<l><pb n="74"/>Te dier tijt waren die heren</l>
<l>Rike van glorien ende van eeren;</l>
<l><milestone unit="fol" n="1va"/> Die gemeynheit maecten si rike</l>
<l>Van eertschen goede sonder ghelike;</l>
<l n="75">Maer binnen huse wouden si sijn</l>
<l>Soe arm, sprect Sente Augustijn,</l>
<l>Dat daer was verworpen een</l>
<l>Van den senatoerscape daer omme alleen,</l>
<l>Om dat bi hem teenre stonden</l>
<l n="80">Tien pont selvers waren vonden.</l>
<l>Si wisten wel dat proper goet</l>
<l>Soe sere ontkeert der heren moet,</l>
<l>Dat si daerbi opt ghemeyne</l>
<l>Achtinghe hebben harde cleyne.</l>
<l n="85">Daer omme namaels, doe sunderlinghe</l>
<l>Elc ghinc gaderen propere dinghe</l>
<l>Ende si om minne ertscher haven</l>
<l>Haer oude edele seden begaven,</l>
<l>Doe quam die Roemsche staet beneden,</l>
<l n="90">Soet scijnt op den dach van heden.</l>
<l>Es dit, alst es seker waer,</l>
<l>Soe eest ons een exemplaer,</l>
<l>Waer omme soe sere es ghevallen</l>
<l>Die staet der Kerstenheit met allen.</l>
<l n="95">Wilen doe bruederlike minne</l>
<l>Regneerde in den beghinne</l>
<l>Der heilegher Kerstenheit,</l>
<l>Ende waerheit ende gherechtecheit</l>
<l>Ende men soe zere rochte tgemeyne,</l>
<l n="100">Datmen op proper achtte cleyne,</l>
<l>Ende in cloestere sunderlinghe</l>
<l>Ghemeyne waren alle dinghe,</l>
<l>Ende princen ende prelate</l>
<l>Hadden soe groete caritate,</l>
<l n="105">Wijsheit ende gherechtecheit,</l>
<l>Dat si alre heylicheit</l>
<l>Behuederen waren ende exemplare,</l>
<l>Doe bloyde ende groyde langhe jare</l>
<l><milestone unit="fol" n="1vb"/> Die staet der heylegher Kerstenheit;</l>
<l n="110">Doe was trouwe ende vriendeleecheit</l>
<l>Onder de Kerstenen ende goede seden</l>
<l>Ende leefden underlinghe in vreden;</l>
<l>Doe vant men Santen ende Santinnen,</l>
<l>Die de heyleghe gheest van binnen</l>
<l n="115">Soe hadde vervult, dat men mochte sien</l>
<l>Meneghe miracle ghescien</l>
<l><pb n="75"/>Maer sedert dat princen ende prelate</l>
<l>Niet en achtten op caritate,</l>
<l>Noch op bruederleke minne,</l>
<l n="120">Daer alle waerheit geleght inne,</l>
<l>Ende men proper te hebben begonste,</l>
<l>Ende elc gaderde soe hy meest conste,</l>
<l>Ende men tgemeyne niet en rochte,</l>
<l>Voere alsoe alst varen mochte,</l>
<l n="125">Te mids dat si mochten ghewerden,</l>
<l>Alse met den scapen doen de herden,</l>
<l>Diese scheren alsi willen,</l>
<l>Ende diese oec alst hen goet dunct villen</l>
<l>Ye seder soe es te dale</l>
<l n="130">Die kersten staet ghegaen te male,</l>
<l>Ende leecht welna onder [voet],</l>
<l>Die in groeter hoecheit stoet;</l>
<l>Want nu die subiecte leeren</l>
<l>Aen haer prelate ende aen haer heren</l>
<l n="135">Hoeverde ende giericheit,</l>
<l>Ende alle onghewarecheit,</l>
<l>Ende elc besorght nu sunderlinghe</l>
<l>Sijn gherief ende sijns [selves dinghe].</l>
<l>Vare alst mach dat goede ghemeyne,</l>
<l n="140">Dies achtmen nu harde cleyne;</l>
<l>Des es nu meer op desen dach</l>
<l>Dan mens oyt te voren sach.</l>
<l>Wel hem die sonder proper leeft,</l>
<l>Ocht die dat selve, dat hi heeft</l>
<l>......</l>
</body>
</text>
</TEI.2>
