<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Der kerken claghe</title>
<author>Jacob van Maerlant</author>
</titleStmt>
<editionStmt>
<edition>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 144-150.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Der kerken claghe"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1390"/></interpGrp>
<interpGrp type="witnessYear_from"><interp value="1390"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Der kerken claghe</TITEL>
<TITEL>Strofische gedichten (Maerlant)</TITEL>
<author>Jacob van Maerlant</author>
<AARD>Rijm</AARD>
<BRON nr="K155">Gent, Bibliotheek der Rijksuniversiteit, 1374</BRON>
<DATUM>1390-1400</DATUM>
<OMVANG>234 verzen</OMVANG>
<BRON.OPM>Het handschrift staat bekend als het zgn. Heber-Serrure-manuscript. Het telt 2+133+1 folia; per bladzijde is er &#x00E9;&#x00E9;n kolom van gemiddeld 25 &#x00E0; 30 regels. Der kerken claghe van Jacob van Maerlant bevindt zich op fol. 129-131v. Andere teksten in dit handschrift zijn: Excerpten uit de Spiegel historiael (Eerste, Tweede, Derde en Vierde Partie) van Jacob van Maerlant (fol. 1-78v en 102); een gedeelte van de Rinclus van Gielijs van Molhem en Heinrec (fol. 79-96v); een gedeelte uit de Rose van Hein van Aken (fol. 97-97v); een fragment uit het Boec vander wraken (fol. 97v-99); de Eerste Martijn, de Tweede Martijn en de Derde Martijn van Jacob van Maerlant (fol. 102-119); de Vierde Martijn, toegeschreven aan Hein van Aken (fol. 119-128); twee fragmenten uit Van der feesten een proper dinc (fol. 131v-133). Hoewel het handschrift enkel verzen bevat, zijn deze doorlopend over de gehele breedte van de bladspiegel als proza geschreven; de indeling in strofen en verzen werd echter aangeduid door de kopiist en de rubricator, respectievelijk door rode initialen (&#x00E9;&#x00E9;n regel hoog) en gerubriceerde kapitalen. De versregels zijn bovendien door een dubbele punt (een enkele keer door een punt) van elkaar gescheiden.</BRON.OPM>
<EDITIE>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 144-150.</EDITIE>
<STATUS>Kritisch</STATUS>
<BRONMNW>752</BRONMNW>
<BRONMNW>1246</BRONMNW>
<BRONMNW>1475 </BRONMNW>
<BRONNEN>Gent, Bibliotheek der Rijksuniversiteit, 1374</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="144"/> DER KERKEN CLAGHE.</head>
<lg><head type="strophe">1.</head>
<l>In dit ghedichte settic voren</l>
<l>Wie dat doghet heeft vercoren,</l>
<l>Van hem en comt neghene blame.</l>
<l>Al eest dat hem de quade storen,</l>
<l n="5">Si hebben daer af haer toebehoren;</l>
<l>Daerbi swighic haren name.</l>
<l>Die in tghemene sait sijn coren</l>
<l>Op den steen ende onder den doren,</l>
<l>Hi wilde datter goede vrocht af quame:</l>
<l n="10">Wat mach die saiere dan verboren?</l>
<l>Bi quaden herden bliven die scaep verloren:</l>
<l>Die bie trect honech uter brame,</l>
<l>Dats der coppen onbequame.</l>
</lg>
<lg><head type="strophe">2.</head>
<l>Daer wijngaert wies ende edel coren,</l>
<l n="15">Sal seker staen distelen ende doren,</l>
<l>Alst ter werelt ende gaet.</l>
<l>Ocht Antkerst nu es gheboren,</l>
<l>Ende sine jongheren lopen voren?</l>
<l>Dorstict segghen, ic wane jaet.</l>
<l n="20">Es een dorper, scalc, versworen,</l>
<l>Mach hi gheven, men salne horen</l>
<l>Spreken in der heren raet.</l>
<l>Al heeft een sot op thooft ghescoren</l>
<l><pb n="145"/>Ene brede crune toten oren,</l>
<l n="25">Hi nes te vroeder niet een saet:</l>
<l>Hi es vroet die wel verstaet.</l>
</lg>
<lg><head type="strophe">3.</head>
<l>Almechtich God, staet ons in staden,</l>
<l>Ende hulpt mi bi uwer ghenaden!</l>
<l>Ic soude gherne doen ghewach,</l>
<l n="30">Hoe dierste crune was versmaden,</l>
<l>Die sente Petere was gheladen</l>
<l>TAnthiochen, daer hi lach</l>
<l>Ghevaen sonder alle mesdaden,</l>
<l>Omme dat hi tfolc wilde gheraden</l>
<l n="35">Ten weghe, dat hi verdoolt sach.</l>
<l>Nu gaen si op die crune bladen,</l>
<l>Die ghiereghe, die niemen en mochte versaden.</l>
<l>Ic wane noit man en sach</l>
<l>Volc so ghierech omme bejach.</l>
</lg>
<lg><head type="strophe">4.</head>
<l n="40">Si doen hen alse meesters horen:</l>
<l>Si craken ons die note voren,</l>
<l>Selve sueken si tcarnel.</l>
<l>Aldus doen si tfolc verdoren,</l>
<l>Dien si souden leven voren</l>
<l n="45">Ende bewisen goet bispel.</l>
<l>Hoe vele saets dat blijft verloren</l>
<l>Op den steen ende onder den doren,</l>
<l>Dat seit die Ewangeliste wel.</l>
<l>Om dat die herden nu sijn doren</l>
<l n="50">Ende met weelden hen versmoren,</l>
<l>So sijn die wolve nu rebel,</l>
<l>Nidech, ghierech ende fel.</l>
</lg>
<lg><head type="strophe">5.</head>
<l>Hoe menech wolf es nu haerde</l>
<l>Onder die scaep van groter waerde,</l>
<l n="55">Daer Cristus omme storte sijn bloet.</l>
<l>Die die waerheit niet en spaerde</l>
<l><pb n="146"/>Ende sprake als die onvervaerde,</l>
<l>Hem quame menich fel ghemoet.</l>
<l>Corte rocke, brede swaerde</l>
<l n="60">Sijn nu nuwe, ende langhe baerde -</l>
<l>Trouwe es ghetrocken onder voet -</l>
<l>Ghierecheit ende hovaerde,</l>
<l>Diere cledere, hoghe paerde.</l>
<l>Opter heilegher Kerken goet</l>
<l n="65">Toont nu menech fieren moet.</l>
</lg>
<lg><head type="strophe">6.</head>
<l>Ic peise dicwile, alsic wake,</l>
<l>Dat Lucifer, die helsche drake,</l>
<l>Heeft ghestort dit quade venijn.</l>
<l>Elc es nu ghierech omme wrake,</l>
<l n="70">Besmet met menegherande sake,</l>
<l>Ende niemen en wilt sculdech sijn.</l>
<l>Doch roepen si met luder sprake</l>
<l>Om diere spise van goeden smake,</l>
<l>Ende waer men coopt den besten wijn.</l>
<l n="75">Jhesus hinc an des crucen stake,</l>
<l>Dorstech, met groten onghemake,</l>
<l>Hem schincte men galle ende aisijn,</l>
<l>Omme te makene onsen fijn!</l>
</lg>
<lg><head type="strophe">7.</head>
<l>Hi es onvroet, die metten boghe</l>
<l n="80">Tstrael schietet van goeden vloghe,</l>
<l>Daer hi hem selven met gheraect.</l>
<l>Wat helpt, dat ic waerheit toghe,</l>
<l>Ende ic selve na vordeel poghe,</l>
<l>Mijn recke ghecleet ende Jhesus naect?</l>
<l n="85">Sich hoe Jhesus clam int hoghe</l>
<l>Hanghende an dat cruce droghe,</l>
<l>Die onsen pais heeft ghemaect.</l>
<l>Al eest dat ic met herten doghe,</l>
<l>Welde verblent meneghe oghe;</l>
<l n="90">Lettel iemen es die smaect</l>
<l>Dlicht, daer mijn oghe op waect.</l>
</lg>
<lg><head type="strophe">   8.</head>
<l>Noch haddic liever ruumdic dlant,</l>
<l>Dan ic seide wie dat pant</l>
<l><pb n="147"/>Der heilegher Kerken hevet ghedaen;</l>
<l n="95">Maer dus sprect hi die dware bevant,</l>
<l>Dat niemen en mach met vuulre hant</l>
<l>Eens anders anschijn scone dwaen.</l>
<l>Ocht dan een ghierech tierant</l>
<l>Anedraghet sijn diere ghewant,</l>
<l n="100">Salic hem te rade gaen?</l>
<l>Ja ic, willic sijn ghescant,</l>
<l>Gheworpen in der hellen brant,</l>
<l>Ende daer ewelec binnen staen,</l>
<l>Ende sijn bedroghen in dommen waen.</l>
</lg>
<lg><head type="strophe">9.</head>
<l n="105">Wat saghic in den spieghel claer?</l>
<l>Mijn oude leven, mijn graeuwe haer,</l>
<l>Hoe sterven es met mi gheboren.</l>
<l>Het es nu menech loghenaer,</l>
<l>Die smeken ende decken dwaer,</l>
<l n="110">Als hen die heren souden horen.</l>
<l>Tfordeel sueken si oppenbaer:</l>
<l>Sine willen niet sterven martelaer,</l>
<l>Leefden doch alse confessoren!</l>
<l>Dat ware hen te doene swaer:</l>
<l n="115">Si willen volghen den heren naer,</l>
<l>Sitten in die tafele voren;</l>
<l>Heefse God aldus vercoren?</l>
</lg>
<lg><head type="strophe">10.</head>
<l>Es dese redene waer, so ghies</l>
<l>Die bescoren draghet sijn vlies:</l>
<l n="120">Een dorper, daer die heren saten</l>
<l>Ter tafelen - heeft hi sijn verkies -</l>
<l>Gheset in tfordeel, even ries,</l>
<l>Hine sal hem selven niet ghematen.</l>
<l>Alse hem avonture opblies</l>
<l n="125">Ende hem tgheluc toewies,</l>
<l>Hine volchde niet der rechter straten.</l>
<l>Ic hore hen claghen hare verlies:</l>
<l>Ic hadde onrecht, stoordic mi dies,</l>
<l>Als si tfordeel moeten laten,</l>
<l n="130">Die in weelden redene haten.</l>
</lg>
<lg><head type="strophe"><pb n="148"/> 11.</head>
<l>Redene es nu sere versmaden,</l>
<l>Hare es so swaren last gheladen,</l>
<l>Daer si onder leit verplet.</l>
<l>Woudic met redenen mi beraden,</l>
<l n="135">Het soude tallen steden scaden:</l>
<l>Daer es so menech op gheset!</l>
<l>Die node clemmen ocht diepe waden,</l>
<l>Die gaen in Gods wijngaert bladen</l>
<l>Ende sniden af die druven vet.</l>
<l n="140">Dat sijn si ende hare ghegaden,</l>
<l>Die tfolc leren van goeden daden,</l>
<l>Ende en becommeren hen niet daermet,</l>
<l>Wie es der heilegher Kerken let.</l>
</lg>
<lg><head type="strophe">12.</head>
<l>Die selden van couden verwarmen</l>
<l n="145">Ende ooc van honghere carmen,</l>
<l>Daer men hen clene ghenade doet,</l>
<l>Dat es dat roepen van den armen:</l>
<l>"Ay here! en saels u niet ontfarmen,</l>
<l>So dat mijn lichame werde ghevoet?"</l>
<l n="150">Dus roepen si met idelen darmen,</l>
<l>Met sieken leden, met naecten armen;</l>
<l>Ghi sit in weelden bi der gloet,</l>
<l>Ghi en laetse niet bi u gheharmen,</l>
<l>Ghi jaechse die ghi sout bescarmen,</l>
<l n="155">Ende hebt der heilegher Kerken goet,</l>
<l>Dat u te rechte noit en bestoet.</l>
</lg>
<lg><head type="strophe">13.</head>
<l>Nu wacht uwes rechts, ghi wert ghedaghet!</l>
<l>U recke der armen cledere draghet,</l>
<l>U poghen es te gaderne scat.</l>
<l n="160">Wie es so coene die u vraghet,</l>
<l>Wanent u comt dat ghi bejaghet?</l>
<l>U hant es altoos sonder gat.</l>
<l>Menech arm mensche hem beclaghet,</l>
<l>Dat ghi hen niet en gaeft daer ghise saghet.</l>
<l n="165">Ghi woudet volghen der heren pat.</l>
<l><pb n="149"/>U hoocheit sal noch sijn ghelaghet.</l>
<l>Hoe was die rike man gheplaghet,</l>
<l>Doen hi den armen Lazaruse bat</l>
<l>Te makene sine tonghe nat!</l>
</lg>
<lg><head type="strophe">14.</head>
<l n="170">Siet, hoe es dit rechte verkeert!</l>
<l>Die te voren was ghe&#x00EB;ert,</l>
<l>Leit nu ghevallen in die scande.</l>
<l>Hadde hi ontfermecheit gheleert,</l>
<l>So ware hi bleven onverseert:</l>
<l n="175">Nu moet hi in den helschen brande.</l>
<l>Wie heeft den dorper daer ghemeert</l>
<l>Int dal daer die duvel reert?</l>
<l>Wat doen nu sijn lecker tande?</l>
<l>Oft ghi in weelden sit verweert,</l>
<l n="180">So dat u al die werelt eert,</l>
<l>Huedt u vore des viants bande.</l>
<l>Hi jaecht altoos in sine warande.</l>
</lg>
<lg><head type="strophe">15.</head>
<l>Hine derf nochtan niet vele jaghen</l>
<l>Noch ooc legghen te nauwe laghen:</l>
<l n="185">Het staets so vele in siere hoede.</l>
<l>Al woude God die werelt plaghen,</l>
<l>Svolcs es so vele verslaghen</l>
<l>Ende versmoort in den bloede,</l>
<l>Sine sijns te beter niet diet saghen.</l>
<l n="190">Elc es ghierech om bejaghen,</l>
<l>Ende onvervaert van Gods roede.</l>
<l>Ic dart wel segghen sonder vraghen:</l>
<l>Si doen sware bordenen draghen.</l>
<l>Van draghene werdic lichte moede,</l>
<l n="195">Al waert dat men mi saechte loede.</l>
</lg>
<lg><head type="strophe">16.</head>
<l>Die sueken om te sittene boven,</l>
<l>De quade in hare secte loven,</l>
<l>Si hebben nu die cokene vet.</l>
<l>Alssi metten heren hoven,</l>
<l n="200">Diepe drinken, dat si stoven,</l>
<l><pb n="150"/>Sine slapens maer te bet.</l>
<l>Sine schelden die heren niet om roven,</l>
<l>Si connen hemelrike gheloven,</l>
<l>Die selve met sonden sijn besmet.</l>
<l n="205">Dus maken si tfolc verscoven,</l>
<l>Als si singhen gaen den doven,</l>
<l>Ende men den doden kersen set,</l>
<l>Die daer onder leit gheplet.</l>
</lg>
<lg><head type="strophe">17.</head>
<l>Dits der heilegher Kerken claghen</l>
<l n="210">Van den jammerliken slaghen,</l>
<l>Die de meneghe op hare slaet.</l>
<l>Eest dat ghi sijt van haren maghen,</l>
<l>So moetti nuwe wapene draghen,</l>
<l>Keren ende wreken dese overdaet.</l>
<l n="215">Des en laet u niet versaghen,</l>
<l>Ghine set u in der waghen:</l>
<l>God sal sijn u toeverlaet.</l>
<l>Die dit quade noch sal verjaghen,</l>
<l>Hem sal een salech dach bedaghen,</l>
<l n="220">Doet hi der heilegher Kerken raet,</l>
<l>Als die in ghetrouwen dienste staet.</l>
</lg>
<lg><head type="strophe">   18.</head>
<l>Nu siet of hi met valen minde,</l>
<l>Die Gods scape noit en kinde,</l>
<l>Hi wilt dat ickene herde scrive.</l>
<l n="225">Dus gaensi vore alse die blinde</l>
<l>Ende leiden die scape in grote alinde,</l>
<l>Alse hen volghen die keitive.</l>
<l>Hier met makic mijns dichtens inde:</l>
<l>Wi bidden Hem die dware bekinde,</l>
<l n="230">Dat Hi die quade noch verdrive</l>
<l>Ende ons sinen Heileghen Gheest toesinde,</l>
<l>Die ons trooste in dit ellinde</l>
<l>Dor sijn heileghe wonden vive,</l>
<l>So dat die Kerke in eren blive!</l>
</lg>

<p>AMEN.</p>
</body>
</text>
</TEI.2>
