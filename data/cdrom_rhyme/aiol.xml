<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Aiol (2) (Vlaamse Aiol)</title>
<author>Onbekend</author>
</titleStmt>
<editionStmt>
<edition>J. Verdam: 'Nieuwe Aiol-fragmenten'. In: TNTL 2 (1882), 209-255 (213-255)</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Aiol (2) (Vlaamse Aiol)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1340"/></interpGrp>
<interpGrp type="witnessYear_from"><interp value="1340"/></interpGrp>
<interpGrp type="pubYear_to"><interp value="1360"/></interpGrp>
<interpGrp type="witnessYear_to"><interp value="1360"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Aiol (2) (Vlaamse Aiol)</TITEL>
<author>Onbekend</author>
<AARD>Rijm</AARD>
<BRON nr="K2">Breda, Archief van het Begijnhof, z.s. (fragm.)</BRON>
<DATUM>1340-1360</DATUM>
<OMVANG>1200 verzen</OMVANG>
<BRON.OPM>Drie dubbelbladen, waarvan de marges enigszins besnoeid zijn; moderne potloodfoli&#x00EB;ring: fragment I = bifolium 1 + 4; fragment II = bifolium 2 + 3; fragment III = bifolium 5 + 6. Per bladzijde 2 kolommen en per kolom 50 regels.</BRON.OPM>
<EDITIE>J. Verdam: 'Nieuwe Aiol-fragmenten'. In: TNTL 2 (1882), 209-255 (213-255)</EDITIE>
<STATUS>Kritisch</STATUS>
<BRONMNW>9 </BRONMNW>
<BRONNEN>Breda, Archief van het Begijnhof, z.s. (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter comment"><pb n="213"/> Fragment I</head>
<l>[...............]</l>
<l><milestone unit="fol" n="1ra"/> Doe seidijt hare altehant,</l>
<l>Dat Ayoel ware sijn name;</l>
<l>Die was den here niet bequame.</l>
<l>Hi wert vervaerut in tansichte.</l>
<l n="5"><pb n="214"/> Men mochten niet verbliden lichte,</l>
<l>Doe hi verstont dat Ayoel was,</l>
<l>Die daer stont int palas.</l>
<l>Hi haddene gehoert nuemen te voren;</l>
<l>Sinen magen dedi toren,</l>
<l n="10">Die hi int hout van Autefeulien hinc.</l>
<l>Sine vaerwe hi vervinc.</l>
<l>Die here was gheheten Alori.</l>
<l>Stillekine seide hi:</l>
<l>"Ware Macharijs mijn oem hier,</l>
<l n="15">Hi soudu, Ayoel, selc een bier</l>
<l>Met vullen nappe scinken,</l>
<l>Ghi souds langhe mogen dinken."</l>
<l>De vrouwe anteerde haren gast wale</l>
<l>Lieflike met sueter tale.</l>
<l n="20">Doet tijt was, ginc men slapen.</l>
<l>De vrouwe hadde gedaen maken</l>
<l>Twee bedden Ayoele ende der joncfrouwen.</l>
<l>Tgoede wijf was herde getrouwe:</l>
<l>Si slachte lettel haren man.</l>
<l n="25">Hoert de tale die hi began,</l>
<l>Savons alsi te bedde waren.</l>
<l>Hi seide: "Hiers wel gevaren,</l>
<l>Nadien dat mi gescepen staet.</l>
<l>Nu hoert, vrouwe, minen raet:</l>
<l n="30">Hier quam tavont de meeste viant,</l>
<l>Die mijn vader heeft in dlant.</l>
<l>Hi heeft de cracht groet:</l>
<l>Te tween stonden heeft hi doet</l>
<l>Onser maghe herde vele.</l>
<l n="35">De leste hinc hi bider kele</l>
<l><pb n="215"/>Te Quintefeulie int wout.</l>
<l>Scoene ridders ende stout</l>
<l>Ende van talen wel geraect,</l>
<l>Si hadden hare laghe gemaect</l>
<l n="40">Te slane desen uutcomelinc,</l>
<l>Want het ten quaetsten verginc</l>
<l>Minen oem, diese daer sande.</l>
<l>Ic hebbe jammer groet vander scande,</l>
<l>Die ons dese heeft gedaen.</l>
<l n="45">Ic saels margen bate ontfaen,</l>
<l>Eer hi iet verre sal sijn.</l>
<l>Ic sal metten volke mijn</l>
<l>Hem volghen ende ic ne sal hier laten</l>
<l>Porteren no sciltcnapen;</l>
<l n="50">Dat out es boven vijftien jaren,</l>
<l><milestone unit="fol" n="1rb"/> Dat salic al met mi doen varen.</l>
<l>Ware hi ghesmeedt van stale,</l>
<l>Wi soudene ontleden wale.</l>
<l>Nochtan hebbicken ghevaen:</l>
<l n="55">Ic sal minen oem ontbieden saen,</l>
<l>Teerst dat icken hebbe int prisoen.</l>
<l>Ic sal hem soe vele ysers andoen,</l>
<l>Dat hem sal sijn overlast,</l>
<l>Ende legghene in minen kerker vast.</l>
<l n="60">Teerst dat mijn oem de waerheit weet,</l>
<l>Hi sal te mi comen gereet</l>
<l>Over nacht ende over dach,</l>
<l>Ende sal hem spoeden dat hi mach;</l>
<l>Dan sal hine doeden na sinen wille."</l>
<l n="65">"Ay, suete vrient, swijch des stille,"</l>
<l>Seide de vrouwe, "het ware mesdaen.</l>
<l><pb n="216"/>Waer mochti dan ere ontfaen</l>
<l>Of prijs in enech hof?</l>
<l>Nemmermeer ne wondi lof,</l>
<l n="70">Daer goet man behoerde.</l>
<l>Laet staen, here, dese woerde,"</l>
<l>Seide si, "ghi hebbes te doene,</l>
<l>Dat u de duvel niene spoene.</l>
<l>Ghi waert arger dan een dief,</l>
<l n="75">Dadi den genen meskief,</l>
<l>Die ghi herberget in goeder trouwen.</l>
<l>Het soudu in uwen indach rouwen.</l>
<l>Her Alori, wildijs te rechte gaen,</l>
<l>U maghe hadden meer mesdaen,</l>
<l n="80">Die in dwout op hem tsamen</l>
<l>Soe verradenlike quamen,</l>
<l>Dat hi hem werde doer de noet</l>
<l>Ende doer de vrese van der doet.</l>
<l>Hout uwen pays, soe sidi vroet,</l>
<l n="85">Ende laet sinken uwen moet.</l>
<l>Wistic oec, dat ghine sout deren</l>
<l>Ende daer mi niet wout ontberen,</l>
<l>Ic soudt den ridder laten weten.</l>
<l>Ic ne gedogede gene valsche treken,</l>
<l n="90">Soe waer icse beletten mach.</l>
<l>Mijn geslechte noyt en plach</l>
<l>Verraetnesse te gere stont."</l>
<l>Doe sloechse de here voerden mont</l>
<l>Ende seide: "Bi Gode, waerdi so coene,</l>
<l n="95"><pb n="217"/> Dat ghijs u pinet tonderdoene,</l>
<l>Ghi souter omme sterven</l>
<l>Ende uwes lives derven."</l>
<l>De vrouwe sweech, sine sprac nemmeer,</l>
<l>Maer si hadde therte seer,</l>
<l n="100">Dat haer gast soe es verraden</l>
<l><milestone unit="fol" n="1va"/> Ende menne van den live sal scaden.</l>
<l>Lettel sliep soe in der nachte:</l>
<l>Dat dede haer gedachte.</l>
<l>Smorgens alst was dach,</l>
<l n="105">Ende Ayoel dat gesach,</l>
<l>Hi reidem ende sijn neven mede</l>
<l>Ende de here van der stede.</l>
<l>Sende sinen drossate toten maioer.</l>
<l>Doe wart dat volc saen in roer.</l>
<l n="110">Hi geboet al dat wapene droeghe,</l>
<l>Teerst dat men de clocke sloeghe,</l>
<l>Alse om te werne haer lijf.</l>
<l>De vrouwe riep haer camerwijf</l>
<l>Ende ontboet Ayoel in stilre hale,</l>
<l n="115">Dat hi hem voerwachte wale,</l>
<l>Ende niet afdoe sine wapine.</l>
<l>Dit ontbiet si hem stillekine:</l>
<l>Wachte hem selven om sijn leven:</l>
<l>Men sal sijns onsachte pleghen,</l>
<l n="120">Teerst dat hi comt uter stede.</l>
<l>Goent wijf alsoe sede,</l>
<l><pb n="218"/>Daer hi sine sporen spien.</l>
<l>Hi seide: "Al goet moet u gescien,</l>
<l>Scone maget, bi Gode,</l>
<l n="125">Ic ben tuwen ghebode,</l>
<l>In wat lande ic si,</l>
<l>Lietijt te wetene mi."</l>
<l>Si seide: "Here, God loent u</l>
<l>Der hoefscheit, die ghi segt nu."</l>
<l n="130">Sijn neven waren al gereet.</l>
<l>Ayoel hevet hen geseet,</l>
<l>Alsoet hem ontboden was;</l>
<l>Cortelike ruumden si tpalas.</l>
<l>Die joncfrouwe hiefmen int gerede,</l>
<l n="135">Ende dreven de somers buter stede.</l>
<l>Doe si ten scoenen velde waren,</l>
<l>Dadense de joffrouwe voren varen</l>
<l>Metten soemers; si deedse gaen,</l>
<l>Want daertoe moeste staen.</l>
<l n="140">Die riders achter quamen.</l>
<l>Si voeren alle te samen</l>
<l>Alse te vechtene om haer lijf.</l>
<l>Mirabele, dat scoene wijf,</l>
<l>Hadde meer vaers dan si.</l>
<l n="145">Herde groet was dat gecri,</l>
<l>Dat daer was binder poert,</l>
<l>Alsi die clocke hadden verhoert.</l>
<l>Men ludese met groeter vaert.</l>
<l>Doe saten si op ongespaert,</l>
<l n="150">Ridders ende kinder</l>
<l><milestone unit="fol" n="1vb"/> Ende alle die perde hadden ginder,</l>
<l>Ende de andere met haren colven</l>
<l><pb n="219"/>Volgeden na sere verbolgen,</l>
<l>Selc met swerden, selc met staven.</l>
<l n="155">Ghene orsse gingen draven,</l>
<l>Daer mense noepte metten sporen.</l>
<l>Alori reet vaste voren</l>
<l>Hem twelefster tarnassche wale.</l>
<l>De verrader riep met luder tale:</l>
<l n="160">"Hoerdijt, Ayoel, ghi blivet hier!</l>
<l>Nu wacht u, arger pautenier,</l>
<l>Ghi selt ontgelden der ondaden,</l>
<l>Die ghi den minen hebt beraden,</l>
<l>Te Quintefeulie ende elre mede."</l>
<l n="165">Ayoel keerdem doe hi dit sede.</l>
<l>Hi sachen comen met groter jachte.</l>
<l>Ayoel gemoeten met den scachte</l>
<l>Ende Alori brochte sinen steke</l>
<l>Op Ayoele verbolgenleke,</l>
<l n="170">Want sijn scacht brac ontwee.</l>
<l>Ayoel scadene vele mee:</l>
<l>Hi stacken doer scilt ende wapine.</l>
<l>Tyser vloech hem doer therte sine;</l>
<l>Hi storte doet van den paerde.</l>
<l n="175">Sijn volc quam met groter vaerde</l>
<l>Sere verbolgen, alsi doet sagen</l>
<l>Haren here; daer was geen clagen:</l>
<l>Si bestonden Ayoel in elker siden.</l>
<l>De vier ridders niet ontbiden,</l>
<l n="180">Si holper Ayoel alse goede lieden,</l>
<l><pb n="220"/>Want si niet verscieden:</l>
<l>Si hilden te gadere wale.</l>
<l>Meneghen helm van stale</l>
<l>Doersloech Ayoel met Scardeline.</l>
<l n="185">Daer en was soe goede wapine,</l>
<l>Datten snede van den swerde ontstoet.</l>
<l>Daer storte menech sijn bloet,</l>
<l>Dienmen geen aderscroede en bant.</l>
<l>Daer liet menech swaren pant,</l>
<l n="190">Selc sinen arm, metten swerde.</l>
<l>Men sach daer liggen ter erde</l>
<l>Meneghe hant, menech hovet;</l>
<l>Daer wert den menegen geclovet</l>
<l>Thoeft ten tanden dure:</l>
<l n="195">Dat sire quamen, was ter quader ure.</l>
<l>Tcomuun wert al versaecht;</l>
<l>Daer quam selc sere gejaecht.</l>
<l>Hi wilde sijn binder stede.</l>
<l>Ayoel plach sire ouder sede:</l>
<l n="200">Met sinen swerde hi gerochte,</l>
<l><milestone unit="fol" n="2ra"/> Die hem best tarnassche dochte:</l>
<l>Dat te voet was, en wildi niet.</l>
<l>Daer en was soe coene, hine vliet,</l>
<l>Doe si haer heerscap saghen verslaen;</l>
<l n="205">Sine waenden niet ontgaen:</l>
<l>Dat kint en beide niet den vader.</l>
<l>Tcomuun vloe altegader</l>
<l>Met haren piken, met haren bilen.</l>
<l>Si quamen in harde corter wilen</l>
<l n="210">Binnen der poert ende dadense sluten;</l>
<l>Si souden node keren daer buten,</l>
<l>Om te aventuerne haer lijf.</l>
<l><pb n="221"/>Van hare vrouwen latic blijf</l>
<l>Ende van den rouwe, dien si dede:</l>
<l n="215">Langhe tale is ledechede.</l>
<l>Ayoel reet rechte voert,</l>
<l>Ende lietse driven in de poert</l>
<l>Haer seer; alsict hebbe vernomen,</l>
<l>Ayoel heeft den wech genomen,</l>
<l n="220">Die te Vrankerike gelach.</l>
<l>Daerna op den viften dach</l>
<l>Quam Ayoel tOrlieins binnen</l>
<l>Daer hi ontfaen wert met minnen,</l>
<l>Ter vrouwen siere moye.</l>
<l n="225">Maer die daer was in vernoye,</l>
<l>Dat was sijn nichte Lusiene.</l>
<l>Si began fellijc te siene</l>
<l>Ende hadde groeten nijt</l>
<l>Op de joffrouwe te derre tijt,</l>
<l n="230">Die daer met Ayoele quam.</l>
<l>Si wert hertelike gram,</l>
<l>Want sine wiste hoe gebaren.</l>
<l>Ayoel dede af sine ghegaren,</l>
<l>Coucen, halsberch ende swaert.</l>
<l n="235">Serjante liepen ongespaert,</l>
<l>Diere toe mochten gescieten,</l>
<l>Want sijt niet en lieten.</l>
<l>Si kindene milde ende goet.</l>
<l>Die soemers men ontloet.</l>
<l n="240">Men dede de perde in den stal;</l>
<l>Die lette was herde smal.</l>
<l>Si bescreden teldeniere,</l>
<l>Ayoel ende sire neven viere;</l>
<l>Entier joffrouwen vaeliant</l>
<l n="245"><pb n="222"/> Brochtemen enen muul amblant.</l>
<l>Ayoel halp haer int gereide;</l>
<l>Al sonder langere beide</l>
<l>Voeren si tes conincs hove,</l>
<l>De heren van groeten love.</l>
<l n="250">Ende Lusiene, die noede ontbeet,</l>
<l><milestone unit="fol" n="2rb"/> Pareerde hare ghereet,</l>
<l>Ende haer moeder, die goedertiere,</l>
<l>Sine wiste niet die maniere,</l>
<l>Wat haer dochter begaert.</l>
<l n="255">Haerlijc sat op een paert,</l>
<l>Dat wel telde ende scoene,</l>
<l>Met enen verweenden toeme.</l>
<l>Die breidel was al van goude;</l>
<l>Al dat yserijn wesen soude.</l>
<l n="260">Nu voer de vrouwe te haren broeder,</l>
<l>Om te wesene vroeder,</l>
<l>Wat niemaren Ayoel brochte.</l>
<l>Lusiene die vele dochte</l>
<l>Ende die minne sere qual,</l>
<l n="265">Die vrouwe dede den wille al</l>
<l>Hare dochter: sine hadder nemmere.</l>
<l>Nu es Ayoel met groeter ere</l>
<l>Voerden coninc Lodewike.</l>
<l>Wet wel, dat hi lievelike</l>
<l n="270">Ayoel ontfinc, doe hine sach,</l>
<l>Want hi wale sijns plach,</l>
<l>Ende de gene die met hem quamen.</l>
<l>Ghent herscap altesamen</l>
<l>Volgeden na ten borghen.</l>
<l n="275"><pb n="223"/> Die ridders, die daer in sorghen</l>
<l>In den kerker lagen gevaen,</l>
<l>Haer vriende quamen blide gegaen,</l>
<l>Alsi wisten dat Ayoel es comen.</l>
<l>Men mochtu niet genoemen</l>
<l n="280">Dat goet, dat sire met [...]       </l>
<l>Want de coninc hadde gesworen</l>
<l>Hare doet, wats gesciet,</l>
<l>En quame Ayoel niet.</l>
<l>Ayoel stont midden in de zale</l>
<l n="285">Ende vertrac den coninc sine tale</l>
<l>Op ende nut, van orde torde;</l>
<l>Hine heles niet van enen worde.</l>
<l>De coninc seide: "Sonder waen,</l>
<l>U boedscap hebdi wel gedaen,</l>
<l n="290">Want ghi bringes lictekijn</l>
<l>Ende ghi de dochter sijn</l>
<l>Wont op Macabrien den fellen.</l>
<l>De duvel dragene ter hellen</l>
<l>Dat icken nie met oegen sach!</l>
<l n="295">Wat scaden dedi mi op enen dach,</l>
<l>Hets vijftien jaer of lettel min;</l>
<l>Ayoel, ghi seles hebben groet gewin,</l>
<l>Dat ghi mi dus lieve hebt gedaen.</l>
<l>Soe wat beden, sonder waen,</l>
<l n="300">Die ghi bidt, seldi hebben te lone</l>
<l><milestone unit="fol" n="2va"/> Sonder mine coninccroene."</l>
<l>Doe seide Ayoel: "God loene u, here.</l>
<l>U croene begeric min no mere;</l>
<l>God laetse u draghen tuwer vrame,</l>
<l n="305">Ende het Gode si bequame."</l>
<l>Lusiene hoerde dese sprake,</l>
<l>Ende stont sere tongemake</l>
<l><pb n="224"/>Biden coninc haren oem,</l>
<l>Ende nam Mirabeelen goem.</l>
<l n="310">Si seide: "Hoerdijt, joffrouwe?</l>
<l>Ghi daet dulheit, bi mire trouwe,</l>
<l>Dat ghi uut Panpelunen sijt comen.</l>
<l>De vaert sal u lettel vromen.</l>
<l>Het dunct mi ene vremde dinc:</l>
<l n="315">U vader de coninc</l>
<l>Twine haddi u gehuut int lant?</l>
<l>Ic wani u gevoech niene vant,</l>
<l>Dat ghi desen ridder hebt vercoren.</l>
<l>Ghi hebt uwe pine verloren."</l>
<l n="320">Mirabele die joffrouwe</l>
<l>Antwerde haer niet in goeder trouwe,</l>
<l>Noch Ayoel en sprac oec niet.</l>
<l>Mirabele stont ende siet</l>
<l>Op de joffrouwe ende op him.</l>
<l n="325">Si hadde welgeraecten sin</l>
<l>Ende vroet in allen doene.</l>
<l>Ayoel, die stout was ende coene,</l>
<l>Sach op den coninc ende op Luziene</l>
<l>Ende peinsde: dit blijft te gesciene,</l>
<l n="330">Dat ghi begeert, goede nichte.</l>
<l>Met dat hi eischede dese gichte,</l>
<l>Seide anderwerf Lusiene: "Bi mire trouwe,</l>
<l>Ghi moet wederkeren, joffrouwe,</l>
<l>In u lant, danen ghi sijt comen;</l>
<l n="335">Dese vaert sal u niet vromen.</l>
<l>Ic seit u nu ende noch ere:</l>
<l>Dese vaert sal u rouwen sere."</l>
<l>Doe seide de coninc: "Nichte, swiget;</l>
<l><pb n="225"/>Ic wille, dat dese tale blivet.</l>
<l n="340">Ayoel, eischt, dat ghi begheert;</l>
<l>Bi sente Denijs, dien ic hebbe weert,</l>
<l>Ic saels u volleest doen."</l>
<l>Doe seide Ayoel die baroen:</l>
<l>"Dat moete u loenen onse here;</l>
<l n="345">Ic ne eische u niewet mere,</l>
<l>Here, dan mi toebehoert:</l>
<l>Dat es Orlieins dese poert,</l>
<l>Ende Sans ende Sampoys</l>
<l>Ende dlant van Boloys.</l>
<l n="350">Borgoenien eischic mede."</l>
<l><milestone unit="fol" n="2vb"/> Alse Ayoel dit sede,</l>
<l>Docht wonderlike dinc</l>
<l>Lodewike den coninc,</l>
<l>Dat hi dit eeschde dus versceden.</l>
<l n="355">"Here, het hoert mi van beden,"</l>
<l>Seide Ayoel, "bi mire trouwe:</l>
<l>Anflise die edele vrouwe,</l>
<l>Si es de moeder mijn,</l>
<l>Ende de Fransoys Ellijn,</l>
<l n="360">Dien ghise gaeft, es mijn vader.</l>
<l>Hierbi eeschict algader,</l>
<l>Tgoet dat mire moeder toehoert,</l>
<l>Ende van minen vader also voert</l>
<l>Borgoenien, dat verre gaet.</l>
<l n="365">Bi Gode, hi vant quaden raet,</l>
<l>Die seide, dat u mijn vader</l>
<l>Ontherven soude algader</l>
<l>Ende verdriven met sinen geslachte.</l>
<l>Bi Gode, hine hads noyt achte;</l>
<l n="370">Ende welet oec iemen wederseggen,</l>
<l>Ic wille camp jegen hem hebben</l>
<l><pb n="226"/>Ende biedens hem den hantscoe,</l>
<l>Ende ga hem campelike toe,</l>
<l>Also alst te wette behoert."</l>
<l n="375">De coninc was blide alsi dit hoert</l>
<l>Ende seide: "Sidi mier suster kint?</l>
<l>Bi al dat ie lijf ontfinc</l>
<l>Nu en wasic nie soe blide!"</l>
<l>Hi stont op in corten tide</l>
<l n="380">Ende helsde Ayoel in corter stont</l>
<l>Ende custene an sinen mont.</l>
<l>Doe seidi: "Ayoel, edel man,</l>
<l>Doer God, die ons sijn rike an,</l>
<l>Nu vant senden om uwen vader</l>
<l n="385">Ende om mier suster te gader.</l>
<l>Dat hem behoert, willic datse hebben:</l>
<l>Daer en sal niemen jeghen segghen,"</l>
<l>Alse Lusiene de tale hoerde,</l>
<l>Si verwermde van den woorde.</l>
<l n="390">Stillekine seidse: "Neve mijn,</l>
<l>Verdoemt moete de maechscap sijn!</l>
<l>Ay maechscap, wat hebdi mi gedaen!</l>
<l>Der minnen moetic nu afstaen.</l>
<l>Godweet, bestondi mi niet so naer,</l>
<l n="395">Sone ware mi therte niet so swaer.</l>
<l>En ware mire moyen kint!</l>
<l>Te minne ware ongevoege dinc,</l>
<l>Anders dan te rechte behoert.</l>
<l>Minne, nu hebbic di verboert!</l>
<l n="400"><pb n="227"/> Nemmermeer voert an</l>
<l><milestone unit="fol" n="3ra"/> En leggic herte no sin an man;</l>
<l>Sint mi deerste dus es vergaen,</l>
<l>Soe willic der minnen voert afstaen,</l>
<l>Ende in enen cloester begeven,</l>
<l n="405">Daer ic sal bliven al mijn leven."</l>
<l>Alse Macharijs heeft vernomen,</l>
<l>Dat Hellijns sone es, datter es comen,</l>
<l>Doet hem utermaten wee;</l>
<l>Hine seide min no mee.</l>
<l n="410">Alsi eerst mochte, ruumdi tstede</l>
<l>Ende vele sire hogher maghe mede.</l>
<l>De duvel woude dies geslachte!</l>
<l>Hoe groet was hare machte!</l>
<l>Soe vele warenre graven ende hertogen,</l>
<l n="415">Die Ayoel niet minnen en mogen.</l>
<l>Ter Lozanen voer Macharijs van dan</l>
<l>Om raet te nemene, of hi can,</l>
<l>Hoe hi mach onneren den jonchere:</l>
<l>God gheve hem groete onnere."</l>
<l n="420"><pb n="228"/> Nu hoert van Ayoel, den edelen man:</l>
<l>Soe hi cortelijcst can,</l>
<l>Sendi om vader ende om moeder</l>
<l>Den genen, die sweges was vroeder</l>
<l>Dan enech, die was in de stede,</l>
<l n="425">Want hi eerstwerf de boedscap dede,</l>
<l>Sijn vrient, de goede seriant.</l>
<l>De wech was hem wale becant:</l>
<l>Hi hadder twee werf ghesijn.</l>
<l>Enen somer gheladen fijn</l>
<l n="430">Met der sendire ter lester vaert,</l>
<l>Ter eerster drie scoene paert.</l>
<l>Die bode voer om den here</l>
<l>Bi enen lictekene min no mere;</l>
<l>Hine ware niet comen, hine hadt gesien.</l>
<l n="435">Doe gereiden si hem mettien</l>
<l>Wel ghesiert met goeden gewaden.</l>
<l>Anden hermite namen si met staden</l>
<l>Orlof; die heileghe man</l>
<l>Weende, doe si scieden dan:</l>
<l n="440">Soe leet was hem, dat si scieden.</l>
<l>Hen soude u tonghe bedieden</l>
<l>De vrienlike worde sunderlinghe.</l>
<l>De heileghe man woudse gebringen</l>
<l>Vier milen, dat was hem swaer;</l>
<l n="445">Soe langen wech ginc hem naer:</l>
<l>De heileghe man was cranc.</l>
<l>Die hertoghe Hellijn hilt lanc</l>
<l>Die sprake, doe si verscieden.</l>
<l>Dan soude tonghe mogen bedieden</l>
<l n="450"><pb n="229"/> Die groetinghe, die hi Ayoel ontboet.</l>
<l><milestone unit="fol" n="3rb"/> Die Goeds houde was herde groet,</l>
<l>Meer dan ic u gesegghen can.</l>
<l>Doe sciet van hem de heileghe man;</l>
<l>Hi neech der vrouwen ende den here:</l>
<l n="455">Manlijc sach anderen nemmermere;</l>
<l>De hermite starf cortelike,</l>
<l>Want hi voer te Goeds rike:</l>
<l>Daer moeten wi alle comen!</l>
<l>Nu willic de tale vort nomen</l>
<l n="460">Van den edelen Fransoys Helline</l>
<l>Ende van Anflise der vrouwen sine.</l>
<l>Si voeren beide metten seriant</l>
<l>Ende doerleden menech lant</l>
<l>Beide dorp ende poert,</l>
<l n="465">Ende voeren emmer voert,</l>
<l>Tes si quamen in ene stat,</l>
<l>Daer mense ontfinc vele bat,</l>
<l>Dan ic u gesegghen can.</l>
<l>Het ontfinkene menech edel man</l>
<l n="470">Ende ghebrochtene doer dlant.</l>
<l>Hi was metten menegen becant.</l>
<l>Een herde scoene commoenie</l>
<l>Brachtene toet in Borgoenie.</l>
<l>Ayoel was daer met groeten spele;</l>
<l n="475">Hi brachte des heerscaps vele,</l>
<l>Beide graven ende hertoghen.</l>
<l>Die goed waren in orloghen;</l>
<l>Daer was de coninc Lodewijc</l>
<l>Ende menech ridder uut Vrankerijc</l>
<l n="480">Ende theerscap van verren ende van naer.</l>
<l>Macharijs die was mede daer</l>
<l><pb n="230"/>Ende sijn geslechte, dat God ontere;</l>
<l>Wat wisten si al quader kere!</l>
<l>De hertoghe Hellijn was wel ontfaen</l>
<l n="485">Ende groete werdecheit gedaen.</l>
<l>De coninc Lodewijc scaltene met vlite</l>
<l>Van allen evelen moede quite.</l>
<l>Sire suster hi wel ontfinc.</l>
<l>Het ware mi te telne lange dinc,</l>
<l n="490">Soudic al de heren</l>
<l>Dienen hieten walecomen.</l>
<l>De grave van Borges ende de grave van Baer,</l>
<l>Ende de grave van Vlaenderen, wet voer waer,</l>
<l>Die hertoghe van Brabant entie grave van Artoys</l>
<l n="495">Ende menech ridder ute Boloys.</l>
<l>Seven bysscoppe hieten wel sijn comen</l>
<l>Ende hebbene in haren arm genomen.</l>
<l>Men quam jeghen hem met processioene,</l>
<l>Alsemen sculdech was te doene.</l>
<l n="500">Des anders dages, eermen ginc eten,</l>
<l><milestone unit="fol" n="3va"/> En was Mirabeele niet vergeten,</l>
<l>Want men deedse kerstijn.</l>
<l>De coninc was haer peterijn.</l>
<l>Daer en was niemen in de stede,</l>
<l n="505">Hine verblide datmense kersten dede,</l>
<l>Beide graven ende hertoghen.</l>
<l>Nu seldi weten moghen,</l>
<l>Alsoe ons orcont dit liet,</l>
<l>Datmense Johane hiet.</l>
<l n="510">Alsi kersten was gedaen,</l>
<l>Bereidem dat heerscap saen</l>
<l>Ende voeren al sonder bede</l>
<l><pb n="231"/>Tote Langers in de stede.</l>
<l>Men sloech tenten in dat gras,</l>
<l n="515">Omdat de stat soe vol was.</l>
<l>Het wasser scoene ende groene,</l>
<l>Daer si stoeden, de pauwelioene.</l>
<l>Scoenre tente men noyt sach,</l>
<l>Dan daer Ayoel snachs in lach</l>
<l n="520">Verweendelike bi siere joffrouwen.</l>
<l>Wel waendi liggen sonder rouwe;</l>
<l>Lase! dat was jammer, neen hi niet:</l>
<l>Macharijs haddene bespiet.</l>
<l>Voer mettentijt quam de felle</l>
<l n="525">Met meneghen quaden gheselle,</l>
<l>Die van sinen geslechte waren.</l>
<l>Wel ghewapent, sonder sparen</l>
<l>Sijn si stille ten tenten comen,</l>
<l>Ende hebben Ayoele genomen</l>
<l n="530">Aldereerst sijn swaert.</l>
<l>Si scoten an hem ongespaert</l>
<l>Ende vingen den edelen man.</l>
<l>Cortelike voeren si dan:</l>
<l>Si namen de joffrouwe mede,</l>
<l n="535">Dat was groete jammerhede!</l>
<l>Ghinder was groet gescal,</l>
<l>Ten pauweliunen over al</l>
<l>Ende ten tenten harentare,</l>
<l>Hen vraemde niet van enen hare.</l>
<l n="540">Eer si ten wapenen waren,</l>
<l>Was Macharijs wech gevaren</l>
<l>Met sinen hoeghen maghen,</l>
<l>Wat dat mochten gedraghen</l>
<l>Die orsse, diese sloeghen met sporen.</l>
<l n="545"><pb n="232"/> Dat geroep mochtmen horen</l>
<l>Ontfermelike binder stede.</l>
<l>Alst hem die van buten seden,</l>
<l>Die uten pauweliunen quamen,</l>
<l>Het wapendem al te samen.</l>
<l n="550">De hertoghe Hellijn sprac: "Wats gesciet,</l>
<l><milestone unit="fol" n="3vb"/> Bliscap wille met mi niet."</l>
<l>Si wapenden hem met groter spoet,</l>
<l>Ende Lodewijc, de coninc goet,</l>
<l>Ende van Borges de here,</l>
<l n="555">Hi was tongemake sere,</l>
<l>Ende menich lantshere mede.</l>
<l>Si voeren alle buter stede,</l>
<l>Soe daden bysscoppe ende papen,</l>
<l>Ridders ende sciltcnapen.</l>
<l n="560">Ay God, hoe droeve was Anflise!</l>
<l>Die heren van hoegen prise</l>
<l>Saten op haer orsse goet</l>
<l>Ende volgeden met groeter spoet</l>
<l>Al dat si gevaren mochten.</l>
<l n="565">Si verloren dat si sochten:</l>
<l>Macharijs voer ter Lozanen binnen;</l>
<l>Ayoel mochtemen daer niet gewinnen.</l>
<l>Men voerese gebonden op paerde;</l>
<l>Ter Lozanen ontbantmense ter vaerde.</l>
<l n="570">Doe si quamen binder stede,</l>
<l>Binden kerker mense dede,</l>
<l>Daer si dogeden grote pine.</l>
<l>Macharijs ende de maghe sine</l>
<l>Hadden de porte gedaen sluten</l>
<l n="575">Ende sconincs here daer buten.</l>
<l>Hine ontsach hem niet een haer:</l>
<l>Hi hadde de stat gespijst seven jaer.</l>
<l><pb n="233"/>Hier op was hi herde coene,</l>
<l>Dat hi soe vele hadde te verdoene.</l>
<l n="580">Nu leecht Ayoel in den kerker coude.</l>
<l>Den jammer haddi. menechfoude</l>
<l>Ende sine, joffrouwe de goedertiere.</l>
<l>De kerker stont op ene riviere</l>
<l>Bi des verraders casteele,</l>
<l n="585">Die hoghe stont met menegen toreele.</l>
<l>De hertoghe Hellijn belach de stede</l>
<l>Ende de grave van Borges mede,</l>
<l>Ende de coninc van Vrankerike was daer</l>
<l>Ende die edele grave van Baer,</l>
<l n="590">Ende menech grave ende hertoghe</l>
<l>Bereidem te houdene dat orloghe.</l>
<l>Si swoeren: "wat dats gesciet,</l>
<l>Tfelt ter Losanen rumen wi niet,"</l>
<l>Sine soudenre eer ligghen seven jaer.</l>
<l n="595">Haren eet maecten si waer:</l>
<l>Seven jaer lagense voer Losane,</l>
<l>Hen vroemdem niet van enen spane.</l>
<l>Alle de pongise diese daden</l>
<l>Mochten Macharise niet scaden.</l>
<l n="600">Die Rone liep om de stat soe breet,</l>
<l><milestone unit="fol" n="4ra"/> Hine achte niet op sconincs eet.</l>
<l>Hoert van Ayoels wijf der goedertiere:</l>
<l>Het was haer comen in quader maniere;</l>
<l>Doe mense te Lengijs bruut brachte,</l>
<l n="605">Wert si met kinde ter eerster nachte,</l>
<l>Doese Macharijs te mettene vinc.</l>
<l><pb n="234"/>Hoert hier ontfermelike dinc.</l>
<l>De vrouwe lach onsochte daer</l>
<l>Ende wert met kinde swaer:</l>
<l n="610">Ter negender maent lach de vrouwe.</l>
<l>God, die goet es ende getrouwe,</l>
<l>Verledechse van twee cnapelijn,</l>
<l>De scoenste, die mochten sijn.</l>
<l>Dit was snachs in den eersten slape.</l>
<l n="615">Hoert vanden kerkercnape,</l>
<l>Die Ayoel ende sijn wijf te wachten heeft:</l>
<l>Anden kerker dat hi leecht</l>
<l>Ende hoerde de kinder weenen.</l>
<l>Hi begonde hem vereenen</l>
<l n="620">Ende ginc hem cleeden met groeten ghere</l>
<l>Ende liept segghen sinen here</l>
<l>Macharise, den fellen dief.</l>
<l>Hi seide: "Cnape, ic hebbe di lief,</l>
<l>Soe sal sijn verdrinct de drachte;</l>
<l n="625">Nemmermeer en comt geslachte</l>
<l>Van hem, die mi onteren sal:</l>
<l>Ic mach prisen mijn geval;</l>
<l>Sijt meysken ofte cnapelijn,</l>
<l>Bi Gode, het sal verdronken sijn.</l>
<l n="630">Mettesen quam hi ten kerkersteene.</l>
<l><pb n="235"/>Ayoel nam tkint tusschen sijn beene;</l>
<l>Ende decket tusschen sine hame;</l>
<l>Het was hem herde onbequame,</l>
<l>Dat hi sijn ander kint sach dragen</l>
<l n="635">Uten kerker; dat sware claghen</l>
<l>En gescreve gheen man.</l>
<l>Macharijs dedem dan.</l>
<l>Doe hi clam uten kerkersteene,</l>
<l>Hoerde hi dander kint weenen.</l>
<l n="640">Doe keerdi ende halet mede:</l>
<l>Doe hadse de verrader bede;</l>
<l>Hi toeget Hermengerde, sinen wive.</l>
<l>De kinder waren de scoenste van live,</l>
<l>Die ieman met oegen sach</l>
<l n="645">Daer te voren op genen dach.</l>
<l>Si hadden de figure algader</l>
<l>Achter Ayoele haren vader.</l>
<l>De vrouwe hads jammer groet.</l>
<l>Haer ontfermde selker noet,</l>
<l n="650">Datmen de kinder sal verdrinken.</l>
<l><milestone unit="fol" n="4rb"/> De suete God wilder gedinken:</l>
<l>Sijn oegen sijn altoes ontdaen.</l>
<l>Hi wilde den kinderen te hulpen staen;</l>
<l>Sinen inghel hi comen dede</l>
<l n="655">Ten visscher van Losanen der stede.</l>
<l>Gheen visscher hiet Tierijn:</l>
<l>Hi hadde menegen dach gesijn</l>
<l>Vesschere in die riviere.</l>
<l>Hi lach bi sinen wive der goedertiere:</l>
<l n="660"><pb n="236"/> Dingel hiet hem sijn scepelkijn</l>
<l>Ghereiden ende dat nette sijn</l>
<l>Ende varen onder den casteel;</l>
<l>"Dies ne laet om geen riveel:</l>
<l>Mijn here God, diet di gebiet;</l>
<l n="665">Stant op ende en lates niet.</l>
<l>Die coninc slaept ende al sijn here:</l>
<l>Dine sal gescien gene dere.</l>
<l>God sal di wel versien:</l>
<l>Dine sal niet messcien;</l>
<l n="670">Doe datti mijn here ontbiet."</l>
<l>Mettien dingel danen sciet.</l>
<l>"Helpt God," sprac de vesscer Tyrijn,</l>
<l>"Here, gebenedijt moeti sijn,</l>
<l>Dat ghi mi die werdechede doet.</l>
<l n="675">Lietict, ic ware onvroet,</l>
<l>Selken dienst alsic can.</l>
<l>Met groter haest dedi an</l>
<l>Sine cleeder; alsoe saen</l>
<l>Essi tsinen scepe gegaen</l>
<l n="680">Ende warp sijn net in sonder riveel,</l>
<l>Doe hi quam onder den casteel,</l>
<l>Alse die vissche wilde vaen.</l>
<l>Doe hoerdi, waer quam gegaen</l>
<l><pb n="237"/>Macharijs sceldende alse een wijf.</l>
<l n="685">Hi swoer: "Wechte, ghi selt u lijf</l>
<l>Verliesen, al hadt mijn wijf gesworen:</l>
<l>Si waende mi verdoeren,</l>
<l>Dat ic Ayoele vrucht sal laten."</l>
<l>De vesscher vervaerdem utermaten,</l>
<l n="690">Doe hi Macharise hoerde</l>
<l>Spreken dese felle woerde;</l>
<l>Onder de brugghe stac hi tscepelijn,</l>
<l>Om dat hi niet bekint soude sijn.</l>
<l>Het was donker van der nachte,</l>
<l n="695">Want hijt niet gesien en mochte:</l>
<l>Die verraders sijn comen uten lichte</l>
<l>Van der zalen ende seiden: "Wichte,</l>
<l>Ghi selt baden, sonder waen."</l>
<l>Doe was hi op de brugghe gestaen</l>
<l n="700">Ende werpse in die riviere</l>
<l><milestone unit="fol" n="4va"/> De vesschere goedertiere</l>
<l>Ontfincse daer in sijn net.</l>
<l>Si worden te gemake bet</l>
<l>Dan die verradere weet.</l>
<l n="705">Hi dedem ter zalen gereet</l>
<l>Ende de vesschere Tierijn</l>
<l>Roeyde wech ten huse sijn.</l>
<l>Sijn wijf lach ende soechde haer kint.</l>
<l>Doe seidi haer dese dinc,</l>
<l n="710">Hoe dat hi bider Goeds crachte</l>
<l>Die twee kindere brachte.</l>
<l><pb n="238"/>Die vrouwe was godevruchtech sere:</l>
<l>Si nam de kindere biden ghere,</l>
<l>Si gincse verwinden warme.</l>
<l n="715">"Here Ayoel!" seit si, "arme,</l>
<l>Ende hoe jammerlijc eest u comen!</l>
<l>Macharise moete God verdoemen,</l>
<l>Dat hi dus sonder kerstenheit</l>
<l>Dese kinder woude hebben bereit!</l>
<l n="720">Si soegede de kinder vriendelike.</l>
<l>"Vrouwe, bi Gode van hemelrike,</l>
<l>Hier en mogewi niet langer bliven:</l>
<l>Macharijs soude ons doen ontliven.</l>
<l>Constent mine gebueren verstaen,</l>
<l n="725">Die niemare soude saen</l>
<l>Ten hove voer de heren comen,</l>
<l>Dan worde ons allen dlijf genomen.</l>
<l>Doe soe seide svesschers wijf:</l>
<l>"Alsoe wi best behouden dlijf,</l>
<l n="730">"Soe vandet raden ende daertoe sien,</l>
<l>Wat dat ons mach ghescien.</l>
<l>Ic soude mi eer uten lande doen,</l>
<l>Wullen ende sonder scoen,</l>
<l>Ende laten mijn kint altemale,</l>
<l n="735">Eer ic dese jonghe smale</l>
<l>Liete verderven bi miere trouwe.</l>
<l>Onse here ende onse vrouwe</l>
<l>Souden ons eeschen haer kerstenheit."</l>
<l>"Trouwen, ghi hebt waer geseit,"</l>
<l n="740"><pb n="239"/> Seide de visscher Tyerijn;</l>
<l>Sine dorsten daer niet langer sijn;</l>
<l>Si reiden hem met groter crachte</l>
<l>Ende voeren binnen der eerster nachte</l>
<l>Over de Rone met groeter vaert</l>
<l n="745">Ende daden hen te Venissien waert.</l>
<l>Haer kint was wel naer</l>
<l>Out derdalf jaer:</l>
<l>Dat spaende si ende soechde dander twee;</l>
<l>Die moetheit dede haer dicke wee.</l>
<l n="750">Doe de kinder waren tharen ouden</l>
<l><milestone unit="fol" n="4vb"/> Was hem de dienst wel vergouden.</l>
<l>Soe langhe voeren si tsamen,</l>
<l>Dat si te Venissi&#x00EB;n quamen.</l>
<l>Tierijn conste dienen wale.</l>
<l n="755">Voer den coninc Gratien in de zale</l>
<l>Quam hi; hi constem wel gelaten</l>
<l>Onder hoghe liede, daer si saten.</l>
<l>Hi groete den coninc milde</l>
<l>Ende vraechde of hine onthouden wilde.</l>
<l n="760">Hi seide: "Vrient, wat condi doen?"</l>
<l>"Here, alsoe help mi sente Symoen,</l>
<l>Ic can vesschen met netten,</l>
<l>Ende een eten wel besetten,</l>
<l>Dienen ende ter tafelen draghen</l>
<l n="765">Ende herde wel soe canic jagen.</l>
<l>Oec canic vogelen ter rivieren</l>
<l>Ende vaen wilde pluvieren."</l>
<l><pb n="240"/>Doe antwerde de coninc Gratien:</l>
<l>"Vrient, al constu vanden mensten plien,</l>
<l n="770">Ic soude di onthouden gerne.</l>
<l>Goets cnapen steet mi niet tontberne.</l>
<l>Segt mi, dat u wel moet sijn,</l>
<l>Sijn de jonghe kinder dijn,</l>
<l>Die twee scoene, die dat wijf</l>
<l n="775">Bringt? si hebben soe scoene lijf.</l>
<l>Hen was noyt arm knecht,</l>
<l>Die wennen conste selke drecht."</l>
<l>Doe sprac de visscher Tyerijn:</l>
<l>"Here, ic houdse over mijn,"</l>
<l n="780">Antwerdi den coninc nader sprake,</l>
<l>Ende seide, "het doet mi noetsake,</l>
<l>Dat ic uut minen lande moet sijn.</l>
<l>Here, dese kinder sijn noch niet kerstijn."</l>
<l>Doe seide Gratien met desen:</l>
<l n="785">"Vrient, si selen kersten wesen."</l>
<l>De coninc ontboet sinen capelaen.</l>
<l>Die priester doepese saen.</l>
<l>De rike coninc Gratijen</l>
<l>Dede alse edel man soude plien.</l>
<l n="790">Deen kint hief hi selve daer,</l>
<l>Ende dander een ridder voerbaer.</l>
<l>Deerste datter geheven was,</l>
<l>Was geheten Thomas,</l>
<l>Ende dander Manassier.</l>
<l n="795">Hen waren ghegeven presente dier,</l>
<l>Alse selken heren wel betaemde,</l>
<l>Want hi hem herde lettel bewaende</l>
<l>Der groter eren enter vramen,</l>
<l><pb n="241"/>Daer si sident toe quamen:</l>
<l n="800">Si worden coninc vercoren [...]</l>
<l>[...............]</l>
</div>
<div type="chapter"><head type="chapter comment">Fragment II</head>
<l>[...............]</l>
<l><milestone unit="fol" n="5ra"/> Ende dat wapene draghen mochte.</l>
<l>"Here," seide Ayoel toten coninc Gratien,</l>
<l>"Dese twee kinder die ter maeltijt dien,</l>
<l>Biddic u, dat ghi met mi laet varen;</l>
<l n="805">Ans mi God, ic salse bewaren."</l>
<l>Doe seide Gratien de coninc:</l>
<l>"In warendere u om gene dinc;</l>
<l>Al haddicse gewonnen met minen live</l>
<l>Bi minen wijfliken wive,</l>
<l n="810">Ic ne ontseidse u niet met u te vaerne;</l>
<l>Hen ne steets oec niet te spaerne</l>
<l>Te leerne dat ridders toebestaet."</l>
<l>De joncheers hoerden der heren raet:</l>
<l><pb n="242"/>Si waren utermaten blide</l>
<l n="815">Dat si mede soude riden;</l>
<l>Ende wapenden hen altemale,</l>
<l>Dat daer was in de zale</l>
<l>Ende binnen der stede ende overal.</l>
<l>Die bosinen maecten groet gescal;</l>
<l n="820">Meneghe vrouwe ende damoysele</l>
<l>Baden sonder riveele</l>
<l>Over hare man ende hare kinder.</l>
<l>Het porde algader ghinder</l>
<l>Al dat daer was; si voeren voert.</l>
<l n="825">There lach buter poert</l>
<l>Ende ontbeiden die van binnen.</l>
<l>Daer mochtemense saen bekinnen,</l>
<l>Scoene banieren menegertiere.</l>
<l>Op twee orsse rike ende diere</l>
<l n="830">Sat Tumas ende Manesier;</l>
<l>Ghene twee joncheren fier</l>
<l>Voeren Ayoele altoes bi.</l>
<l>Ghene lantshere vri</l>
<l>Besach die kinder herde vele.</l>
<l n="835">Sijn herte hadde gesijn vol spele,</l>
<l>Haddi hem bemoet, dat sijn kinder</l>
<l>Hadden geweest, die voeren ginder.</l>
<l>Teerst dat si quamen bider stat</l>
<l>(Over waer seggic u dat)</l>
<l n="840">Ende de coninc Gracien,</l>
<l>Men ginc daer stellen engien,</l>
<l><pb n="243"/>Magnelen ende tribuken.</l>
<l>Daer moeste sine bliscap luken</l>
<l>Menech Sarrasijn inder stede.</l>
<l n="845">Selken steen men daer worpen dede.</l>
<l>Die inde stat maecte selc gerochte,</l>
<l>Ende al verduwede dat hi gerochte.</l>
<l>De steene daer bedichte vlogen</l>
<l>Ute tribuken ende nut soghen:</l>
<l n="850">Elc was gestelt na sinen engiene.</l>
<l><milestone unit="fol" n="5rb"/> Doe bereiden hem de payene</l>
<l>Om te ridene buten mure</l>
<l>Ende te genietene der avonturen.</l>
<l><pb n="244"/>Doe si binnen gewapent waren,</l>
<l n="855">Ghereiden si hen sonder sparen</l>
<l>Ende daden de porten ontsluten.</l>
<l>Teerst dat sire quamen buten,</l>
<l>Waren si stoutelike bestaen.</l>
<l>De porte was hen ontdaen.</l>
<l n="860">Ayoel ende sine twee kinder</l>
<l>Ondergingen hen de porte ginder</l>
<l>Ende de coninc Gratien.</l>
<l>Si voeren den Sarracinen dien:</l>
<l>Men sloech op hem; si werden hem vaste.</l>
<l n="865">Noyt ontfinc man soe felle gaste.</l>
<l>Ayoel sloech dat voer hem quam,</l>
<l>Waest ors ofte man.</l>
<l>Tumas ende Manesier</l>
<l>Vochten alse twee leeuwe fier,</l>
<l n="870">Die hem onthouden jegen den spiet.</l>
<l>Ayoele wonderets alsijt siet,</l>
<l>Van den slagen die si sloegen,</l>
<l>Ende tswert soe bagelike droegen.</l>
<l>De coninc Gratien haddem doen leren</l>
<l n="875">Alderhande keren,</l>
<l>Dat edelen man toebehorde.</l>
<l>Si consten van orde torde</l>
<l>Met bokelaers ende met swerden;</l>
<l>Die scoene joncheers begerden</l>
<l n="880">Al te conne, dat ridderen bestoet.</l>
<l>Gratien, de here goet,</l>
<l>Deet hem leeren vriendelike:</l>
<l>Noyt en quam hi in genen rike,</l>
<l>Daer hi kinder soe wel leren sach;</l>
<l n="885"><pb n="245"/> Dat sceen daer wel op dien dach,</l>
<l>Soe menegen alsi versloegen.</l>
<l>De Sarrasine niet en loeghen:</l>
<l>Men sloechse doet altemale.</l>
<l>Hem en halp halsberch no helm van stale,</l>
<l n="890">Sine moestenre alle bliven doet.</l>
<l>God, die troestere es in alre noet,</l>
<l>Vertroeste Graciene wale:</l>
<l>Hi wan porten ende sale,</l>
<l>Staden ende casteele al.</l>
<l n="895">Het gaf hem op groet ende smal</l>
<l>Voert al sonder vechten.</l>
<l>Sine mochten hem niet berechten:</l>
<l>Gratien mannet met sinen lieden;</l>
<l>Eer si danen scieden,</l>
<l n="900">Daden si kersten, die hem opgaven.</l>
<l><milestone unit="fol" n="5va"/> Doene wasser geen langer dagen.</l>
<l>De coninc hadde gemannet sijn stede</l>
<l>Met sinen mannen, die hire in dede</l>
<l>Ende sine casteele; doe keerde hi</l>
<l n="905">Ende met hem menech ridder vri,</l>
<l>Beide sciltcnapen ende knechten.</l>
<l>Nu sal hem Baselie moeten berechten</l>
<l>Met anderen volke dat hem sal comen.</l>
<l>Casteele ende porten sijn hem genomen,</l>
<l n="910">Die hi gewonnen hadde te voren:</l>
<l>Nu sal hijs clagen sinen toren,</l>
<l>Alse hijs de waerheit heeft vernomen.</l>
<l>Maer hem sal groete hulpe comen,</l>
<l>Dat elken kersten wonderen mochte.</l>
<l n="915">Die soete God die ons cochte,</l>
<l><pb n="246"/>Moete onteeren de Sarrasine!</l>
<l>Wat leede ende wat groter pine</l>
<l>Berieden si den coninc Gratiene,</l>
<l>Die vermalendide payene!</l>
<l n="920">Gracien es gekeert in sine borghe</l>
<l>Blidelike ende heeft clein sorghe</l>
<l>Om den toren, die hem naect saen.</l>
<l>De heren hebben hem te gemake gedaen</l>
<l>Int palas ende overal.</l>
<l n="925">Onse liede hadden groet geval</l>
<l>Na dat stoet hen somen,</l>
<l>Dat hen torloghe soe es comen,</l>
<l>Ende tsorcors van Ayoele den edelen man.</l>
<l>De coninc hem vraghen began</l>
<l n="930">Om sine name, dat hise hem seide.</l>
<l>"Here," seiti, "bi waerheide,</l>
<l>Ayoel soe benic genant</l>
<l>In steden, daer ic ben becant."</l>
<l>Verder en liet hi hem niet bekinnen.</l>
<l n="935">De coninc danctem met groter minnen</l>
<l>Der eren, die hi hem heeft gedaen.</l>
<l>Dese tale heeft verstaen</l>
<l>De vesschere, her Tierijn;</l>
<l>Hi dede hem ten huse sijn,</l>
<l n="940">Dat hi van den coninc helt.</l>
<l>Sinen wive heeft hi getelt,</l>
<l>Dat Ayoel es, die daer es comen.</l>
<l>"Wat rade wert hier genomen?</l>
<l>Willewine verbliden van sinen kinder?"</l>
<l n="945">"En gewages meer no minder,"</l>
<l>Seide de vrouwe, "godweet.</l>
<l>Nemmermeer verwondi u leet,</l>
<l>Dadise bekinnen algader</l>
<l><pb n="247"/>Ende den heren allegader.</l>
<l n="950">Wi sijnre met comen te groter ere</l>
<l><milestone unit="fol" n="5vb"/> Mijn herte mint de kinder sere.</l>
<l>Om gene dinc, die wesen mach,</l>
<l>En doeter ons af gewach."</l>
<l>De vesscher dede haren wille:</l>
<l n="955">Si verholent beide stille</l>
<l>Ende na derre tale</l>
<l>Dedi hem weder ter zale</l>
<l>Tes conincs Gratiens hove,</l>
<l>Daer men met groeten love</l>
<l n="960">Diende ter maeltijt int palas.</l>
<l>Ende doet na etene was</l>
<l>Ende de tafelen opgedaen,</l>
<l>Saghen si ter zee wert saen</l>
<l>Ende worden sciere geware</l>
<l n="965">Van enen scepe, dat quam dare.</l>
<l>Daerinne stonden twee zele;</l>
<l>Ane de baniere kinden si wele,</l>
<l>Die boven anden maste blayde,</l>
<l>Alsoe si metten winde wayde.</l>
<l n="970">Si bekinden teeken sniemen</l>
<l>Ende bereidem daer ten riemen</l>
<l>In de galeide met groeter vaert.</l>
<l>Die daer quam te lande waert,</l>
<l>Dat was des conincs swaselinc.</l>
<l n="975">Hier seldi horen vremde dinc</l>
<l>Van enen herde fellen kere.</l>
<l>Hi was coninc ende overhere</l>
<l>Van Mersaelien ende Eggermort:</l>
<l><pb n="248"/>Hem behoerde meneghe port</l>
<l n="980">Op de marine ende menech lant.</l>
<l>Over fel wassi becant.</l>
<l>Herijn was sijn name.</l>
<l>Hoert waertoe hi gerne quame:</l>
<l>Coninc te sine in dat land.</l>
<l n="985">Van Gode moet hi sijn gescant,</l>
<l>Want verranesse wildi plien.</l>
<l>Den goeden coninc Gracien</l>
<l>Micti te vergevene met venine.</l>
<l>Hi duchte clene der hellen pine.</l>
<l n="990">Sire suster micti alsoe te doene</l>
<l>Ende Florenten der scoene,</l>
<l>Der scoenster joffrouwen, diemen vant.</l>
<l>Dus waendi wel hebben dlant.</l>
<l>.V<hi rend='sup'>c</hi>. man bi ghetale</l>
<l n="995">Brochte hi tarnassche wale</l>
<l>Ende twee kinder van fieren sinne.</l>
<l>Hoe lettel weet de coninginne</l>
<l>Haers boeders felle kere!</l>
<l>Gratien dedele here</l>
<l n="1000">Ontfinc sinen swaselinc wale.</l>
<l><milestone unit="fol" n="6ra"/> Vriendelike met sueter tale,</l>
<l>Ende Floretten moeder de coninginne</l>
<l>Ende de joffrouwe met bliden sinne,</l>
<l>Si hiet haren oem wale sijn comen</l>
<l n="1005">Ende hare twee neven; daer wert ghenomen</l>
<l>Groete ware van sinen lieden.</l>
<l>Niemen en soudu bedieden</l>
<l>De groete feeste die daer was</l>
<l>Beide in de zale ende int palas.</l>
<l n="1010">De coninc waent dat hijt heeft vernomen</l>
<l><pb n="249"/>Ende hem te hulpen es comen</l>
<l>Jeghen de Sarracine, waenthi wale,</l>
<l>Om sine ridders altemale.</l>
<l>Het was scoene volc dat hi brochte</l>
<l n="1015">Ende dat wel orlogen mochte.</l>
<l>Die vanden lande waren vroe,</l>
<l>Dat hen selke hulpe quam toe,</l>
<l>Want si waenden alle tsamen,</l>
<l>Dat si hen te hulpen quamen.</l>
<l n="1020">Men ontfincse wale;</l>
<l>De feeste was groet inde zale.</l>
<l>Des morgens alst began dagen,</l>
<l>Ghereidem Ayoel ende voer jagen</l>
<l>In een wout, hiet Bonifael.</l>
<l n="1025">Ayoel de here noyael</l>
<l>Was getrouwe met herten fier;</l>
<l>Soe was Tumas ende Manassier.</l>
<l>Noyt hadden kindere man soe lief,</l>
<l>Bedi seecht waer de brief;</l>
<l n="1030">Want men leset in latine:</l>
<l>Om engeenrande pine</l>
<l>Noch om lief noch om smerte</l>
<l>En mach liegen getrouwe herte.</l>
<l>De kinder gereidem ter jachte mede</l>
<l n="1035">Ende voeren met Ayoele ter stede.</l>
<l>Si leden berghe ende dale.</l>
<l>Doe si quamen te Bonivale,</l>
<l>Int wout, dat groet was ende wijt,</l>
<l>Ontbonden sise in corter tijt,</l>
<l n="1040">Die daer quamen metten honden.</l>
<l>Teerst dat si uten letsen sprongen,</l>
<l>Worden si van enen ever geware;</l>
<l>De honde husde hi harentare:</l>
<l><pb n="250"/>Soe scoene jacht heeftmen selden gesien.</l>
<l n="1045">Die ever settem vaste ant vlien.</l>
<l>Ayoel volgede hem vaste an,</l>
<l>Men vant lettel enegen man,</l>
<l>Die bat der jachte conste plegen.</l>
<l>Die honde souden node begeven</l>
<l n="1050">Den ever, ende volchden hem naer;</l>
<l><milestone unit="fol" n="6rb"/> Al was hi vet, hine was niet swaer,</l>
<l>Int wout soe dedi vele kere.</l>
<l>Soe langhe jaechden dedel here,</l>
<l>Dat hine met sinen spiete doerreet;</l>
<l n="1055">Want dyser in sine huut sneet,</l>
<l>Al waest starc ende dicke:</l>
<l>Hi brachte den steke te ghemicke.</l>
<l>De herte cloefdi hem ontwee.</l>
<l>Doene letti min no mee,</l>
<l n="1060">Hi sette den horen an sinen mont</l>
<l>Ende dede Tumase cont</l>
<l>Ende Manessiere, die met hem quamen.</l>
<l>Doe si den horen vernamen,</l>
<l>Wisten si wel dat dever was gevaen,</l>
<l n="1065">Ende gingen vaste met sporen slaen</l>
<l>Ende volgeden den weghe voert,</l>
<l>Daer si den horen hebben gehoert.</l>
<l>De jagers volgeden vaste mede;</l>
<l>Die scoene joncheers bede</l>
<l n="1070"><pb n="251"/> Hadden gevangen een hert ende een ree;</l>
<l>Sine letten niet mee,</l>
<l>Alse Ayoel de kinder sach comen.</l>
<l>De jagers hebben den ever vernomen</l>
<l>Ende turstene in corten stonden.</l>
<l n="1075">Maer men gaeft den honden,</l>
<l>Dat sire af te hebbene plagen.</l>
<l>Ayoel en woude niet langer jagen:</l>
<l>Hi sach wel, hi hadde venisoens gnoech,</l>
<l>Die dach was nochdoe vroech,</l>
<l n="1080">Sine maecten geen langer beeden,</l>
<l>Si keerden binder steden.</l>
<l>De coninc Gracien wert doe</l>
<l>Vanden venisoene vroe.</l>
<l>Ayoele wiste hijs groeten danc</l>
<l n="1085">Van der jachten; altehant</l>
<l>Gincmen braden dat venisoen,</l>
<l>Coken ende garsoen.</l>
<l>Groet was de feeste op dien dach,</l>
<l>Want men lievelike plach</l>
<l n="1090">Des heren, die daer es comen,</l>
<l>Want niemen heeft vernomen</l>
<l>Sonder hi ende sine kinder,</l>
<l>Bi wat redenen hi was ginder;</l>
<l>Sine ridders haddent in dien verstaen,</l>
<l n="1095">Dat hijt in dogeden hadde gedaen,</l>
<l>Om te helpene den coninc.</l>
<l>Sine peinsden niet om selke dinc,</l>
<l>Die hi begeerde, hare here.</l>
<l>Veertien daghe of lettel meere</l>
<l n="1100"><pb n="252"/> Was de verrader daer te hove,</l>
<l><milestone unit="fol" n="6va"/> Daer men hem diende met groten love.</l>
<l>De feeste was daer menechfout.</l>
<l>Hi voer hem mergen int wout,</l>
<l>Dat Bonivael was genant,</l>
<l n="1105">Want men geen scoenre en vant</l>
<l>Noch beter jachte te wilden dieren.</l>
<l>Der Ayoel, die goedertieren,</l>
<l>Voer hem daer mergen mede.</l>
<l>Hen was ridder in al de stede,</l>
<l n="1110">Sine prijsden, die Ayoel saghen:</l>
<l>Hi conste soe wel jaghen</l>
<l>Ten wilden everen dan,</l>
<l>Het wonderde meneghen man,</l>
<l>Dat hi was soe volmaect,</l>
<l n="1115">In allen dogeden wel geraect.</l>
<l>De heren jageden alle dagen.</l>
<l>Herde wel bequam hem diagen,</l>
<l>Den quaden fellen tyrant,</l>
<l>Ende dat hijt daer soe scoene vant,</l>
<l n="1120">Beide lant ende foreest,</l>
<l>Want hi herde cleine vreest,</l>
<l>Hine saelt hebben altemale.</l>
<l>Eens dages keerdi ter zale:</l>
<l>Vanden lantscape was hi vroe;</l>
<l n="1125">Mocht hem comen alsoe</l>
<l>Alse hi peinst, so ware hi blide.</l>
<l>Men maecte daer blide tide;</l>
<l>Men leide tafelen sonder waen.</l>
<l>De hoechste gingen voren dwaen</l>
<l n="1130">Na den coninc ende de vrouwe.</l>
<l>Ayoel de getrouwe</l>
<l>Dwoech daerna ende Herrioen</l>
<l><pb n="253"/>Ende daermede een hoghe baroen,</l>
<l>De hertoghe lovelijc,</l>
<l n="1135">Die here was van Brusewijc.</l>
<l>De coninc bestont hem naer;</l>
<l>Hi hadde dorloghe swaer</l>
<l>Metten coninc helpen houden;</l>
<l>Hi was Godevert gescouden,</l>
<l n="1140">Alsoe was hi genaemt,</l>
<l>Want hem edelheit betaemt</l>
<l>Ende miltheit ende hoveschede.</l>
<l>De coninc Gracien dede</l>
<l>Ayoele hem sitten bi;</l>
<l n="1145">In dander side Herri.</l>
<l>De hertoghe sat der vrouwen naest.</l>
<l>Daer en was niet gehaest</l>
<l>Vander maeltijt; men diender wale.</l>
<l>Daer was groete feeste in de zale:</l>
<l n="1150">Men gaffer negentien gherechten,</l>
<l><milestone unit="fol" n="6vb"/> Deen naden anderen; de sciltcnechten</l>
<l>Dienden daer met groten love,</l>
<l>Alse men pleet te selken hove.</l>
<l>Tumas constem gelaten wale</l>
<l n="1155">Te dienne; metter scoenre scale</l>
<l>Scinkedi den coelen wijn</l>
<l>Graciene den coninc fijn</l>
<l>Ende sire vrouwen der coninginnen.</l>
<l>Bi hem stoet met soeten sinnen</l>
<l n="1160">Sijn broeder Manassier.</l>
<l>Ayoele den here fier</l>
<l>Diendi, alsi wel conste.</l>
<l>Ayoel, die hem wel onste,</l>
<l>Ende sire kinder gedochte, verseec:</l>
<l n="1165"><pb n="254"/> Wat si daden, hem wel geleec,</l>
<l>Ende hi qualijc eten mochte,</l>
<l>Alsi siere kinder gedochte,</l>
<l>Want hi waent dat de sine,</l>
<l>Daer hi omme doget groete pine,</l>
<l n="1170">Waren verdronken ter Lozane,</l>
<l>Alsoemen hem dede te verstane.</l>
<l>Hi hadde die gehouden over sijn,</l>
<l>Ende de jonghe Tierijn,</l>
<l>Dien si hilden over broeder,</l>
<l n="1175">Waende wel, dat si een moeder</l>
<l>Hebben ende enen vader:</l>
<l>Neen si, sine slechten niet te gader,</l>
<l>Wat dag geen wonder en was.</l>
<l>Bet voert diende int palas</l>
<l n="1180">Die sone des verrader.</l>
<l>Hi wiste wel algader,</l>
<l>Wat dat daer gebrouwen was;</l>
<l>Een gerechte, alsict las,</l>
<l>Dat voer den coninc soude comen,</l>
<l n="1185">Heeft de verrader genomen,</l>
<l>Ende veninet, alse hi hem keerde;</l>
<l>Alsoe alse hem sijn vader leerde,</l>
<l>Dedijt ant gerechte saen.</l>
<l>Tumas heeft tgerechte ontfaen:</l>
<l n="1190">Het dochtem een deel te vet,</l>
<l>Mer een ander onderreghen bet</l>
<l>Brachte een ander seriant.</l>
<l>Thumas wisseldet te hant</l>
<l>Ende deet staen voer sinen here,</l>
<l n="1195">Want hi kinde wel de kere,</l>
<l><pb n="255"/>Welc hem best bequam.</l>
<l>Tgherechte, dat hi teerst nam,</l>
<l>Dedi voer den hertoghe staen.</l>
<l>Sijn scotelgenoet, sonder waen,</l>
<l n="1200">Was Florette, sconincs dochter</l>
<l>[...............]</l>
</div>
</body>
</text>
</TEI.2>
