<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Sint Servaes legende</title>
<author>Hendrik van Veldeke</author>
</titleStmt>
<editionStmt>
<edition>G.A. Van Es (ed.): Sint Servaes legende. Naar het Leidse handschrift uitgegeven, m.m.v. dr. G. Lieftinck en A.F. Mirande. Antwerpen - Brussel - Gent - Leuven, 1950.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Sint Servaes legende"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Hendrik van Veldeke"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1450"/></interpGrp>
<interpGrp type="witnessYear_from"><interp value="1450"/></interpGrp>
<interpGrp type="pubYear_to"><interp value="1500"/></interpGrp>
<interpGrp type="witnessYear_to"><interp value="1500"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Sint Servaes legende</TITEL>
<author>Hendrik van Veldeke</author>
<AARD>Rijm</AARD>
<BRON nr="D44">Leiden, Bibliotheek der Rijksuniversiteit, B.P.L. 1215 </BRON>
<DATUM>1450-1500</DATUM>
<OMVANG>6229 verzen</OMVANG>
<BRON.OPM>Een papieren hs. van 202 folia; per bladzijde 27 tot 31 regels. Het hs. bestaat uit twee delen: deel 1 (fol. 1-106) bevat Sint Servaes legende, deel 2 (fol. 109-193) wordt ingenomen door een aantal kleinere, Latijnse, prozastukken; fol. 107-108 en 194-202 zijn onbeschreven, op enkele aantekeningen na.</BRON.OPM>
<EDITIE>G.A. Van Es (ed.): Sint Servaes legende. Naar het Leidse handschrift uitgegeven, m.m.v. dr. G. Lieftinck en A.F. Mirande. Antwerpen - Brussel - Gent - Leuven, 1950.</EDITIE>
<STATUS>Kritisch</STATUS>
<BRONMNW>1171 (andere editie)</BRONMNW>
<BRONNEN>Naast hs. Leiden, Bibliotheek der Rijksuniversiteit, B.P.L. 1215, zijn van deze tekst ook nog verschillende fragmenten van een 13de-e. codex bekend: - <x nr=D52>M&#x00FC;nchen, Bayerische Staatsbibliothek, Cod. germ. 5249/18, 1 (fragm.)</x>
 - <x nr=D53>Berlijn, Bibliothek des Obersten Gerichts der Deutschen Demokratischen Republik, z.s. (fragm.)</x>
 - <x nr=D54>Londen, Coll.-H. Thoma, z.s. (fragm.)</x>
 - <x nr=D55>Olim M&#x00FC;nchen, Universit&#x00E4;tsbibliothek, z.s. (fragm.); verbrand in 1944.</x>
 Voor de tekst van deze fragmenten, zie <hi rend="italic">Corpus Gysseling</hi>, Reeks II. In 1991 werden door prof. J. Goossens nog een zevental kleinere, nieuw ontdekte fragmenten van deze zelfde codex uitgegeven (J. Goossens, 'Die Servatiusbruchst&#x00FC;cke. Mit einer Untersuchung und Edition der Fragmente Cgm 5249/18, 1b der Bayerischen Staatsbibliothek M&#x00FC;nchen. In: <hi rend="italic">Zeitschrift f&#x00FC;r Deutsches Altertum und Deutsche Literatur</hi> 120 (1991), 1-65).</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="22"/> <hi rend="bold">De Sint Servaes legende </hi></head>
<div type="chapter"><head type="chapter">Dat prologus van Sint Servoes legenden </head>
<l><hi rend="bold">I</hi>n gods namen ende in sijnen vreden</l>
<l>Soe beghennen wij deser reden</l>
<l>Ende spreken inden beghinne aldus:</l>
<l>Sancti spiritus</l>
<l n="5">Assit nobis gracia</l>
<l>Ende bidden gode daer na,</l>
<l>Den troester ende den volleyst,</l>
<l>Dat vanden heilighen gheyst</l>
<l>Die ghenade mit ons sy,</l>
<l n="10">Que corda nostra sibi</l>
<l>Facit habitacula,</l>
<l>Ende ons te noden by sta;</l>
<l>Want des bedoruen wij alre meyst</l>
<l>Dat ons der heilighe gheyst</l>
<l n="15">Onsen sen berichte</l>
<l>Ende sijne woninghe [stichte]</l>
<l>In onse herte bynnen</l>
<l>Soe dat wij moghen mynne</l>
<l>Gods leer ende sijne woert</l>
<l n="20">Die ons nutte sijn ghehoert</l>
<l>Off wijze mercken wolden.</l>
<l>Jhesus sprack tot sijnen holden</l>
<l>Die alle herten kent,</l>
<l>Hij seide: "die mich mynt</l>
<l n="25"><pb n="23"/> Die sal mijne woert behalden".</l>
<l>Sijne genade moets walden</l>
<l><milestone unit="fol" n="1v"/> Ende moet ons ghesterken</l>
<l>Tot allen goeden werken</l>
<l>Beide dach ende nacht</l>
<l n="30">En[de] verlene ons sulke macht,</l>
<l>Die te sijnen dienste ghetemen,</l>
<l>Dat wijr sij gherne vernemen</l>
<l>Ende dat ons duncke soete</l>
<l>Ende het ons ghelieuen moete.</l>
<l n="35"><hi rend="bold">G</hi>ods woert souden wij mercken</l>
<l>Ende volgen mitten werken.</l>
<l>Dat sijn die salighe die dat doen,</l>
<l>Alsoe ons leert die gods soen</l>
<l>Ende sprack tot sijnen jongheren,</l>
<l n="40">Tot sijnen lieuen apostelen,</l>
<l>Doen sij inden bongart quamen;</l>
<l>Hi beual hon alle te samen:</l>
<l>"Ghij sult waken ende beden</l>
<l>Op dat ghij in gheyne becoringe en treden."</l>
<l n="45">Dus warne ich uch in alre tijt</l>
<l>Dat ghij mit ernste wakende sijt;</l>
<l>Als hij urs gherueke</l>
<l>Ende hij ons heym soeke</l>
<l>Off syne boden sende,</l>
<l n="50">Dat hij ons ghereyt vende.</l>
<l><hi rend="bold">D</hi>it heuet grote bedude</l>
<l>Onder ons sondighe lude</l>
<l>Wat god daer mit meent,</l>
<l><milestone unit="fol" n="2r"/> Die ons sijne ghenade toe sent.</l>
<l n="55">Hi heuet ons allen beuolen</l>
<l>Dat wij vlijtelike waken soelen</l>
<l>Als hij sijnen iongheren hiet.</l>
<l>Dat waken en verstaet nyet</l>
<l>Dat wij nae den vleysche waken</l>
<l n="60">Ende ons seluen scade maken</l>
<l>Ende onse sonden meeren.</l>
<l><pb n="24"/>Conden wij ons daer af keeren,</l>
<l>Onse herte ende onsen moet,</l>
<l>Dat weer ons aender zielen goet.</l>
<l n="65"><hi rend="bold">D</hi>ie recht moghen waken</l>
<l>Ane rechten doechdeliken saken</l>
<l>Die woerden ter goeder tijt geboren,</l>
<l>Als die heilighen deden hier te voren</l>
<l>Die dat wale bekanden.</l>
<l n="70">Der slape is tweerhande,</l>
<l>Die ter zielen nyet en douch,</l>
<l>Ende is ons onderscheiden ouch</l>
<l>Oft wijt conden verstaen.</l>
<l>Onse menscheit is soe ghedaen:</l>
<l n="75">Wij en moghen des slaeps nyet ontberen;</l>
<l>Nochtan soelen wijt den vleysche weren</l>
<l>Dat hets nyet te voele en pleghe.</l>
<l>Die volghen willen den rechten wegen</l>
<l>Dat sij ewighe ruste vynden</l>
<l n="80">Ende mitten gods kynden</l>
<l>Moghen vercrijghen geselscap.</l>
<l><milestone unit="fol" n="2v"/> Nochtan is eyn ander slaep</l>
<l>Die der zielen voele meer schaet:</l>
<l>Die des den vleyssche gestaet</l>
<l n="85">Hij slaept nacht ende dach</l>
<l>Dat hem nyemant wecken en mach</l>
<l>Het en doen der heilighe gheyst.</l>
<l>Die slape hi let ons alre meyst.</l>
<l><hi rend="bold">D</hi>esen slape willich uch konden.</l>
<l n="90">Dat is als ons die sonden</l>
<l>Soe ouer lieff werden</l>
<l>Ende wij dat allet heerden</l>
<l>Ende sij ons duncken soete</l>
<l>Ende setten daer ane onsen moet</l>
<l n="95">Ende wij daer in sijn gheleghen</l>
<l>Ende wij der ghewoenliken plegen</l>
<l>Ende sij ons nemen onsen sen</l>
<l>Ende wij ons rusten daer in,</l>
<l><pb n="25"/>Dat is onses vleysches ghemack.</l>
<l n="100">Dat is der slape daer ich aff sprack</l>
<l>Die vruchtsam is ende vreyselijck</l>
<l>Der loen daer van is eyselijck</l>
<l>Den wij daer mede erweruen</l>
<l>Eest dat wij daer in steruen.</l>
<l n="105">Daer voer moet ons behoeden</l>
<l>God doer sijnre goeden.</l>
<l>Des weer ons grote noet</l>
<l>Dat wij waecten als ons god geboet</l>
<l>Aen gheisteliken werken.</l>
<l n="110"><milestone unit="fol" n="3r"/> Daer wille ons god toe ghesterken</l>
<l>Onsen sen ende onsen moet,</l>
<l>Dat wij beide ouel ende goet</l>
<l>Mercten ende besaghen</l>
<l>Ende wij des te recht plaghen</l>
<l n="115">Ende wij dat quade vermeden,</l>
<l>Ende mit herten ende mit leden</l>
<l>Ende ouch mitten tonghen,</l>
<l>Eer wij soe worden bedwonghen</l>
<l>Dat wij gheyn goet en moghen doen.</l>
<l n="120">Nu bidden wij den gods soen,</l>
<l>Onsen lieuen sceppere,</l>
<l>Dat hi ons, arme sondere,</l>
<l>Die ontslapen sijn in sonden,</l>
<l>Dat hij ons wille senden</l>
<l n="125">Sijne ghenade die ons wecke,</l>
<l>Ende ons dat oughe ontdecke</l>
<l>Des herten van bynnen,</l>
<l>Dat wij sien moghen ende kennen</l>
<l>Den wech der waerheide</l>
<l n="130">Die ons ten liechte leide</l>
<l>Vut der duysternissen,</l>
<l>Mit der ghedenckenissen</l>
<l>Der ouerster Coninghinnen,</l>
<l>Ende wij der gods mynnen</l>
<l n="135">Moeten alsoe ghenyeten</l>
<l>Ende ons nyet en moet verdrieten</l>
<l><milestone unit="fol" n="3v"/> Dat wij daer om weruen,</l>
<l>Dat wij slapende nyet en steruen;</l>
<l>Voer die vreyselike noet</l>
<l n="140"><pb n="26"/> Behoede ons god die ons geboet.</l>
<l><hi rend="bold">G</hi>od doet hon groot eer</l>
<l>Dien belieft sijne leer,</l>
<l>Ende die sij gherne verstaen</l>
<l>Ende mitten werken nae gaen,</l>
<l n="145">Denen gheuet hij sijn rike</l>
<l>Ende vroude ewelike,</l>
<l>Die hi alleyne mach gheuen</l>
<l>Den ghenen die doechdelike leuen</l>
<l>Nae den rechten ghebode,</l>
<l n="150">Die salighe, die sich in gode</l>
<l>Oetmoedich willen maken</l>
<l>Ende gheysteliken waken</l>
<l>Beide dach ende nacht.</l>
<l>Des was allet wale bedacht</l>
<l n="155">Die voele heilighe man</l>
<l>Daer ich dese reden aff began,</l>
<l>Die genadighe sinte Seruaes,</l>
<l>Die eyn gewaer bisscop was,</l>
<l>Die vast hielde gods gebodt;</l>
<l n="160">Want hem onse here godt</l>
<l>Tsijnen dienste hadde verkoren</l>
<l>Ende hij voele hoge was gheboren</l>
<l>Van sinte marien kunne</l>
<l><milestone unit="fol" n="4r"/> Ende om die ewighe wunne</l>
<l n="165">Ter werelt douchde onghemach</l>
<l>Ende gods woert meysterlike sprach</l>
<l>Ende mitten werken toende</l>
<l>Dat hij mitter herten meende</l>
<l>Beide stille ende ouerluyt.</l>
<l n="170">Nu bidden wij den goids druyt.</l>
<l>Den mennich sondaer roept ane,</l>
<l>Dat hi den ghewaren god vermane</l>
<l>Doer sijn grondelose genade</l>
<l>Dat hij mich nyet en versmade</l>
<l n="175">Doer eynghe mijnre misdaet</l>
<l>Ende doen mich hulpe ende raet</l>
<l>Ende moete mich gracie gheuen</l>
<l>Dat ich sinte Seruaes leuen</l>
<l><pb n="27"/>Alsoe moet beduden</l>
<l n="180">Den ongheleerden luden</l>
<l>Alst god ende sinte seruaes beteme,</l>
<l>Ende hijt genadelike verneme</l>
<l>Want ich eyn sondich mensche ben,</l>
<l>Sonder macht ende sonder sen</l>
<l n="185">Ongheleert ende ongherecht.</l>
<l>Daer om bidde ich den gods knecht,</l>
<l>Den werden ende den gheeerden,</l>
<l>Den wijsen ende den gheleerden,</l>
<l>Dat hi mijn voerspreke sy te gode,</l>
<l n="190">Want hij eyn ghetrouwe bode</l>
<l>Hier in eertrike was,</l>
<l><milestone unit="fol" n="4v"/> Der goede sinte Seruaes,</l>
<l>Dat hi mich volleyste doe</l>
<l>Ende helpe mich daer toe,</l>
<l n="195">Die heilighe predickere,</l>
<l>Mich armen sondere,</l>
<l>Dat ich dit moete volbringhen</l>
<l>Ter eeren gods sonderlinghen.</l>
</div>
<div type="chapter"><head type="chapter comment">[EERSTE BOEK]</head>
<l><hi rend="bold">N</hi>u verneemt voert meer</l>
<l n="200">Van desen heilighen heer</l>
<l>Wie edelike hi gheboren was,</l>
<l>Die oetmoedighe sinte Seruaes</l>
<l>Des en soelen wij nyet vergheten;</l>
<l>Want hij heuet beseeten</l>
<l n="205">Gods rike ten ewen.</l>
<l>Inden ioedschen Ewen</l>
<l>Waren twee gesusteren hier te voren,</l>
<l>Edel ende wael gheboren</l>
<l>Kuyssche ende wael getogen</l>
<l n="210">Als ons getughen, dats ongeloghen,</l>
<l>Die die boeke hebben gelesen</l>
<l>Dat sij nyet edelre en mochen wesen</l>
<l>Noch reynre van haren lyue,</l>
<l>Gheboren van edelen wijue</l>
<l n="215">Ende van edelen ioedschen manne.</l>
<l>Die eyne suster die hiet Anne</l>
<l>Ende was onser vrouwen moeder,</l>
<l><pb n="28"/>Sinte marien der goeder</l>
<l>Die Jhesum onsen heer droech,</l>
<l n="220"><milestone unit="fol" n="5r"/> Daer aff te spreken is ghenoech</l>
<l>Want menghe ziele daer by ghenas.</l>
<l>Die ander suster sy was</l>
<l>Gheheyten Esmeria.</l>
<l>Van haer staet gescreuen da</l>
<l n="225">Dat sij hadde eyne dochter ende eynen sone.</l>
<l>Van dien sall ich te weten doen</l>
<l>Als ich daer aue vant geset:</l>
<l>Dat was Elyud ende Elysabeth</l>
<l>Die moeder was sinte Johannes</l>
<l n="230">Baptista, des heiligen mannes,</l>
<l>Die onsen heer doufde</l>
<l>Ende voele vast in hem geloufde,</l>
<l>Wies moeder was die Elsebe.</l>
<l>Nu suldi verneemen mee:</l>
<l n="235">Si ghedroech den gods druyt</l>
<l>Ende haer broeder Elyut</l>
<l>Hadde eynen sone hiet Emyu.</l>
<l>Van dien sullen wij segghen nu:</l>
<l>Des sone was sijnte Seruaes</l>
<l n="240">Die gode lieff is ende was.</l>
<l>Alsulck was sijn gheslechte.</l>
<l>Nu merct dit wel te rechte</l>
<l>Mijne reden ende mijne woert.</l>
<l>Men vint aldus bescreuen voert</l>
<l n="245">Dat sijn vader woenende was</l>
<l>Int lant van grieken, als ich las.</l>
<l><milestone unit="fol" n="5v"/> Nu willich mich daer toe gheuen</l>
<l>Voert te segghen van sijnen leuen.</l>
<l>Sijn leven dat was gode bequame,</l>
<l n="250">Heilich ende sonder blame,</l>
<l>Ende was van onser vrouwen geslechten</l>
<l>Gheboren: vut der lynien rechte</l>
<l>Was hij neue ons lieuen heren,</l>
<l>Als ons die boecke leeren,</l>
<l n="255">Ende sijnre moeder sinte marien.</l>
<l>Inden lande van ermenyen</l>
<l>Was wonachtich die vader sijn;</l>
<l>Godfruchtich was hi, dat was anscijn.</l>
<l><pb n="29"/>Daer nae dede ouch dit heilich kint</l>
<l n="260">Mit sijnen werken ommer sent</l>
<l>Dat hij gode bekande.</l>
<l>Dien van ermenyen lande</l>
<l>Was hij te troost gheboren</l>
<l>Ende den heiligen gheist eyn vat vercoren;</l>
<l n="265">Dat liet hij wael erschijnen.</l>
<l>Hi was dien van Ermijnen</l>
<l>Teynen spieghel ghegheuen;</l>
<l>Die doechdelike wolden leuen</l>
<l>Nae rechten wijsdome</l>
<l n="270">Dien was hi eyne bloeme</l>
<l>Ende eyn leydesterre,</l>
<l>Want hi luchtede verre</l>
<l>Ane menghen goeden dinghe</l>
<l><milestone unit="fol" n="6r"/> Die hij wel conste volbrenghen,</l>
<l n="275">Daer aff dat der heilige man</l>
<l>Groten loff ende eer gewan,</l>
<l>Dien god all daer ghesande</l>
<l>Tot salicheiden alle den lande.</l>
<l><hi rend="bold">V</hi>erhoert noch eyn scone dinck,</l>
<l n="280">Wie der heilighe jonghelinck</l>
<l>Op wies in sijnre ioechde</l>
<l>Mit mengerhande doechde.</l>
<l>Hij hadde tot gode luste</l>
<l>Ende keerde sich ane dat beste,</l>
<l n="285">Nyet nae den werrentliken roem</l>
<l>Maer nae den waren wijsdome,</l>
<l>Mit voele goeden synnen.</l>
<l>Hi begonde seer te mynnen</l>
<l>God den ouersten sceppere</l>
<l n="290">Ende hadde herde onmere</l>
<l>Alle eertschen rijckdome</l>
<l>Doer den ewighen rome</l>
<l>Soe liet hij maghe ende lant,</l>
<l>Stat, erue ende ghewant.</l>
<l n="295">Dat was sijne salicheit ende sijn heyl.</l>
<l>Hi dachte ane dat ordeyl</l>
<l><pb n="30"/>Daer wij alle moeten comen.</l>
<l>Hi hadde te rechte waer genomen</l>
<l>Want hi was gode ghehoersam.</l>
<l n="300">Doen hi die waerheit vernam</l>
<l>Ende hi dat wiste te rechte</l>
<l><milestone unit="fol" n="6v"/> Dat hi vanden edelen geslachte</l>
<l>Onser vrouwen was geboren</l>
<l>Ende hi daer toe was vercoren,</l>
<l n="305">Doen waert hij vuyrich ende vroe;</l>
<l>Ende die gods mynne halp daer toe</l>
<l>Want onse here god, die goede,</l>
<l>Hadden in sijnre hoede.</l>
<l>Ane sijne ghenade hi sich beuall.</l>
<l n="310">Hij halp hem volbrenghen all</l>
<l>Die doecht, der hi sich onderwant.</l>
<l>Doer hoem ruymde hij sijn lant:</l>
<l>Hi voer van Ermenyen</l>
<l>In dat lant van Zurien</l>
<l n="315">Te iherusalem sijn bedeuaert,</l>
<l>Daer god ghemartielijt waert.</l>
<l><hi rend="bold">D</hi>oen hem god daer hadde bracht</l>
<l>Doen bleyff hi daer wonacht</l>
<l>Doer liefde ende doer mynne</l>
<l n="320">Van gheisteliken synne.</l>
<l>Hij hielt sich doe, sent hij daer quam,</l>
<l>Als gode van hiemel wale ghetam,</l>
<l>Mit goeder kuyscheide</l>
<l>Ende mit rechten arbeide,</l>
<l n="325">Mit vasten ende mit waken</l>
<l>Ende mit doechden te volmaken,</l>
<l>Mit kerckgange ende mit ghebede,</l>
<l>Dat hij wel vlyteliken dede,</l>
<l>Mit sijnen psalter dien hij las,</l>
<l n="330">Daer hi gestadich ane was;</l>
<l><milestone unit="fol" n="7r"/> Ende oeffende eyn wel reyne leuen</l>
<l>Den gheyst hadde hoem god ghegeuen,</l>
<l>Dien hi teynen heer hadde vercoren;</l>
<l>Dat hij van adel was geboren</l>
<l n="335"><pb n="31"/> Daer vinck hij voele rechte nae.</l>
<l>Soe langhe diende hi gode dae</l>
<l>Dat men begonde te merken</l>
<l>Aen sijnen goeden werken</l>
<l>Ende men in doechden proefde</l>
<l n="340">Die seden die hij oefde</l>
<l>Te iherusalem in die heilige stat;</l>
<l>Want hem die patriarcke bat</l>
<l>Dat hij doer gode dede</l>
<l>Eyne dinck, des hij hoem bede,</l>
<l n="345">Ende doer sinte marien,</l>
<l>Dat hij heme liete wijen</l>
<l>Ende woerde eyn selich priester.</l>
<l>Dat ryet hoem der meyster</l>
<l>Decke spade ende vroe.</l>
<l n="350">Soe langhe sprack hij hoem toe</l>
<l>Dat heme int herte quam</l>
<l>Dat hij heme waert gehoersam</l>
<l>Ende die heilige orden ontfinck</l>
<l>Die hem salichlike verghinck.</l>
<l n="355"><hi rend="bold">D</hi>oen aldus der heilighe man</l>
<l>Alle sijne ordenen ghewan</l>
<l>Ende hi diende gode sterke</l>
<l>Ende hoem der patriarke</l>
<l>Te priester ghewijede</l>
<l n="360"><milestone unit="fol" n="7v"/> Ende hij heme ghebenediede,</l>
<l>Doen meerrede sijn arbeyt</l>
<l>Ende luterde sijne gherechticheit</l>
<l>Beide nacht ende dach.</l>
<l>Eyns goeden seden hij plach,</l>
<l n="365">Der edel sinte Seruaes,</l>
<l>Die gode lieff is ende was,</l>
<l>Dat hi en at noch en dranck</l>
<l>Als hij die misse sanck</l>
<l>Werdelike, als heme wale ghetam.</l>
<l n="370">Als hij ons heren lichame nam,</l>
<l>Ons heren vleysche ende sijn bloet,</l>
<l>Dat dede die heilighe man doer goet</l>
<l><pb n="32"/>Dat hij inden seluen dach</l>
<l>Gheyne ander spijse te nutten en plach</l>
<l n="375">Ter eeren gods lichame</l>
<l>Ende sijnen heilighen name.</l>
<l><hi rend="bold">I</hi>ch en segghe uch nyet voerwaer</l>
<l>Wie langhe off wie mennich jaer</l>
<l>Dat der goede sinte Seruaes</l>
<l n="380">Te Jherusalem wonachtig was</l>
<l>Ende daer alomme inden lande</l>
<l>Eer heme god den enghel sande,</l>
<l>Ich en weyt ouer wie lanck.</l>
<l>Eyns daechs hij die misse sanck</l>
<l n="385">Ende hij stont in sijnen gebede</l>
<l>All die wile dat hij die stille dede.</l>
<l>Der enghel gods all daer quam</l>
<l>Ende seide hoem dan hij wale vernam</l>
<l><milestone unit="fol" n="8r"/> Stille ende nyet ouerluyt:</l>
<l n="390">"Seruacius", sprack hi, "gods druyt,</l>
<l>Ich come vanden ghewarighen gode</l>
<l>En[de] ben hier tot dich sijn bode.</l>
<l>Mich heuet der werelt heylant</l>
<l>Doer goet hier tot dich ghesant.</l>
<l n="395">Du salt leysten sijn ghebot.</l>
<l>Dich ontbuyt der warighe godt</l>
<l>Dattu salt varen in gallia.</l>
<l>Du salt busschop werden dae.</l>
<l>God wilt dattu daer vares</l>
<l n="400">Ende dae die keerstenheit verwares,</l>
<l>Dattu sijne woert daer breydes</l>
<l>Ende dijnen sterfdach daer verbeydes."</l>
<l><hi rend="bold">D</hi>oen sprack der heilige man:</l>
<l>"Heer, ich en weyt noch ich en can</l>
<l n="405">Weder den weech noch die lant."</l>
<l><pb n="33"/>Der enghel andworde te hant:</l>
<l>"Onse heer sall dich wale bewaren.</l>
<l>Ich sall mit dich daer henen varen</l>
<l>Ende sal dich daer heenen leyden.</l>
<l n="410">Du en salt nyet langhe beyden.</l>
<l>Dat ontbiet dich die gods sone.</l>
<l>Du moghes vroliken aen goen.</l>
<l>Dich en derff der weech nyet duncken swaer.</l>
<l>Daer heuet bij nae .VIJ. jaer</l>
<l n="415">Eyn busdom gheweest meysterloes.</l>
<l>Du bist der gheen dien god verkoes</l>
<l><milestone unit="fol" n="8v"/> Want hem dijn dienst belieuet wale.</l>
<l>Sinte seruaes antwoerde nae dien:</l>
<l>"Ich leyste gherne sijn gebodt.</l>
<l n="420">Gheloeft sijn onse here godt</l>
<l>Ommermeer sonder eynde</l>
<l>Soe waer dat hij mich seynde."</l>
<l><hi rend="bold">D</hi>ie heilighe gods ergheuen</l>
<l>Hi mercte voele euen</l>
<l n="425">Dat hem der enghel toe sprack.</l>
<l>Eyn deyl ontsach hijt onghemack;</l>
<l>Ten anderen male was hij des vroe</l>
<l>Dat hem god erscheyn alsoe</l>
<l>Dat hij hem te dienste dochte.</l>
<l n="430">Soe hij alre baldste mochte</l>
<l>Soe hieff hij sich ane die vaert.</l>
<l>Der enghel sijn gheleyde waert,</l>
<l>Die hem wel goet gheleyde dede.</l>
<l>Te sinte iacobs voer hij sijne ghebiede</l>
<l n="435">Die heilige sinte Seruacius</l>
<l>In galissien te sijnen huys</l>
<l>Ende soechte sijne genade da.</l>
<l>Van danne voer hi te gallia</l>
<l>Dat nu is lutteringhen.</l>
<l n="440">Al daer soe moesten bringhen</l>
<l>Der inghel diene leyde</l>
<l>Ende god diene bereyde,</l>
<l><pb n="34"/>Den hi decke ghenade bat.</l>
<l>Te tongheren in die stat</l>
<l n="445"><milestone unit="fol" n="9r"/> Daer quam die goede sinte Seruaes</l>
<l>Daer dat busscopdome was</l>
<l>Groet ende rike,</l>
<l>Ende hadde wel yamerlike</l>
<l>Ghestanden doen wel VIJ jaer</l>
<l n="450">Sonder busscop, dat is waer,</l>
<l>Dattet gherechten meyster nye en gewan.</l>
<l>Want god den heilighen man</l>
<l>Seruacium daer sande</l>
<l>Tot salicheiden inden lande.</l>
<l n="455">Dat wolde onse heer Jhesus</l>
<l>Dat der heilighe Seruacius</l>
<l>Daer quam alsoe verre;</l>
<l>Want dat buscopdome erre</l>
<l>Soe langhe hadde ghewesen.</l>
<l n="460">Die die vite hebben ghelesen</l>
<l>Sij weten dat wel voerwaer</l>
<l>Dat allen die .VIJ. jaer</l>
<l>Ten eynde waren gheganghen.</l>
<l>Den luden moeste verlanghen,</l>
<l n="465">Die daer sonder busscop waren;</l>
<l>Want sijs ongherne ontbaren</l>
<l>Die daer waren ghehoersam.</l>
<l>Nu mercket rechte wie dat quam;</l>
<l>Des suldi sonder twijuel sijn.</l>
<l n="470">Der busscop sinte valentijn</l>
<l>Die des busscopdoms daer te voren plach</l>
<l>Die mercte wale ende sach</l>
<l>Dat hem sijn alder seer dwanck.</l>
<l><milestone unit="fol" n="9v"/> Hi was onmechtich ende cranck,</l>
<l n="475">Die heilighe man ende der guede.</l>
<l>Hij was des te moede</l>
<l>Dat hij den staff leechde</l>
<l>Opten altaer ende seechde</l>
<l><pb n="35"/>Voer den luden openbaer</l>
<l n="480">Dat hi verbannen waer,</l>
<l>Diene daer aff neeme.</l>
<l>Maer die daer toe gheteme</l>
<l>Ende alsoe lieff waer gode</l>
<l>Dat hem der enghel, sijn boede,</l>
<l n="485">Seluer gheue mit sijnre hant.</l>
<l>Doen ghinck die meer ouer alt lant.</l>
<l>Het waert condich wijff ende man</l>
<l>Dat sinte valentijn den ban</l>
<l>Ghedaen hadde den staue.</l>
<l n="490">Des en doersten nyemant aue</l>
<l>Nemen vanden altaer, daer hi lach.</l>
<l>Des stont dat busdom menghen dach</l>
<l>Sonder busscop heerdeloes</l>
<l>Dat nye egheynen dae en koes.</l>
<l n="495"><hi rend="bold">D</hi>oent god nyet langher en woude dolen,</l>
<l>Dien alle dinck es onuerholen,</l>
<l>Doen sande hi sinte seruaes daer</l>
<l>Dat hi der keerstenheit neeme waer</l>
<l>Want hi daer toe well ghetam.</l>
<l n="500">Des daichs doen hij in tongheren quam,</l>
<l>Der goede sinte Seruaes,</l>
<l>Grote Concilie dae was.</l>
<l>Doen hoem god daer sande,</l>
<l><milestone unit="fol" n="10r"/> Doen was van menghen lande</l>
<l n="505">Der lude vele versament da.</l>
<l>Doen hiet die stadt Octauia,</l>
<l>Want der Coninck hiet Octauiaen</l>
<l>Den doe dat lant was onderdaen</l>
<l>Ende die stat ghehoersam.</l>
<l n="510"><pb n="36"/> Doen sinte Seruaes daer in quam,</l>
<l>Doen waren daer comen wijden</l>
<l>Vanden lande in allen sijden</l>
<l>Busscoppen ende Canoncken,</l>
<l>Abden ende monicken,</l>
<l n="515">Marckgreuen ende hertoghen</l>
<l>Waren tsamen daar ghetoghen,</l>
<l>Greuen ende vryen,</l>
<l>In dat monster sinte maryen,</l>
<l>Burgher ende dienstman,</l>
<l n="520">Ende dat ghemeyne volck nochtan</l>
<l>Des was daer voele te samen comen.</l>
<l>Sij hadden menghen raet ghenomen</l>
<l>Waer men eynen busscop neeme,</l>
<l>Alsulken deme wale gheteme</l>
<l n="525">Der keerstenheit ende gode.</l>
<l>Vanden groten gebode</l>
<l>Die daer ouer was ghedaen</l>
<l>Soe en dorstes nyemant dae bestaen.</l>
<l>Sij haddent menghen dach ghedreuen</l>
<l n="530">Ende was noch ongheeyndt bleuen.</l>
<l>Het was hon allen ontfochten</l>
<l>Dat sijs nyet volkomen en mochten</l>
<l>Mit alle haren wijsdome,</l>
<l>Waer bi dat dat busdome</l>
<l n="535"><milestone unit="fol" n="10v"/> Gheysteliken vader nye en ghewan.</l>
<l>Des was daer mennich rouwich man</l>
<l>Ende mennich wijff onvroe</l>
<l>Want hon qualijck stont alsoe;</l>
<l>Maer die valsche ende die domme</l>
<l n="540">Dien was daer luttel omme;</l>
<l>Maer gods vriende, die getrouwe,</l>
<l>Die haddens groten rouwe</l>
<l>Dat sij wale schijn daden.</l>
<l>Den ghenadighen god sij baden,</l>
<l n="545">Haren lieuen sceppere,</l>
<l>Want hijs wale mechtich were,</l>
<l><pb n="37"/>Dat hij haer noet bekende</l>
<l>Ende eynen busscop daer sende,</l>
<l>Alsulken die hon wale beteme</l>
<l n="550">Ende den volke te rechte queme</l>
<l>Ende der heiligher kerken dochte,</l>
<l>Want hijt wale doen mochte,</l>
<l>Dat hijse wolde beraden.</l>
<l>Doen sy gode dus daer om baden</l>
<l n="555">Ende dats daer grote noet was</l>
<l>Doen quam die goede sinte Seruaes</l>
<l>Inden monster als eyn pelgrijn,</l>
<l>Die haer busscop soude zijn,</l>
<l>Dien god daer hadde gesant,</l>
<l n="560">Des gheeert is alle dit lant.</l>
<l><hi rend="bold">D</hi>oen hij inden monster ghinck</l>
<l>Nyemant hem dae en ontfinck,</l>
<l>Want hem daer nyemant en kande</l>
<l><milestone unit="fol" n="11r"/> Off waeromme datten god daer sande.</l>
<l n="565">Doen hij inden monster quam</l>
<l>Dede hij als heme wale betam.</l>
<l>Hij ghinck aen eyne sijde</l>
<l>Ende las sijne ghetijde.</l>
<l>Sijne venyen hi decke soechte</l>
<l n="570">Want god sijns gheruechte.</l>
<l>Hij viel neder aenden Estrich.</l>
<l>Sijn ghebet was gheystelijch.</l>
<l>Doen hij in sijnen ghebede lach</l>
<l>Aldaer dat volck toe sach,</l>
<l n="575">Alle die des namen waer,</l>
<l>Ende waert den volck schijnbaer</l>
<l>Doen quam der heilich enghel daer</l>
<l>Schijnende als die sonne claer</l>
<l>Dien god daer hadde ghesant.</l>
<l n="580">Hij hueffen op mitter hant</l>
<l><pb n="38"/>Seruacium den gheheeren,</l>
<l>Dat dede hem god ter eeren.</l>
<l>Der enghel langher nyet en beyde.</l>
<l>Totten altaer hijne leyde.</l>
<l n="585">Hij nam den busscop staff;</l>
<l>Sinte Seruaes dat hijne gaff.</l>
<l>Die lude die dat saghen,</l>
<l>Nyemant en derff des vraghen,</l>
<l>Sij en haddens groot wonder,</l>
<l n="590">Eyn yghelijck bysonder,</l>
<l>Dat sij die teyken mochten sien</l>
<l>Die god selue liet gheschien</l>
<l><milestone unit="fol" n="11v"/> Doer sinte Seruaes wille.</l>
<l>Sij sweghen alle stille</l>
<l n="595">Alsoe langhe went dat erghinck</l>
<l>Dat sinte Seruaes den staff ontfinck.</l>
<l><hi rend="bold">D</hi>oen dat gheschiet was, te hant</l>
<l>Der enghel hi verswant</l>
<l>Ende voer daer gode wale ghetam,</l>
<l n="600">Mit des ghebode hij daer quam,</l>
<l>Die en ghesent hadde daer.</l>
<l>Doen des dat volck waert ghewaer</l>
<l>Dat der enghel danne was</l>
<l>Ende der goede sinte Seruaes</l>
<l n="605">Behalden hadde den staff</l>
<l>Den hem der heilich enghel gaff,</l>
<l>Die haer busscop solde wesen,</l>
<l>Ende sij mit hem souden genesen,</l>
<l>Die priesters mitten leeken</l>
<l n="610">Die ghesien hadden die teeken,</l>
<l>Die waren all te samen vroe:</l>
<l>Den sanck hoeuen sij voele hoe;</l>
<l>Gode gauen sij den loff</l>
<l><pb n="39"/>Ende ontfinghen haren busscoff.</l>
<l n="615">Vroliken sij songhen</l>
<l>Doen sij te heme dronghen.</l>
<l>Sij vielen heme te voeten,</l>
<l>Guetlijcken sij hem grueten,</l>
<l>Alle eer sij hoem daden;</l>
<l n="620">Den ghewaren god sij baden,</l>
<l><milestone unit="fol" n="12r"/> Diene hon te trooste hadde ghegheuen,</l>
<l>Dat hijne hon langhe liete leuen.</l>
<l><hi rend="bold">D</hi>oen dat was erganghen</l>
<l>Dat sij hadden ontfanghen</l>
<l n="625">Haren busscop, als hon wale ghetam,</l>
<l>Die hon van gods haluen quam,</l>
<l>Als ghi hier voer hebt vernomen</l>
<l>Die ander die daer waren comen,</l>
<l>Die busscoppen die hij daer vant</l>
<l n="630">Die god eer daer hadde ghesant,</l>
<l>Wijse ende gheleerde</l>
<l>Die gheordende en[de] die bekeerde,</l>
<l>Te busschop sij heme wijeden,</l>
<l>Den gods ghebenedieden,</l>
<l n="635">Den gheisteliken heerde,</l>
<l>Die alle die gheneerde</l>
<l>Die nae sijnen rade wolden leuen.</l>
<l>Hem en doerste nyemant gheuen</l>
<l>Dat busscopdom noch den staff</l>
<l n="640">Dan alsen hoem der enghel gaff.</l>
<l><hi rend="bold">D</hi>oen der goede sinte Seruaes</l>
<l>Ghewijet ende ghegherwet was</l>
<l><pb n="40"/>Totten gods woerde</l>
<l>Als daer toe ghehoerde,</l>
<l n="645">Soe dede god sijnre teyken eyn</l>
<l>Daer sijne godheit ane erscheyn,</l>
<l>Die menghe myrakel hevet ghedoen.</l>
<l>Doen hi ten predickstoel ghinck stoen,</l>
<l><milestone unit="fol" n="12v"/> Sinte seruaes die goede,</l>
<l n="650">Mit gheisteliken moede</l>
<l>Ende hij predicken solde -</l>
<l>Wat soe hij spreken wolde</l>
<l>Dat sande hem god te monde,</l>
<l>Die egheyne sprake en conde</l>
<l n="655">Anders dan griexsche alleyne:</l>
<l>Ander sprake alleyne</l>
<l>En conde hij spreken noch verstaen.</l>
<l>Des ghetroosten god saen.</l>
<l>Die teyken die god dede</l>
<l n="660">Doer sinte Seruaes te dier stede</l>
<l>Die suldi te rechte mercken.</l>
<l>Int midden vander kerken</l>
<l>Dede hij op sijnen mont;</l>
<l>Doen veruulden god ter stont</l>
<l n="665">Mitten heilighen gheiste</l>
<l>Ende dede hem volleyste</l>
<l>Mit synnen ende mit woerden:</l>
<l>Alle die hoem spreken hoerden</l>
<l>Vernamen allet dat hij sprack.</l>
<l n="670">Dat was hon salicheit ende ghemack</l>
<l>Ende eyne voele scone meer.</l>
<l>Wannen dat der menssche weer</l>
<l>Off van welkerhande tonghe,</l>
<l>Beide oude ende ionghe,</l>
<l n="675">Dutsche walsche off latijn,</l>
<l>Sij vernamen alle die reden sijn.</l>
<l><pb n="41"/><milestone unit="fol" n="13r"/> Dat wolde god alsoe maken.</l>
<l>Eyn yeghelijck nae sijnre spraken</l>
<l>Vernamen sijt bysonder.</l>
<l n="680">Dit hadde hon allen wonder -</l>
<l>In ebreuschen, in dietschen,</l>
<l>In walschen ende in vriesschen,</l>
<l>Als ich seide hier te voren,</l>
<l>Soe wannen dat sij waren geboren,</l>
<l n="685">Van beheym off van Ongheren</l>
<l>Dat dede god in tongheren</l>
<l>Ter eeren sijnen holden</l>
<l>Dien hij verhoeghen wolde.</l>
<l>God van hiemelrike</l>
<l n="690">Dede daer bescheidelike</l>
<l>Sinte Seruaes groet eer,</l>
<l>Dat wij nye en vernamen meer</l>
<l>Meer dan vanden aspostelen hier beuoren</l>
<l>Die hij sich seluer hadde vercoren,</l>
<l n="695">Onse heer ihesus cristus:</l>
<l>Doen sij waren in eyn huys</l>
<l>Sent dat hij gemartilijt waert</l>
<l>Ende nae sijnre hiemeluaert,</l>
<l>Doen sij waren in sorghen</l>
<l n="700">Ende sich hadden verborghen</l>
<l>In eynen huse, daer onse heer</l>
<l>Mit sijnen jongheren gheheer</l>
<l>Dat auontmale hielt, dats waer,</l>
<l>Tot dat sij cortelijck daer naer</l>
<l n="705">Den heilighen gheyst ontfinghen</l>
<l><milestone unit="fol" n="13v"/> Ende vut den huse ghynghen</l>
<l>Koenlike in gods vreden -</l>
<l>Doen vernamen sij alle haer reden</l>
<l>Die sij spreken hoerden.</l>
<l n="710">Dat dede god inden woerden</l>
<l>Dat men mochte merken</l>
<l>Dat hijse woude ghesterken</l>
<l>Ende hijs wale gheweldich was.</l>
<l>Dat hi den goeden sinte Seruaes</l>
<l n="715">Dede die selue ghenade</l>
<l>- Want hij was sijn gherechte bode -</l>
<l>Die wijle dat der goede man</l>
<l><pb n="42"/>Dat messe ghewede hadde an</l>
<l>Ende gods woerde daer sprack,</l>
<l n="720">Dat hem des nyet en gebrack</l>
<l>Si en vernament alle gemeyne</l>
<l>Beide groot ende cleyne</l>
<l>Die lude die hi leerde.</l>
<l>Ende als hij sich danne keerde</l>
<l n="725">Tot werentliken dinghen</l>
<l>Soe en woldes god nyet ghehinghen,</l>
<l>Diet daer te voren hadde ghedoen:</l>
<l>Soe en mochts nyemant nyet verstoen;</l>
<l>Die sijne woert vernamen eer</l>
<l n="730">Sij en constens verstaen nyet meer.</l>
<l><hi rend="bold">D</hi>oen god den heilighen man</l>
<l>Alsoe te vorderen began</l>
<l>Beide spade ende vroe,</l>
<l>Doen keerder sijnen den daer toe:</l>
<l n="735"><milestone unit="fol" n="14r"/> Voele wijsliken hijt vernam</l>
<l>Dat hoem van goids genaden quam.</l>
<l>Hij meercte voele euene</l>
<l>Dat hijt in desen leuene</l>
<l>Verdienen nyet en mochte te vollen.</l>
<l n="740">Doch soe was hij onbewollen:</l>
<l>Reyne, sonder sonde</l>
<l>Gaff hij daer aff orconde</l>
<l>Mit sijnen goeden werken.</l>
<l>Hij was eyn kempe der heiliger kerken</l>
<l n="745">Ende was aen sijn ambacht</l>
<l>Reyne, kuyssche ende eernstacht.</l>
<l>Soe wie des gheruechte</l>
<l>Dat hij hulpe ane hoem soechte,</l>
<l>Ghetruwelike hij hon ryet.</l>
<l n="750">Hij en at gheyns daechs nyet</l>
<l>Weder en at noch en dranck,</l>
<l>Als hij die misse sanck</l>
<l>Ende gods lichame ontfinck:</l>
<l>Dien dach eerde hij ende beghinck</l>
<l n="755">Sonder eyngherhande spijse,</l>
<l>Die heilighe man ende die wijse.</l>
<l><pb n="43"/>Aenden sede was hij vast:</l>
<l>Hij en liet doer lieuen gast</l>
<l>Off doer grote siecheit.</l>
<l n="760">Doer god leyt hij den arbeit.</l>
<l>Gheistelike waren sijne seden.</l>
<l>Der heilighe gheist was daer mede.</l>
<l><milestone unit="fol" n="14v"/> Dat waert ane sijnen werken schijn</l>
<l>Anders en hadt nyet moghen sijn.</l>
<l n="765"><hi rend="bold">D</hi>en teghen wordighen riken</l>
<l>En wolde hij nyet wijken:</l>
<l>Denen was hi haert ende vast</l>
<l>Want hi en ontsachse nyet eyn bast.</l>
<l>Hi was sacht den armen</l>
<l n="770">Ende lietse sich ontfermen.</l>
<l>Mynnentlike hijse gruetede,</l>
<l>Haren kommer hij hon buetede.</l>
<l>Die bedruefde die troeste hi,</l>
<l>Die gheuanghen die verloeste hi,</l>
<l n="775">Die sieke die ghenerder,</l>
<l>Gheyns onrechts en gherder.</l>
<l><hi rend="bold">D</hi>oen men dit wijde vernam</l>
<l>Groet volck tot hoem quam,</l>
<l>Totten heilighen grieke.</l>
<l n="780">Die lasersche ende die sieke,</l>
<l>Die stomme ende die blynden</l>
<l>Daer sijne mochten vynden</l>
<l>Die hoem soechten mit trouwen</l>
<l>Die ghetroester haers rouwen;</l>
<l n="785">Denen gaff hi sprake ende liecht,</l>
<l>Die grote heer van maestriecht,</l>
<l>Die heilighe predickere.</l>
<l>Soe wat ouel dattet were</l>
<l>Dat den luden deerde,</l>
<l n="790">Mit gode dat hijse ghenerde,</l>
<l><milestone unit="fol" n="15r"/> Sij waren douff off lam.</l>
<l>Voele hem derre toe quam</l>
<l>Inden seluen stonden</l>
<l><pb n="44"/>Die daer waren ghebonden</l>
<l n="795">Mitten ouelen gheyste.</l>
<l>Des dede hon god volleyste</l>
<l>Dat hijse gansseliken trooste</l>
<l>Ende haers rouwen erlooste.</l>
<l>Die edel noethulpere</l>
<l n="800">Hij was dae voele meere,</l>
<l>Als hij noch is voele wide,</l>
<l>In dien seluen tijde</l>
<l>Spieghel der gods holden</l>
<l>Die die zielen gheneeren wolden</l>
<l n="805">Ende goeder wercken plaghen</l>
<l>Ende op sijne werken saghen</l>
<l>Sij en woerden nyet erre.</l>
<l>Hij was haer morghen sterre</l>
<l>Ende hare alre leyder</l>
<l n="810">Onder die verleyder</l>
<l>Die inden seluen iaren</l>
<l>Sere gheweldich waren,</l>
<l>Die die kerken te braken</l>
<l>Ende ihesum wederspraken</l>
<l n="815">Mit mengherhande heresien</l>
<l>Ende der reynre maget sinte marien</l>
<l>Versmaden daer sij mochten,</l>
<l>Daer sterkelike teghen vochten</l>
<l><milestone unit="fol" n="15v"/> Die heilighe gods holden</l>
<l n="820">Die gherne stercken wolden</l>
<l>Ende vesten die keerstenheit.</l>
<l>Des leden sij decke arbeit;</l>
<l>Des der goede sinte Seruaes</l>
<l>Eyn sterck houftman was</l>
<l n="825">Als decke wale bescheyn.</l>
<l>Sinte Jheronimus wasser eyn.</l>
<l>Hij woende by iherusalem</l>
<l>In die stat van bethleem,</l>
<l>In affrike sinte Augustijn</l>
<l n="830">Ende van toers sinte mertijn</l>
<l>Ende sinte ambrosius van meylaen</l>
<l>Die god was wel onderdaen,</l>
<l>Van pictouwen sinte hilaris</l>
<l>Ende der goede sinte amasis</l>
<l n="835"><pb n="45"/> Ende der heilighe Theophilus</l>
<l>Ende der heilighe Crisostimus,</l>
<l>Dat waren die gesellen</l>
<l>Die nyemant en conste gheuellen</l>
<l>Noch mit gheynen dinghen</l>
<l n="840">Vander waerheit ghebringhen</l>
<l>Noch haers geloeuen weder reden</l>
<l>Daer sij decke arbeit om deden.</l>
<l><hi rend="bold">T</hi>ongheren was in derre tijt</l>
<l>Groot lanck ende wijt,</l>
<l n="845">Voele meerder ende voele ryker</l>
<l>Ende stont vele vredeliker.</l>
<l><milestone unit="fol" n="16r"/> Daer bynnen woenden groet heer.</l>
<l>Die sommighe segghen dat dat meer</l>
<l>In dien tiden daer ghinghe</l>
<l n="850">Ende dat lant daer all om vynghe.</l>
<l>Maer des en weit ich nyet voerwaer</l>
<l>Oft was inden seluen iaer</l>
<l>Dat die stadt hadde groten roem.</l>
<l>In deyne side ghinck eyne flume,</l>
<l n="855">Die Jeker, die noch daer gheit</l>
<l>Dat inder alder vyten steyt</l>
<l>Des soelen wij voele achter laten</l>
<l>Want des is bouen maten.</l>
<l><hi rend="bold">B</hi>ennen tongheren die wijde</l>
<l n="860">Waren in dien tide</l>
<l>Twee endetseuentich sameninghen</l>
<l>Die gods loff lasen ende songhen,</l>
<l>Ende driehondert Capellen -</l>
<l>Dit hoerde ich voerwaer tellen -</l>
<l n="865">Daer men gods dienste in dede</l>
<l>Mit sanghe ende mit ghebede.</l>
<l>Die wijle dat sij wale daden</l>
<l>Soe waren sij wale beraden</l>
<l>Ende haer stat stont wale in eeren</l>
<l n="870">Tot dat sij begonsten te verkeren</l>
<l>Ende sij der viant vererrede</l>
<l><pb n="46"/>Die sij van gode verrede.</l>
<l>Den leyden helle waerde</l>
<l>Denen toernde seer harde</l>
<l n="875"><milestone unit="fol" n="16v"/> Dat der guede sinte Seruaes</l>
<l>Soe vaste in gods dienste was</l>
<l>Ende god soe menghen mensche dede</l>
<l>Genade doer sijne bede</l>
<l>In sinte Seruaes eer;</l>
<l n="880">Dat benijde hij herde seer</l>
<l>Want hij benijde alrehande goet.</l>
<l>Soe wie gherne wale doet</l>
<l>Dien laecht hij nacht ende dach</l>
<l>Soe wat hon hynderen mach.</l>
<l n="885">Des en liet hij ouch doe nyet.</l>
<l>Dien van tongheren dat hij ryet</l>
<l>Dat sij sinte Seruaes woerden gram</l>
<l>Ende woerden gode ongehoersam.</l>
<l>Der viant hulpse schenden</l>
<l n="890">Ter mesdaet ende ten sonden</l>
<l>Dat sij hoem woerden ghehaet</l>
<l>Sij en wisten selue om wat</l>
<l>Dat sij goits ane hoem vergaten.</l>
<l>Te samen sij ghesaten</l>
<l n="895">Ende der viant mit hon</l>
<l>Die hon den raet gaff ende den sen</l>
<l>Dat sij gods gebot te braken.</l>
<l>Sij dachten ende sij spraken:</l>
<l>Wij sijn bedroeghen seer:</l>
<l n="900">Onse busdome heuet sijne eer</l>
<l>Ane desen vreemden man verloren</l>
<l>Die hij busscop is vercoren.</l>
<l>Eyn ellendich arme man</l>
<l><milestone unit="fol" n="17r"/> Die onser spraken nyet en kan</l>
<l n="905">Die onse lant nyet en berichtet</l>
<l>Noch slote noch burghe en stichtet</l>
<l>Noch hoeff en wilt halden,</l>
<l>Wat heerscapien mocht hij walden,</l>
<l>Eyn arme wandellere,</l>
<l n="910">Hoem is alsoe meere</l>
<l>Dat menten schelde als menten loue.</l>
<l>Hij en wilt nommer comen te houe.</l>
<l><pb n="47"/>Hij wilt altoes alleyne wesen</l>
<l>Ende altoes in sijnen boeken lesen.</l>
<l n="915">Hij en wilt nyet heerlijck leuen</l>
<l>Noch nyets nyet doer eer gheuen.</l>
<l>Wie mochten yemant mynnen?</l>
<l>All dat hij mach ghewynnen</l>
<l>Dat gheeft hij armen luden.</l>
<l n="920">Wat wonders mochte dat duden</l>
<l>Off dat langhe soude weeren?</l>
<l>Wij mochten sijns wale ontberen</l>
<l>Want hij en vroemt ons nyet eyn blat.</l>
<l>Wij willenten verdryuen vuter stat.</l>
<l n="925">Dat en doen wij nommer te vroe.</l>
<l>Soe langhe sprack hon der viant toe</l>
<l>Dat sijne vuter stat verdreuen</l>
<l>Ende gode onghehoersam bleuen.</l>
<l>Dat hon der viant dat gheriet</l>
<l n="930">Dat en was doer haer goet nyet:</l>
<l>Hij gheeft gherne boesen raet.</l>
<l><milestone unit="fol" n="17v"/> Doch en mochten sij die daet</l>
<l>Mit hem nyet volbrenghen</l>
<l>Want godt en wouds nyet ghehenghen -</l>
<l n="935">Dat suldi weten sonder waen -</l>
<l>Als hij daer te voren hadde ghedaen</l>
<l>Van Job, den gheduldighen,</l>
<l>Dien nyemant en mochte beschuldighen</l>
<l>Van egheynre onstede</l>
<l n="940">Soe wat dat men hem dede.</l>
<l>Doen god des ghestade</l>
<l>Den viant dat hij hem schade,</l>
<l>Die god was voele ghehoersam;</l>
<l>Doen heme die duuel aff nam</l>
<l n="945">Sijn ghesonde ende sijn goet</l>
<l>Soe ghestadich was sijn moet</l>
<l>Dat hi doer allen die scolde</l>
<l>Niet twijuelen en wolde.</l>
<l>Soe en dede ouch sinte Seruaes</l>
<l n="950">Want sijn gheloeue stedich was.</l>
<l><pb n="48"/>Doen die ongherechte,</l>
<l>Die waren des viants knechte,</l>
<l>Des waren woerden in eyn,</l>
<l>Der enghel sinte Seruaes erscheyn.</l>
<l n="955">Hij geboet den heilighen manne</l>
<l>Dat hi voer van danne</l>
<l>All daer hij noch is, te Triecht,</l>
<l>In eynen dall scoen ende liecht,</l>
<l>Effen ende wael ghedaen</l>
<l n="960"><milestone unit="fol" n="18r"/> Daer twee water tsamen gaen,</l>
<l>Eyn groot ende eyn cleyne,</l>
<l>Claer, schoen ende reyne.</l>
<l>Dats die Jeker ende die mase.</l>
<l>Beide te korne ende te grase</l>
<l n="965">Es die stadt wale gheleghen</l>
<l>Ende te schepen in voele weghen,</l>
<l>In visschen ende in ghewilden</l>
<l>Ende in goeden ghevylden</l>
<l>Der bester coren eerden</l>
<l n="970">Die ye mochte ghewerden.</l>
<l>Des steyt die stat te maten</l>
<l>Aen eynre ghemeynre straten</l>
<l>Van Inghelant in ongheren</l>
<l>Voer Colne ende voer tongheren</l>
<l n="975">Ende alsoe dies ghelijck</l>
<l>Van Sassen in vrancrijck</l>
<l>Ende mit scepe die des pleghen</l>
<l>Te denemerken ende te norweghen.</l>
<l>Die weghe versamenen sich all dae.</l>
<l n="980">Des is die stadt daer nae</l>
<l>Gheheiten Traiectum.</l>
<l>Daer sande god Seruacium.</l>
<l><hi rend="bold">D</hi>oen sinte Seruaes die goede</l>
<l>Mit gheisteliken moede</l>
<l n="985">Des enghels boetscap vernam</l>
<l>Die hoem van gods weghen quam,</l>
<l>Dien hij decke ghenade bat,</l>
<l>Doen ruymde hij tongheren die stat</l>
<l><pb n="49"/><milestone unit="fol" n="18v"/> Mit eyn deyll sijnre holden</l>
<l n="990">Die hem volghen wolden</l>
<l>Ende hem waren ghehoersam.</l>
<l>Als hij doen te Triecht quam</l>
<l>Die ghenadighe sinte Seruaes</l>
<l>Die god alre liefste was,</l>
<l n="995">Daer was hij alsoe gherne.</l>
<l>Daer hadde sinte materne</l>
<l>Eyne Capelle doen werken.</l>
<l>Daer bleyff hij by der kerken</l>
<l>All dae sijn monster nu steyt,</l>
<l n="1000">Daer noch die strate voer gheyt.</l>
<l>Vanden heiligen vader sinte materne</l>
<l>Wille ich uch segghen gherne</l>
<l>Cortelike eyne waerheit</l>
<l>Want hij eerstwerff die cristenheit</l>
<l n="1005">In gallia stichtede</l>
<l>Ende die busscopdome berichtede,</l>
<l>Colne ende tryere,</l>
<l>In sinte peters eer</l>
<l>Ende tongheren in sinte marien namen.</l>
<l n="1010">Die drie berichtede hij al tsamen</l>
<l>Mennich jaer ende menghen dach.</l>
<l>Doen hij der alle drie plach</l>
<l>Doen was sijne ghewoenheit</l>
<l>Als hij daer in tusschen reyt</l>
<l n="1015">Van Colne tot Octauia,</l>
<l>Soe bleyff hij onderwijlen dae</l>
<l>Te triecht voer den berghe.</l>
<l>Daer nam hij herberghe.</l>
<l><milestone unit="fol" n="19r"/> Want hi deckwijle voer die vaert,</l>
<l n="1020">Hi vercreych dat daer gemaect waert</l>
<l>Eyne kerke ende ghevryet</l>
<l>Ende den apostelen ghewijet.</l>
<l><hi rend="bold">D</hi>oen buwede sinte Seruacius</l>
<l>Bi dat ghewijede gods huys</l>
<l n="1025">Herberghe ende eyne celle</l>
<l>Ende eyne cleeyne Capelle</l>
<l>Ende eyne cluse daer hij in lach,</l>
<l><pb n="50"/>Daer hij nacht ende dach</l>
<l>Gode diende mit trouwen</l>
<l n="1030">Ende sinte marien onser vrouwen,</l>
<l>Inder seluer eynode.</l>
<l>Hij nam sijn armoede</l>
<l>Herde verduldelike.</l>
<l>Hij wolde gods rijke</l>
<l n="1035">Daer mede erweruen</l>
<l>Als het queme aent steruen</l>
<l>Dat god heme hulpe dede.</l>
<l>Hij was stedich ane sijnen gebede.</l>
<l>Des hadde gheruym ende stade.</l>
<l n="1040">Heme rouwede luttel der scade</l>
<l>Dat hij van tongheren was verdreuen.</l>
<l>Hij hielt sich ane dat reyne leuen</l>
<l>Als hoem der heilighe gheyst gheriet.</l>
<l>Hem en stont sijn herte nyet</l>
<l n="1045">Tot werrentliken roeme.</l>
<l>Hij en wolde sijn busdome</l>
<l>Doch nyet mit allen begheuen,</l>
<l>Maer hij berichte alle sijn leuen</l>
<l><milestone unit="fol" n="19v"/> In eyns busscops staet.</l>
<l n="1050">Den waren gode hij decke baet</l>
<l>Voer die van Octaue</l>
<l>Dat hij hon vergaue</l>
<l>Dat onrecht ende die misdaet</l>
<l>Dat sij veronwerden sijnen raet.</l>
<l n="1055"><hi rend="bold">A</hi>ldus was der gods knecht</l>
<l>In sijnen dienst voele gherecht</l>
<l>Dat hij des nyet en vergat.</l>
<l>Hem luste des te bat</l>
<l>Dat hij goids ghenade soechte</l>
<l n="1060">Want hij was uut den gheruechte</l>
<l>Ende vuten ghedranghe.</l>
<l>Dat heerde hij alsoe langhe,</l>
<l>Den gheysteliken arbeyt,</l>
<l>Dat heme god sijne verholentheit</l>
<l n="1065">Liet verneemen teynre stont.</l>
<l>Dat dede hij sijnen vrienden kont</l>
<l><pb n="51"/>Alsoe balde als hijt hadde vernomen:</l>
<l>Dat Attela soude comen</l>
<l>Der hunen coninck, die heere,</l>
<l n="1070">Eyn heyden errere,</l>
<l>Mit groter heer cracht,</l>
<l>Die altoes teghen gode vacht;</l>
<l>Dat god des ghestaden wolde</l>
<l>Dat hij gheyselen solde</l>
<l n="1075">Die ongherechte keerstenheit</l>
<l>Doer der lude boesheit</l>
<l>Dat was ouer alle gallia,</l>
<l><milestone unit="fol" n="20r"/> Tongheren ende ouch anderswae</l>
<l>Die waren onghehoersam.</l>
<l n="1080">Doen dat der heilighe man vernam,</l>
<l>Sinte Seruaes, die ghetrouwe,</l>
<l>Doen hadde hijs groten rouwe.</l>
<l>Sijne boden hij doen sande</l>
<l>Mit brieuen achter lande</l>
<l n="1085">Om den anxte ende doer die noet.</l>
<l>Den heilighen luden hijt ontboet,</l>
<l>Den goeden ende den gherechten,</l>
<l>Dat sij daeromme dechten</l>
<l>Ende haer ghebet daden</l>
<l n="1090">Ende vlyteliken baden</l>
<l>Haren god ende sceppere</l>
<l>Oft in sijnre ghenaden were</l>
<l>Dat hijse beschermen wolde</l>
<l>Ende hij hon sijne holde</l>
<l n="1095">Ghenadelike liet ghewynnen</l>
<l>In die eer sijnre mynnen.</l>
<l><hi rend="bold">D</hi>oen sinte Seruaes, die gherechte</l>
<l>Die getrouwe gods knechte,</l>
<l>Vermaent hadde alsoe</l>
<l n="1100">Doen woerden sijs alle vroe</l>
<l>Wijde achter lande</l>
<l>Daer hij sijne boden sande,</l>
<l>Sinte Seruaes die goede.</l>
<l>Doen waert hon des te moede</l>
<l n="1105">Doen sij die reden vernamen</l>
<l><pb n="52"/>Dat sij alle te gader quamen</l>
<l><milestone unit="fol" n="20v"/> Gode te eeren ende te roeme</l>
<l>Ende ouch den busdome</l>
<l>Te troys dat hiet doen treckaes.</l>
<l n="1110">Daer quam die goede sinte Seruaes</l>
<l>Ende teghen hoem in goids namen</l>
<l>Die heilige busscopen alle quamen</l>
<l>Die doe waren in gallia</l>
<l>Ouer verre ende ouer na</l>
<l n="1115">Beide dutschen ende walen.</l>
<l>Ich en weyt nyet recht der talen</l>
<l>Wie mennich busscop dat daer waer,</l>
<l>Monicken ende clusenaer,</l>
<l>Voersten ende heeren</l>
<l n="1120">Die myndere mitten meeren,</l>
<l>Gheleerde ende ongheleerde,</l>
<l>Werrentlike ende bekeerde</l>
<l>Derre quam soe voele te samen</l>
<l>Die ghedoupt waren in Christus namen.</l>
<l n="1125">Daer was wael mennich man</l>
<l>Die nyet en wist nochtan</l>
<l>Wat beduden soude die vaert</l>
<l>Tot dat hon gheseyt waert</l>
<l>Armen ende riken</l>
<l n="1130">Hon allen euen ghelike</l>
<l>Die daer doer god waren comen.</l>
<l>Doen sij die meer hadden vernomen</l>
<l>Die meer die alsoe starck was</l>
<l>Die hon seide sinte Seruaes,</l>
<l n="1135">Die heilige ende die getrouwe,</l>
<l>Doen hadden sijs groten rouwe</l>
<l>Ende waren in sorghen</l>
<l><milestone unit="fol" n="21r"/> Beyde auont ende morghen</l>
<l>Ende vroech ende spade.</l>
<l n="1140">Doen woerden sij des te rade,</l>
<l>Beide arme ende rike</l>
<l>Dat van hon allen eyn yeghelike</l>
<l>Vast weruen solden</l>
<l>Om te vercrijghen gods hulde</l>
<l n="1145">Openbaer ende stille</l>
<l>Ende des vleysches boesen wille</l>
<l><pb n="53"/>Vanden herten solde snijden</l>
<l>Ende solden voert meer vermyden</l>
<l>Alle sondelike seden</l>
<l n="1150">Ende eeren gode daer mede</l>
<l>Ende kuysschelike leuen,</l>
<l>Dat hon god woude vergheuen</l>
<l>Haer sonden ende haer mesdaet.</l>
<l>Daer nae vonden sij in haren raet</l>
<l n="1155">Als hon der sen quam van gode</l>
<l>Dat sij te romen eynen bode</l>
<l>Tot sinte peter wouden seynden</l>
<l>Off hij mochte weder wenden</l>
<l>Gods gramscap ende sijnen toren.</l>
<l n="1160">Daer toe waert sinte Seruaes vercoren,</l>
<l>Die heilighe ende die mere,</l>
<l>Dat hijs bode weer.</l>
<l>Want der goede sinte Seruaes</l>
<l>Der alre eerste was</l>
<l n="1165">Den der hunen heer vaert</l>
<l>Van gods weghen condich waert</l>
<l>Ende dient god liet verstaen,</l>
<l><milestone unit="fol" n="21v"/> Soe docht hon allen goet ghedaen</l>
<l>Den heren die daer waren comen</l>
<l n="1170">Diet van gods weghen hadden vernomen,</l>
<l>Dat hi die boetscap dede</l>
<l>Ende gode genade bede</l>
<l>Voer die ander alle gemeyne.</l>
<l>Sy wisten hoem soe reyne</l>
<l n="1175">Dat sij te dien stonden</l>
<l>Gheynen man en vonden</l>
<l>Die bat daer toe gheteme</l>
<l>Ende den god bat verneme</l>
<l>Dan sinte Seruaes mit namen.</l>
<l n="1180">Des baden sijt hoem alle te samen</l>
<l>Wel ghenadelike,</l>
<l>Beide arme ende rijke.</l>
<l><hi rend="bold">D</hi>oen aldus die roemsche vaert</l>
<l>Op sinte Seruaes gheleyt waert</l>
<l n="1185">Ende daer toe was vercoren</l>
<l><pb n="54"/>Doen hadde hijs wel gerne ontboren</l>
<l>Nyet doer sijnen arbeyt</l>
<l>Maer doer der lude boesheit</l>
<l>Die moeste werden ghewroken.</l>
<l n="1190">Dat voer was gesproken</l>
<l>Dat dacht hij dat moeste wesen</l>
<l>Dat sij nyet en mochten genesen</l>
<l>Noch werden gheheylet</l>
<l>Die daer waren verdeylet</l>
<l n="1195">Ten vreyseliken valle.</l>
<l>Maer doen sijs baden alle</l>
<l>Die gheystelike ghenote</l>
<l><milestone unit="fol" n="22r"/> Die cleyne ende die grote</l>
<l>Dat sijs nyet en wouden ontberen</l>
<l n="1200">Doe en woude hijs nyet langher weeren.</l>
<l>Hi was wijslike bedacht</l>
<l>Ende sprack: "ich doens mijne macht</l>
<l>Soe ich alre beste can</l>
<l>Maer hi is mennich heilich man</l>
<l n="1205">Die beter weer daer toe.</l>
<l>God onne mich dat icht soe wale ghedoe</l>
<l>Mit salicheit ende mit synne</l>
<l>Maer doch eer ichs beghinne</l>
<l>Dat ich mich ghereyde ane die vaert</l>
<l n="1210">Soe moet dat bussdom sijn verwaert</l>
<l>Te Colne bij den Rijne."</l>
<l>Dat hiet doe agrippijne.</l>
<l>Doen was eyn boese busscop da</l>
<l>Ende was gheheiten Effrata</l>
<l n="1215">Die onrechts gheloeuen was.</l>
<l>Van denen sprack sinte Seruaes:</l>
<l>"Ich wille ommer soe lange letten</l>
<l>Tot dat wij heme ontsetten</l>
<l>Die soe valsche is vtermaten.</l>
<l n="1220">Solde icken achter mich laten</l>
<l>Wercken sijne boesheit</l>
<l>Soe verloer ich alle mijnen arbeit.</l>
<l>Nu ghij wilt dat ich sij bode</l>
<l>Soe weert dompheit dat ich gode</l>
<l n="1225">Ende sinte peter yet voele bade</l>
<l>Off ich alsoe ouel dade</l>
<l><pb n="55"/><milestone unit="fol" n="22v"/> Dat ich sulck onrecht wolde sparen.</l>
<l>Ich wille alre eerst daer varen</l>
<l>Ende den droeghenaer verdrijuen.</l>
<l n="1230">Hi en sall nyet busscop blyuen</l>
<l>Die den luden onrecht leert</l>
<l>Ende die keerstenheit verkeert</l>
<l>Alsoe voele als hijs mach ghedoen.</l>
<l>Hij weder spreket ihesum</l>
<l n="1235">Cristum filium dei</l>
<l>Dat hij god nyet en sij</l>
<l>Ende onser alre verloessere.</l>
<l>Dat spreect der droeghenere</l>
<l>Openbaer ende onuerholen.</l>
<l n="1240">Dit en wilt god nyet meer gedolen.</l>
<l>Nyemant en sal sijnre sconen.</l>
<l>Men sal hoem te rechte lonen</l>
<l>Nae sijnen boesen werken,</l>
<l>Die eyn viant is der kerken</l>
<l n="1245">Ende die die valscheit breyt</l>
<l>Daer hi dat volck mede verleyt</l>
<l>Mit boeser heresien.</l>
<l>Solde hij by ons ghedijen</l>
<l>Des mochten wij ons voer gode scamen."</l>
<l n="1250">Doen loefden sijt alle te samen</l>
<l>Dat men effraten verstiete</l>
<l>Ende menten nyet meer en liete</l>
<l>Dat busdom nyet langer verwaren.</l>
<l>Doen lieten sij sinte seruaes daer varen</l>
<l n="1255">Den salighen gods holde</l>
<l><milestone unit="fol" n="23r"/> Ende mit hoem die hij wolde.</l>
<l><hi rend="bold">D</hi>oen dat alsoe ghesloten was</l>
<l>Dat der gode sinte Seruaes</l>
<l>Danne te Colne soude varen</l>
<l n="1260">Mit eynre gheisteliker scaren</l>
<l>Mit vierthiene ghesellen</l>
<l>Die ich uch wille tellen</l>
<l>Cortelike ende schier:</l>
<l>Daer was eyn busscop van triere</l>
<l n="1265">Der heilighe sinte maximijn,</l>
<l><pb n="56"/>Van arle sinte valentijn</l>
<l>Ende van straesborch sinte Amant</l>
<l>Eyn heilich busscop wale bekant</l>
<l>Ende van spiere daer by</l>
<l n="1270">Eyn heilich busscop, seet men my,</l>
<l>Ende van wormtze sinte victoer</l>
<l>Die beseten heeft den choer</l>
<l>Des hiemels waerlike,</l>
<l>Ende daer was vut vranckrijck</l>
<l n="1275">Van riemen sinte dyostolus</l>
<l>Die wael chierde sijn gods huys</l>
<l>Ende van Sans sinte Seuerijn</l>
<l>Die wale daer mede mochte sijn,</l>
<l>Van azor sinte valeriaen,</l>
<l n="1280">Van troys sinte Octauiaen,</l>
<l>Van bacherach sinte Justijn</l>
<l>Die gode wolde gehoersam sijn,</l>
<l>Sinte Eligius van amiens,</l>
<l><milestone unit="fol" n="23v"/> Sinte dyapotus van orliens.</l>
<l n="1285">Dit sijn der vierthiender namen</l>
<l>Die alle voeren te samen.</l>
<l>Die vijfthiende was sinte Seruaes</l>
<l>Die honre alre leydsman was.</l>
<l><hi rend="bold">D</hi>oen die gods holden</l>
<l n="1290">Quamen daer si wesen wolden</l>
<l>Tot Colne, totter heiligher stat</l>
<l>Daer sij sinte Seruaes bat</l>
<l>Om te verdrijven Effratam,</l>
<l>Groet volck daer teghen hem quam;</l>
<l n="1295">Die priesterscap nyet alleyne</l>
<l>Maer die voersten alle ghemeyne</l>
<l>Ende ander volck vanden lande</l>
<l>Daer sinte Seruaes nae sande,</l>
<l>Dien des arbeyts nyet en verdroet.</l>
<l n="1300">Die Consielie waert daer herde groot</l>
<l>Vanden luden, doen sijt vernamen.</l>
<l>Doen sij alle te samen quamen</l>
<l>Ende namen haren raet</l>
<l>Ende mercten die mesdaet,</l>
<l n="1305"><pb n="57"/> Beide arme ende rike,</l>
<l>Doen rieden die somige sekerlike</l>
<l>Dat men Effraten gaue vrede</l>
<l>Ende vername sijne rede</l>
<l>Die der bedriegher was.</l>
<l n="1310">Dat wedersprack sinte Seruaes:</l>
<l>"Men saelt anders aen vaen.</l>
<l>Effrata es soe ghedaen,</l>
<l>Wolden wij beghynnen</l>
<l><milestone unit="fol" n="24r"/> Hoem aen te spreken mit mynnen</l>
<l n="1315">Ende vriendeliken hoem vledighen,</l>
<l>Hij soude ons allen bedrieghen</l>
<l>Mit menghen valschen orconde</l>
<l>Doer te sterken die sonde</l>
<l>Ende onrechte beduden,</l>
<l n="1320">Dat hi die domme lude</l>
<l>Daer mede solde verkeren</l>
<l>Ende den scade ermeeren.</l>
<l>Wolden wij hoem ouch dwinghen</l>
<l>Tot cristeliken dinghen -</l>
<l n="1325">Soe wale kenne ich sijnen aert,</l>
<l>Sijn boese herte is soe haert:</l>
<l>Hij soude schier maken toren</l>
<l>Dat onsen arbeyt weer verloren.</l>
<l>Hi is van sulken moede:</l>
<l n="1330">Mit ouele noch mit goede</l>
<l>En mochten wijs nyet bekeeren</l>
<l>Noch keersteliken gheleeren.</l>
<l>Hij spreect ongheloeuighe woert.</l>
<l>Ende daer aff hebbich soe voele ghehoert:</l>
<l n="1335">Hi en es gheyns vreden wert</l>
<l>Die rechten ewe nyet en begheert</l>
<l>Noch egheynre caritaten,</l>
<l>Die der heiliger trynitaten</l>
<l>Niet en wilt gheloeuen</l>
<l n="1340">Ende ihesum wilt beroeuen</l>
<l>Ende seet dat hij nyet god en sy</l>
<l>Ende wederspreect corpus domini.</l>
<l>Dat willich helpen wreken</l>
<l><milestone unit="fol" n="24v"/> Ende wille daer teghen spreken</l>
<l n="1345">Dat hij nyet busscop en sall sijn,</l>
<l><pb n="58"/>Volghens mich die brueder mijn."</l>
<l>Noch seide voert sinte Seruaes</l>
<l>Dien dat onrecht leyt was:</l>
<l>"Desen valschen Effratam</l>
<l n="1350">Die cristus is onghehoersam</l>
<l>Dien verdeyle ich mit gods recht</l>
<l>Want hi is des viants knecht.</l>
<l>Dien hij wale ghedienen kan</l>
<l>Es hij wijff ofte man,</l>
<l n="1355">Dien willich eruolghen</l>
<l>Ende wille hem sijn erbolghen,</l>
<l>Dien moghen wij wale tellen</l>
<l>Van sijnen gesellen</l>
<l>Ende mit hem sijn verstoten</l>
<l n="1360">Ende mitten vianden, sijnen genoten,</l>
<l>Die god van hiemelrijck verstiet</l>
<l>Ende diese seer vallen liet</l>
<l>In dat affgronde neder."</l>
<l>Doe en sprack daer nyemant weder,</l>
<l n="1365">Teghen sinte Seruaes woert:</l>
<l>Sij hadden alle wale gehoert</l>
<l>Dat sijne reden gherecht was.</l>
<l>Doen verwan sinte Seruaes</l>
<l>Mit gods hulpen alleyne</l>
<l n="1370">Dat die ander alle ghemeyne</l>
<l>Des ouer eyn ghedroeghen</l>
<l>Mit gheisteliken gheuoeghen</l>
<l>Dat der boese droghenere</l>
<l><milestone unit="fol" n="25r"/> Wale mit recht verordelt weer</l>
<l n="1375">Van sijns selfs woerden:</l>
<l>Doen sij dat ghehoerden</l>
<l>Dat hij ihesum wedersprack</l>
<l>Dat was hon allen onghemack.</l>
<l><hi rend="bold">A</hi>lse dat ghesproken was</l>
<l n="1380">Soe volleynde sinte Seruaes</l>
<l>Daeromme dat hij daer quam:</l>
<l>Hij ontsat Effratam</l>
<l>Sijnre busscopliker eeren</l>
<l>Mit ordel alle der heeren,</l>
<l n="1385"><pb n="59"/> Der busscoppen die doen waren dae</l>
<l>Ende der andere heeren daer nae</l>
<l>Mit armen ende mit riken.</l>
<l>Het was hon someliken</l>
<l>Herde seer teghen den moet;</l>
<l n="1390">Der gheloeue en was nyet goet.</l>
<l>Nu verneemt voert bat:</l>
<l>Doen sij volbracht hadden dat</l>
<l>Den ghewaren god sy baden</l>
<l>Dat hijse wolde beraden</l>
<l n="1395">Want hij alle herten kende,</l>
<l>Dat hij hon eynen busscop sende</l>
<l>Sulken die heme beteme</l>
<l>Ende den luden recht bequeme</l>
<l>Ende die sij conde gheweghen.</l>
<l n="1400">Ouch deden sij daer teghen</l>
<l>Haer vasten ende haer vyere.</l>
<l><milestone unit="fol" n="25v"/> Des gheweechde hon god schier</l>
<l>Mit vaderliker mynnen.</l>
<l>Seruacius brachter hon ynne</l>
<l n="1405">Dat die goede sinte Seuerijn</l>
<l>Haer busscop soude sijn</l>
<l>Want onse heer alsoe wolde.</l>
<l>Doen waert die gods holde</l>
<l>Erhauen in die selue stat</l>
<l n="1410">Dae Effratem was aff ghesat.</l>
<l><hi rend="bold">A</hi>lse doen dit was ghedaen</l>
<l>Soe schiet die Consilie saen.</l>
<l>Doen voer sinte Seruacius</l>
<l>Weder te sijnen gods huys</l>
<l n="1415">Te triecht, tot sijnre cellen.</l>
<l>Ende sijne heilige gesellen</l>
<l>Voer ellick totten synen</l>
<l>Ende lieten sinte Seuerijne</l>
<l>Te Colne aen sijne heerscap,</l>
<l n="1420">Ane die gheistelike meysterscap;</l>
<l>Dat hoem wale ghetam.</l>
<l>Doen sinte seruaes heym quam</l>
<l>Ende hij sijne saken daer beriet</l>
<l><pb n="60"/>Doe en lette hij langher nyet:</l>
<l n="1425">Hij hueff sich schier ane die vaert</l>
<l>Te romen daer hij ghehoecht waert.</l>
<l>Hi en woldes nyet laten</l>
<l>Ende voer sijnre straten.</l>
<l>Voer metze, doen hij daer quam</l>
<l n="1430"><milestone unit="fol" n="26r"/> Ende heme der busscop daer vernam,</l>
<l>Vrolike hij hoem teghen ghinck.</l>
<l>Mit groter eeren hijne ontfinck</l>
<l>Mit heiligher sameninghen ghenoech</l>
<l>Daer men hem intieghen droech</l>
<l n="1435">Crucen ende heylichdoem.</l>
<l>Der busscop leyden inden doem,</l>
<l>Der heilighe sinte Auctoer,</l>
<l>Op sinte Stephanus choer</l>
<l>Ane die ghewijede stat.</l>
<l n="1440">Inder mynnen gods hij hem bat</l>
<l>Mit gheysteliken dinghen</l>
<l>Dat hij die misse woude synghen.</l>
<l><hi rend="bold">S</hi>inte Seruaes dede sijne bede.</l>
<l>All daer hi die misse dede</l>
<l n="1445">Ende die heilighe woert sprack</l>
<l>Soe quam der viant ende brack</l>
<l>Eynen balck ane dat monster</l>
<l>Hoghe bouen aen dat vynster.</l>
<l>Daer nae werp hi den tram,</l>
<l n="1450">Seruacius deder eynen ram,</l>
<l>Doch en raeckte hij sijns nyet:</l>
<l>God hij hueden ende beryet</l>
<l>Als hoem decke wale bescheyn.</l>
<l>Dat hout viel opten Elter steyn</l>
<l n="1455">Dat hij in twee stucken spleyt</l>
<l>Maer dat god den kelck beheylt</l>
<l>Dat hi nyet en was gheuallen.</l>
<l>Onder den volke mit allen</l>
<l><milestone unit="fol" n="26v"/> Was die anxste voele groet</l>
<l n="1460">Doen dat tymmer neder scoet:</l>
<l>Soe vreyselijch was der slach</l>
<l>Doen der boem daer neder lach</l>
<l><pb n="61"/>Die soe groot was ende soe lanck.</l>
<l>Onder den volck waert groet ghedranck</l>
<l n="1465">Doen dat gheuallen was ter neder.</l>
<l>Sinte seruaes wencketse weder</l>
<l>Ende hietse alle stille staen.</l>
<l>Als dat ambacht was gedaen</l>
<l>Ende hi gods lichame hadde genomen</l>
<l n="1470">Doen hiet hij naerder comen</l>
<l>Den busscop sinte Auctoer</l>
<l>Ende die heeren vanden choer.</l>
<l><hi rend="bold">D</hi>ie salighe sinte Seruaes</l>
<l>Die steyn die daer gebroken was</l>
<l n="1475">Dien liet hij hon bescouwen.</l>
<l>Doen ghenoet hij sijnre trouwen</l>
<l>Ende goids genaden in derre stont.</l>
<l>Sijnen vingher stack hi in sijnen mont,</l>
<l>Mit sijnen speykelter hijne natte,</l>
<l n="1480">Den steyn hi te samen satte</l>
<l>All dae hij ghebroken was.</l>
<l>Der goede sinte Seruaes</l>
<l>Der sondaren verdynghere</l>
<l>Hi streyck mit sijnen vynghere</l>
<l n="1485">Dae der steyn was gespalden.</l>
<l>Hij liets gode ghewalden</l>
<l>Die sijn gebet te hant ontfinck:</l>
<l><milestone unit="fol" n="27r"/> Die steyn weder te samen ghinck</l>
<l>Alsoe vast ende alsoe haert</l>
<l n="1490">Als hij ye daer te voren waert</l>
<l>Meer dan daer eyn teyken bleyff</l>
<l>Daer hi mitten vyngher ouer streych.</l>
<l><hi rend="bold">S</hi>inte Auctoer der busscop</l>
<l>Gode gaff hi den loff</l>
<l n="1495">Dat hi dit teyken woude doen</l>
<l>Doer Sinte Seruacioen</l>
<l>Ende het doer hem geschiet was.</l>
<l>Doen sprack der goede sinte Seruaes:</l>
<l>"Heer laet die reden staen</l>
<l n="1500"><pb n="62"/> Het heuet god doer uch gedaen;</l>
<l>Off uch genade van hem gesciet</l>
<l>Die loff en besteyt mich nyet."</l>
<l>Ghetrouwe was die vrientscap</l>
<l>Ende gheistelijck die broederscap</l>
<l n="1505">Tusschen den twee heiligen mannen.</l>
<l>Ende sinte Seruaes keerde danne</l>
<l>Ende sinte Auctor, der heer,</l>
<l>Hi ghinck mit hoem verre</l>
<l>Vut metze, dat was waer, -</l>
<l n="1510">Der arbeyt en was hem nyet swaer -</l>
<l>Mit anderen gods knechten</l>
<l>Den ghetrouwen ende den gherechten</l>
<l>Die hem volchden vuter stat</l>
<l>Tot hi hon weder te keren bat</l>
<l n="1515">Ende hietse gode beuolen sijn.</l>
<l><milestone unit="fol" n="27v"/> Voer basel voer hij ouer Rijn,</l>
<l>Daer nam hi herberghe.</l>
<l>Dus quam hi ouer dat gheberge</l>
<l>Mit ons heren gheleyde</l>
<l n="1520">Ende mit swaren arbeyde</l>
<l>Beide spade ende vroe.</l>
<l>Soe langhe dede hij daer toe</l>
<l>Dat hij te romen bynnen quam</l>
<l>All daer hi waert ghehoersam.</l>
<l n="1525"><hi rend="bold">T</hi>e Romen quam sinte Seruaes</l>
<l>Alsoe dat hi all dae was</l>
<l>Doen die lude die asschen ontfinghen</l>
<l>Ende die vasten aen ghinghen,</l>
<l>Ende bat voer die van gallia.</l>
<l n="1530">Hij was voele ynnichlike da</l>
<l>Mit groten oetmoede</l>
<l>Mit alre slachten goede</l>
<l>Mit vasten ende mit venyen</l>
<l>Ende mit arbeide menighen,</l>
<l n="1535">Mit waken ende mit gebede,</l>
<l>Mit groten arbeide</l>
<l>Dat die viertich daghe leden.</l>
<l>Tot denen tijt hadde hij vermeden,</l>
<l><pb n="63"/>Die ghetrouwe gods holde,</l>
<l n="1540">Dat hij nyet comen en wolde</l>
<l>In sinte peters doeme,</l>
<l>Dat en liet hij nyet doer roem;</l>
<l>Voele gheysteliken hijt aen vynck</l>
<l><milestone unit="fol" n="28r"/> Want hij besoechte ende beghinck</l>
<l n="1545">Clusen ende capellen,</l>
<l>Monsteren ende Cellen,</l>
<l>Alle die in romen waren.</l>
<l>Totten ghewijeden altaren</l>
<l>Ghinck hij ouer alle die stat;</l>
<l n="1550">Den lieuen heilighen hi bat,</l>
<l>Allen ende sonderlinghen,</l>
<l>Dat sij heme hulpen dynghen</l>
<l>Aen den ouersten sceppere</l>
<l>Oft sijne genaden weeren</l>
<l n="1555">Dat hij bescheermde dat lant</l>
<l>Van danne waert hij daer ghesant.</l>
<l><hi rend="bold">D</hi>es seluen iaers quaemt also</l>
<l>Dat onser vrouwen annunciacio</l>
<l>Opten goeden vridach ghelach,</l>
<l n="1560">Alsoe, als ich ghescreuen sach:</l>
<l>Dat sij den gods sone ontfinck</l>
<l>Ende men dat ambt ouch beghinck</l>
<l>Dat Christus ghemartilijt waert.</l>
<l>Daer intieghen hadde hij hem gespaert</l>
<l n="1565">Eer hi in sinte peters kerke quam</l>
<l>Dien hij doch was ghehoersam,</l>
<l>Der eerwerdighe sinte Seruaes.</l>
<l>Want hij doch soe heilich was</l>
<l>Soe was sijn ghelouue dat</l>
<l n="1570">Dat hoem god des te bat</l>
<l>Des daichs verhoren solde</l>
<l>Des hi hoem bidden wolde.</l>
<l><milestone unit="fol" n="28v"/> <hi rend="bold">A</hi>lle dit hadde hi voerdacht.</l>
<l>Des nachts voer der middernacht</l>
<l n="1575">Quam hi voele stille</l>
<l><pb n="64"/>Mit gheisteliken wille</l>
<l>Sonder werrentliken roem</l>
<l>Voer sinte peters doem.</l>
<l>Eer hi quam in die doer</l>
<l n="1580">Sijne venye soecte hij daer voer</l>
<l>Decke op sijne blote knyen.</l>
<l>Des en verdroet hoem noch nye:</l>
<l>Langhe lach hi ane die stat.</l>
<l>Sinte peter hij bat</l>
<l n="1585">Dat hij sijn ghebet verneeme</l>
<l>Eer hij in sijn monster queme.</l>
<l><hi rend="bold">D</hi>oen hi des voele hadde ghedaen</l>
<l>Ende hij inden monster soude gaen</l>
<l>Ende die doer ontsloten waert</l>
<l n="1590">Doen volbrachte hij sijne vaert</l>
<l>Mit voele goeder trouwen;</l>
<l>Doen bat hij onser vrouwen,</l>
<l>Der hiemelscher coninghinnen,</l>
<l>Mit gheysteliker mynnen</l>
<l n="1595">Dat sij heme hulpe dede</l>
<l>Ende haren sone bede</l>
<l>Voer die van gallia</l>
<l>Want hij was honne bode da.</l>
<l>Die heer van tongeren mit namen</l>
<l n="1600">Bat den heiligen alle te samen</l>
<l>Ende sinte peter den waren bode</l>
<l><milestone unit="fol" n="29r"/> Dat hij sijn dyngher waer te gode</l>
<l>Oft mit sijnen wille mochte wesen</l>
<l>Dat hij die van tongheren liet ghenesen</l>
<l n="1605">Ende sijnre bedinghen roechte.</l>
<l>Sijne venye hi decke soechte</l>
<l>Voer sinte peters arcke.</l>
<l>Gode vleede hij starcke,</l>
<l>Die gods onderdane.</l>
<l n="1610">Mit menghen heyten trane</l>
<l>Waert heme sijn ansicht nat.</l>
<l>Alsoe langhe heerde hij dat,</l>
<l>Die heilighe sinte Seruaes,</l>
<l>Dat hij alsoe vermuedt was</l>
<l n="1615"><pb n="65"/> Onder waken ende vasten</l>
<l>Dat sijn vleysche moest rasten:</l>
<l>All daer hij gode aen riep</l>
<l>In sijnen ghebede hij ontsliep,</l>
<l>Die ghetrouwe meyster;</l>
<l n="1620">Hi was eyn gherecht priester</l>
<l>Voer gode ewelike</l>
<l>Ende hier in eertrike.</l>
<l>In sijnen slape daer hij lach</l>
<l>Eyn schoen liecht dat hij sach</l>
<l n="1625">All inden hiemelschen trone.</l>
<l>In sijnen vysione</l>
<l>Daer sach die gods holde</l>
<l>Tghestoelte van golde,</l>
<l>Duyr ende chiersam</l>
<l n="1630">Alsoet gode wale ghetam</l>
<l><milestone unit="fol" n="29v"/> Diet wale mochte ghedoen.</l>
<l>Daer op sat der gods soen</l>
<l>Die gheware heylant;</l>
<l>Te sijnre rechter hant</l>
<l n="1635">Sinte maria onse vrouwe,</l>
<l>Sijn moeder, die ghetrouwe</l>
<l>Coninghinne in hiemelrike.</l>
<l>Hij sach ontellike</l>
<l>Der heilighen die voer gode staen</l>
<l n="1640">Die hem lieuen dienst hadden gedaen,</l>
<l>Onsen werden heylande.</l>
<l>Sinte peter hi dae bekande</l>
<l>Ende paulus sijnen huysghenoet</l>
<l>Onder der scaren alsoe groot</l>
<l n="1645">Der hi ghetellen nyet en mochte.</l>
<l>[Den goeden sinte Seruaes hem dochte]</l>
<l>Dat die twee heilige voersten</l>
<l>Voer hoem nyet bidden en doersten</l>
<l>Ende alsoe ghelijck deden</l>
<l n="1650">Als off sij voer heme beden.</l>
<l>Des en wolde god nyet horen.</l>
<l>Hi keerde van hem sijne oren.</l>
<l>Dat meercte sinte Seruaes</l>
<l>Wie rouwich hi des was</l>
<l n="1655">Dat sij alsoe keerden danne.</l>
<l><pb n="66"/>Sinte peter sach hij vast ane</l>
<l>Mit ynnentliken moede.</l>
<l>Dat hoem der heere goede</l>
<l>Sinte peter die meere</l>
<l n="1660">Eyn goet voerspreech weere</l>
<l><milestone unit="fol" n="30r"/> Des en wolde god all nyet verstoen.</l>
<l>Maer daer was sinte Steffoen,</l>
<l>Der martelaer reyne:</l>
<l>Hi verkoende sich alleyne;</l>
<l n="1665">Gode hij vlyteliken bat</l>
<l>Voer metze sijnre stat</l>
<l>Dat hijse wolde beureden</l>
<l>Mitten volke van sijnre steden;</l>
<l>Dat hij hem beurede sijnen doem</l>
<l n="1670">Doer sijne eer ende doer sijnen roem.</l>
<l><hi rend="bold">D</hi>at verhoerde onse heer ihesus:</l>
<l>Hi bescheermde hem sijn Elter huys</l>
<l>Want daer ynne was sijn bloet</l>
<l>Dat voele gheheer was ende goet;</l>
<l n="1675">Doer dat beurede hij hoem den choer</l>
<l>Daer busscop was sinte Auctoer</l>
<l>Die goede herde lieff was.</l>
<l>Doen dit mercte sinte Seruaes</l>
<l>Dat god sijne bede nyet en ontfinck,</l>
<l n="1680">Groten rouwe hem des ouer ghinck</l>
<l>Dat hij mitten herten toende:</l>
<l>Herde seer hij doen weende.</l>
<l>God kande sijne trouwe</l>
<l>Ende erbermde sijnen rouwe</l>
<l n="1685">Want hij hem was ghehoersam.</l>
<l>Sinte peter daer tot hoem quam</l>
<l>Alsen god daer hadde gesant.</l>
<l>Hij hoeffen opp mitter hant</l>
<l>Ende sprack hoem vriendeliken toe:</l>
<l n="1690">"Broeder Seruacius en doe</l>
<l><milestone unit="fol" n="30v"/> Deser beden nyet meer;</l>
<l>Du moedes mich alte seer.</l>
<l>Wat clopstu aen die verslaghen doere?</l>
<l>Daer is eyn vast grendel voer</l>
<l n="1695"><pb n="67"/> Mit gods ordel geschoten.</l>
<l>Si is soe vast besloten,</l>
<l>Si en mach nyet werden op ghedaen.</l>
<l>Dat saltu wijslike verstaen.</l>
<l>Du biddes voer die verwaten diet.</l>
<l n="1700">Des en wilt onse heer nyet,</l>
<l>Onser alre verloessere.</l>
<l>Die verdeylde sondere</l>
<l>Si en bestaen nyet den gherechten,</l>
<l>Den ghetrouwen gods knechten;</l>
<l n="1705">Sij sijn herde ondersceiden.</l>
<l>Du en salt den gods leyden</l>
<l>Niet langher alsoe by staen</l>
<l>Als du tot noch heues gedaen</l>
<l>Want sij moeten verderuen.</l>
<l n="1710">Du en salt mit hon nyet steruen:</l>
<l>Des en sal dich nyet gestaden</l>
<l>Onse heer, maer hij wilt dich saden</l>
<l>Mitten hiemelschen brode.</l>
<l>Leuende ende dode</l>
<l n="1715">En moghen nyet te samen wesen.</l>
<l>Die lude en moghen nyet genesen</l>
<l>Die du telles voer dijnen jongheren,</l>
<l>Nameliken dien van tongheren,</l>
<l>Die daden des viants raet.</l>
<l n="1720">Dat gheruechte van hare mesdaet</l>
<l><milestone unit="fol" n="31r"/> Dat is voer onsen heer comen.</l>
<l>Hij heuet hon te torne vernomen:</l>
<l>Dat moet sijn ghewroken.</l>
<l>Het is van gode voersproken:</l>
<l n="1725">Dat en mach nyemant ghekeren.</l>
<l>Onse heer die wiltse besweeren</l>
<l>Op dat sij dese mesdaet arnen.</l>
<l>Daer voer moechstuse waernen."</l>
<l><hi rend="bold">S</hi>inte peter sprack euer doe</l>
<l n="1730">Den goeden sinte Seruaes toe:</l>
<l>"Du en saltse nyet voerreden:</l>
<l>Die ghedaen sijn vut gods vreden</l>
<l>Die moeten arnen sijnen toren.</l>
<l><pb n="68"/>Du en salt nyet hebben verloren</l>
<l n="1735">Dijne weech noch dijnen arbeyt;</l>
<l>Du biddes doer gherechticheit</l>
<l>Voer dijn busdom ende voer dijn lant."</l>
<l>Eynen slotel gaf hi hem in die hant</l>
<l>Van syluer die seltsem was.</l>
<l n="1740">Dien behielt sinte Seruaes</l>
<l>Teynen lyteiken ende ghemerke,</l>
<l>Van hiemelschen ghewerke</l>
<l>Dat nye man sulken en sach</l>
<l>Noch nyemant gewercken en mach</l>
<l n="1745">Mit mensscheliken synnen.</l>
<l>Dat dede hij heme te mynnen;</l>
<l>Sijnen arbeit hi hem daer mede galt.</l>
<l>Hij gaff hem die selue gewalt</l>
<l>Die hem god hadde ghegeuen</l>
<l n="1750"><milestone unit="fol" n="31v"/> Ouer die dode ende ouer die leuen: -</l>
<l>Dat was ware orkonde -</l>
<l>Dat hij bonde ende ontbonde</l>
<l>Sondighe ende gherechte,</l>
<l>Heeren ende knechte,</l>
<l n="1755">Beide man ende wijff,</l>
<l>Inden doot ende inden lijff;</l>
<l>Dat hijs gheweldich weere,</l>
<l>Seruacius die meere,</l>
<l>Soe wie dat des gheroechte</l>
<l n="1760">Dat hij hulpe aen heme soechte</l>
<l>Ende heme ghenade bede,</l>
<l>Dat hij heme ghenade dede</l>
<l>Van sijnen sonden</l>
<l>Dat hi hem daer aff ontbonde -</l>
<l n="1765">Die ghewalt gaff hem die gods sone -</l>
<l>Ende dies nyet en wouden doen,</l>
<l>Soe wie verdiende synen toren,</l>
<l>Dat hi beide hadde verloren</l>
<l>Beide ziele ende lijff</l>
<l n="1770">Het weer man off wijff,</l>
<l>Sij en soechten sijne hulde</l>
<l>Ende beterden haer schulde.</l>
<l><pb n="69"/>All daer ontfinck sinte Seruaes</l>
<l>Die gaue, die soe goet was,</l>
<l n="1775">Te lone voer sijn ongemack.</l>
<l>Sinte peter hem euer toe sprack:</l>
<l>"Reyne ziel, heilighe bode,</l>
<l>Ich beuele dich den ghewaren gode</l>
<l><milestone unit="fol" n="32r"/> Die dich dijne ziele sall bewaren.</l>
<l n="1780">Du salt in gallia weder varen.</l>
<l>Mit arbeide saltu daer comen.</l>
<l>Segghe dattu hij heues vernomen</l>
<l>Den goeden luden alle te samen</l>
<l>Ende sinte Auctoer mit namen</l>
<l n="1785">Ende anderen dijnen Jongheren,</l>
<l>Den gherechten van tongheren,</l>
<l>Die dijns raets willen pleghen.</l>
<l>Dien saltu verdynghen ende weghen:</l>
<l>Hon mach wale nae dich verlanghen.</l>
<l n="1790">Du salt werden gheuangen</l>
<l>Van den hunen, den boesen.</l>
<l>God sall dich verloessen</l>
<l>Dattuys ghehoecht werden salt.</l>
<l>Die ghenade ende die ghewalt</l>
<l n="1795">Die ich nu hebbe van gode</l>
<l>Die hebbe du ouch, getrouwe bode."</l>
<l><hi rend="bold">S</hi>inte Seruaes, die gheeerde,</l>
<l>Van romen hi doe keerde</l>
<l>Doen hi sinte peters reden vernam.</l>
<l n="1800">All daer hi onder weghen quam</l>
<l>Doen hi leyt dat roemsche lant</l>
<l>Der hunen coninck hi daer vant</l>
<l>Mit eynen heer groot ende breyt.</l>
<l>Daer leyt hij groten arbeyt:</l>
<l n="1805">Die hunen die hem saghen</l>
<l>Sij begonden heme te vraghen</l>
<l>Wannen hi quame of waer hij wolde,</l>
<l><milestone unit="fol" n="32v"/> Die ghetrouwe gods holde,</l>
<l>Dat hij hon seechde dat waer.</l>
<l n="1810">Dat en verstont hij nyet eyn haer.</l>
<l><pb n="70"/>Sij spraken dat hij weer</l>
<l>Eyn versprieder ende eyn drogheneer.</l>
<l>Sij sloeghenten ende stieten,</l>
<l>Loeghenere dat sijne hieten</l>
<l n="1815">Te dien seluen stonden</l>
<l>Ende vinghenten ende bonden.</l>
<l>Hi en wist wes hij ontgalt.</l>
<l>Sij daden heme ghewalt</l>
<l>Dat hi daer teghen nyet en vacht.</l>
<l n="1820">Alsoe hielden sijne ouer nacht</l>
<l>Inder gheuanghenisse.</l>
<l>Doen hij inden duysternisse</l>
<l>Ghebonden lach ende gespannen</l>
<l>Mitten heydenen mannen,</l>
<l n="1825">All daer hij lach inden gebede</l>
<l>God van hiemelrike hem dede</l>
<l>Ter eeren sijnre teyken eyn:</l>
<l>Eyn liecht ouer hoem scheyn</l>
<l>Voele groot van hiemelrike.</l>
<l n="1830">Dit sach men openbaerlike</l>
<l>Noch claere dan der sonnen schijn</l>
<l>Off het claere mochte sijn.</l>
<l><hi rend="bold">D</hi>ie gheene die daer by hem laghen</l>
<l>Te wonder sij dit ane saghen,</l>
<l n="1835">Des heydens coninx holden</l>
<l>Die hem daer hoeden solden;</l>
<l><milestone unit="fol" n="33r"/> Groet wonder dat sij saghen,</l>
<l>Die daer des waken plaghen</l>
<l>Ende des woerden ghewaer</l>
<l n="1840">Sij quamen alle te wonder daer.</l>
<l>Die sinte seruaes dae eerde</l>
<l>Ende sijnen loff vermeerde</l>
<l>Dat was die ghewaere gods sone</l>
<l>Diet heme wale mochte doen,</l>
<l n="1845">Als hij dede daer beuoren</l>
<l>Den heerden, doen hi waert geboren,</l>
<l>Die dat hiemelsche liecht saghen</l>
<l>Des nachtes daer sij laghen</l>
<l>En haer vee hoeden:</l>
<l n="1850"><pb n="71"/> Sij loefden gode den goeden</l>
<l>Die hon die vroude maecte cont.</l>
<l>Alsoe dede god sent teynre stont</l>
<l>Mit sinte Steffaen,</l>
<l>Sijnen heilighen onderdaen,</l>
<l n="1855">Die den hiemel open sach</l>
<l>Daer hij onder den steynen lach;</l>
<l>Daer menten steynde ende werp</l>
<l>Sijn moet was gheistelijc ende scherp</l>
<l>Dat scheyn wael in sijnen gebede.</l>
<l n="1860">Die selue god die dat dede</l>
<l>Die mochte dit ouch wale ghedoen</l>
<l>Ter eeren sinte Seruacium.</l>
<l><hi rend="bold">D</hi>es morghens doen der dach</l>
<l>Soe lyecht waert dat menten sach</l>
<l n="1865"><milestone unit="fol" n="33v"/> Ende dat die lude vernamen,</l>
<l>Tot sinte Seruaes dat sij quamen</l>
<l>Doer die selseme meer.</l>
<l>Sij vraichden hoem wie hij weer.</l>
<l>Sij seiden dat hi hon dede verstoen</l>
<l n="1870">Wie sijn gheloeue weer ghedoen.</l>
<l>Der goede sinte Seruaes</l>
<l>Hi seide hon dat hi keersten was.</l>
<l>Dat was der heydene spot.</l>
<l>Hi sprack: "ich gheloeue in godt -</l>
<l n="1875">Des belye ich openbaer -</l>
<l>Die daer is eyn sceppaer</l>
<l>Des hiemels ende der eerden</l>
<l>Ende die ons allen dede gewerden,</l>
<l>Die vander maget waert geboren,</l>
<l n="1880">Die allen heren is te voren,"</l>
<l>Sprack hij mit corten woerden.</l>
<l>Die hunen die dat hoerden,</l>
<l>Dat ongheloeuighe diet,</l>
<l>All en kanden sij gods nyet</l>
<l n="1885">Wijslike sij doch daden:</l>
<l>Sinte Seruase dat sij baden,</l>
<l>Den waren gods holde,</l>
<l><pb n="72"/>Dat hijse benedijen wolde.</l>
<l>Gherne leyste hij haer bede;</l>
<l n="1890">Die segheninghe ouer hon hi dede.</l>
<l><hi rend="bold">D</hi>oen hi dat hadde ghedaen</l>
<l>Doen lieten sijne ledich gaen.</l>
<l>Als hi van hon ledich waert</l>
<l>Doen hoef hij sich ane die vaert.</l>
<l n="1895">Eer hi yet verre quam van danne</l>
<l><milestone unit="fol" n="34r"/> Soe ghinck heme eyn slape ane,</l>
<l>Soe seer groot ende vtermaten</l>
<l>Dat hij daer all bij der straten</l>
<l>Om dae te rusten hi neder lach.</l>
<l n="1900">Voele heyt was doen der dach</l>
<l>Doen der goede sint Seruaes</l>
<l>By den weeghe ontslapen was.</l>
<l>Vander locht quam eyn aer</l>
<l>Dien god selue sande daer</l>
<l n="1905">Mit breyden gheuedere.</l>
<l>Hij bleyff daer sweyuende neder</l>
<l>Ouer den bode reyne.</l>
<l>Sijnen vloeghel den eynen</l>
<l>Hielder intieghen der sonnen:</l>
<l n="1910">God die woldes hoem gonnen</l>
<l>Sinte Seruaes in dien tijde;</l>
<l>Dander vloeghele in dander sijde</l>
<l>Weyder heme den wynt ane.</l>
<l>Hij en voer nyet van danne:</l>
<l n="1915">Dat was gods wille.</l>
<l>Hij hielt alsoe stille</l>
<l>Als off hij daer weer gebonden.</l>
<l>Doen quamen te dien stonden</l>
<l>Der hunen boden daer gheuaren.</l>
<l n="1920">Sweyuen saghen sij daer den aren,</l>
<l>Seruacius daer onder.</l>
<l>Des hadden sij groot wonder</l>
<l>Wie dat der man weer.</l>
<l>Doen seyden sij dese meer</l>
<l n="1925">Attila haren coninghe.</l>
<l>Doen hiet hijne voer hem brenghen</l>
<l><pb n="73"/><milestone unit="fol" n="34v"/> Den heilighen pelgerijme</l>
<l>God wolde dat dat wolde sijn.</l>
<l><hi rend="bold">D</hi>ie boden voeren weder daer.</l>
<l n="1930">Noch doe vonden sij den aer</l>
<l>Over sinte Seruaes sweuende.</l>
<l>Dat wolde god der leuende:</l>
<l>Anders en mocht nyet gheschien.</l>
<l>Het hadden lude genoech ghesien</l>
<l n="1935">Die hiemelsche teyken,</l>
<l>Die hem nyet en doersten wecken</l>
<l>Noch den are danne dryuen</l>
<l>Ende lietenen alsoe blyuen</l>
<l>Went sij daer weder quamen</l>
<l n="1940">Die sinte Seruaes benamen.</l>
<l>Die hem ghedient hadde al dae.</l>
<l>Den aer quamen sij soe nae</l>
<l>Dat hij sich danne maecte;</l>
<l>Ende doen sinte Seruaes ontwaecte</l>
<l n="1945">Doen hieten sijne op staen</l>
<l>Ende tot haren heer gaen.</l>
<l>Des hadde hij wel gerne ontboren.</l>
<l>Het was hem lieff off toren</l>
<l>Hi moeste daer keeren.</l>
<l n="1950">Doen ghedachte hi der meeren</l>
<l>Die hem der apostel petrus</l>
<l>Beheyten hadde in sijn gods huys</l>
<l>Dat die godes holde</l>
<l>Ghehoghet wesen solde</l>
<l n="1955">Onder den hunen, als hij doen waert.</l>
<l>Hij danckes gode ende ghinck daer waert.</l>
<l><milestone unit="fol" n="35r"/> <hi rend="bold">D</hi>anne soe ghinck sint Seruaes</l>
<l>Voer den Coninck daer hij was.</l>
<l>Daer waert hi wael ontfanghen.</l>
<l n="1960">Doen hi daer quam gheganghen</l>
<l>Te wonder sijne besaghen.</l>
<l>Sij begonden heme te vraghen</l>
<l>Mengherhande meere:</l>
<l><pb n="74"/>Wannen hi quame off wie hij weer</l>
<l n="1965">Ende wat gheloeuen dat hij pleghe,</l>
<l>Dat men by heme daer seghe</l>
<l>Soe ghedaen wonder daer geschien,</l>
<l>Als sij daer hadden ghesien.</l>
<l>Hi sprack: "ich ben eyn keersten man</l>
<l n="1970">Ende wille, ofs mich god gan,</l>
<l>Gherne keerstelike leuen</l>
<l>Ende mijne ziele weder gheuen</l>
<l>Gode mijnen sceppere</l>
<l>Die doer ons arme sondare</l>
<l n="1975">Vander maghet waert gheboren</l>
<l>Ende verloeste die waren verloren</l>
<l>Doer adams sonden.</l>
<l>Men mochte uch voele orconden</l>
<l>Van gode, woldijt verstoen:</l>
<l n="1980">Wat hij doer ons heeft gedoen,</l>
<l>Der coninck van hiemelrike."</l>
<l>Doen spraken somelike</l>
<l>Die hunen al openbaer</l>
<l>Dat der keersten god waer</l>
<l n="1985">Gheweldich ende almechtich,</l>
<l>Beide genadich ende gherechtich.</l>
<l><hi rend="bold">A</hi>ttyla die Coninck rijck</l>
<l><milestone unit="fol" n="35v"/> Hi wolde heymelike</l>
<l>Mit sinte Seruaes runen.</l>
<l n="1990">Doeen ruymden hon die hunen.</l>
<l>Doen seide hem sinte Seruaes</l>
<l>Wie hi daer comen was,</l>
<l>Waeromme en[de] doer welke reden,</l>
<l>Doer ghenade ende doer vrede;</l>
<l n="1995">Wie hoem der hunen heer vaert</l>
<l>Van gods haluen cont waert.</l>
<l>Ouch seide hoem die gods bode</l>
<l>Grote moghentheit van gode:</l>
<l>Sijne ghenade ende sijne ghewalt;</l>
<l n="2000">Want hi was gheystelike soe balt</l>
<l>Dat hijt wale doerste ghedoen.</l>
<l>Hij seide hoem vanden goids soen</l>
<l><pb n="75"/>Die ghenade ende den troost</l>
<l>Dat hij alle die hadde verloest</l>
<l n="2005">Die hem volghen wolden</l>
<l>Dat sij nyet doeghen en solden</l>
<l>Dat ewelijck onghemack.</l>
<l>Soe voele hij hon toe sprack</l>
<l>Die heilighe predickere:</l>
<l n="2010">Den heydenen errere</l>
<l>Dien wijsde hij ende leerde</l>
<l>Went dat hijne bekeerde,</l>
<l>Dat hij doupe van hoem ontfinck</l>
<l>Die hij boeslijck aue ghinck:</l>
<l n="2015">Want hij waert weder heyden</l>
<l>Doen sij waren ghescheyden.</l>
<l><hi rend="bold">S</hi>eruacius die gheheer,</l>
<l><milestone unit="fol" n="36r"/> Die heilighe predickere,</l>
<l>Als hi dit hadde ghedaen</l>
<l n="2020">Doen nam hij orloff saen</l>
<l>Totten hunen houftmanne.</l>
<l>Hij voer herde schier van danne</l>
<l>Die gods onderdane.</l>
<l>Doen hij quam doer tuskane</l>
<l n="2025">Ende doer lamparden</l>
<l>Hij ijlde voele haerde.</l>
<l>Sijnen rechten weech hij nam.</l>
<l>Als hij vuten gheberchte quam</l>
<l>Doen volchde hij der straten</l>
<l n="2030">Ende ghinck doer Elsaten</l>
<l>Ende quam herde schier</l>
<l>In dat busdome van spiere</l>
<l>All daer god doer sijne bede</l>
<l>Eyn voele scone teyken dede</l>
<l n="2035">Doer sinte Seruaes eer:</l>
<l>Heme doerstede voele seer</l>
<l>Want hij hadde gheganghen</l>
<l>Eynen weech alsoe langhen</l>
<l>Inder groter hytten;</l>
<l n="2040">Van moetheit ghinck hij sytten</l>
<l>By den weghe aen eynre stat;</l>
<l><pb n="76"/>Gode vlede hij ende bat,</l>
<l>Seruacius die goede,</l>
<l>Mit eynen diepen oetmoede</l>
<l n="2045">Dat hij doer sijne ghenadichede</l>
<l>Heme hulpe ende bystant dede</l>
<l><milestone unit="fol" n="36v"/> Als hi decke hadde ghedaen.</l>
<l>Daer en was waters nyrgen traen</l>
<l>Weder borne noch putte</l>
<l n="2050">Soe reyne noch soe nutte</l>
<l>Dat hijt mochte drencken:</l>
<l>Dat wolde god bedencken.</l>
<l><hi rend="bold">D</hi>oen sprac sinte Seruacius:</l>
<l>"Ghenade mijns heer ihesus,</l>
<l n="2055">Du best eyn borne alles goets</l>
<l>Ende best voel sachtes moets</l>
<l>Ommer tot allen tijden;</l>
<l>Vut dijnre heiliger sijden</l>
<l>Vloyede ons water ende bloet</l>
<l n="2060">Dat teghen den ewigen doerst is goet</l>
<l>Ende weder dat ewich onghemack."</l>
<l>Ende als hi die woert gesprack,</l>
<l>Want hem der doerst daer toe dreyf,</l>
<l>Voer sijne voete hij doe schreyff</l>
<l n="2065">Eyn cruce in dat dorre lant.</l>
<l>Doen bracht god altehant</l>
<l>Eynen borne die daer vut vloet</l>
<l>Reyne, claer ende goet.</l>
<l>Seruacius die goedertieren</l>
<l n="2070">Ghebenediede god om die ryuiere,</l>
<l>Den goeden borne, die daer vut spranck.</l>
<l>Doen loefde hij gode ende dranck</l>
<l>Tot hij wale sijnen doerst versloech</l>
<l>Want god sendes hem daer genoech.</l>
<l n="2075">Die adere die was reyne</l>
<l><milestone unit="fol" n="37r"/> Die daer vloet vut den steyne</l>
<l>Ende was claer ende calt</l>
<l>Die god mit sijnre ghewalt</l>
<l>Seluer daer leyde.</l>
<l n="2080">Daer sich der borne breyde</l>
<l><pb n="77"/>Ende die borne ouer die eerde ran -</l>
<l>Dat weten wijff ende man -</l>
<l>Daer wies voele goet Comijn.</l>
<l>Des moet god gheloeft sijn</l>
<l n="2085">Ende die goede sinte Seruaes.</l>
<l>Eyne weduwe die sieck was</l>
<l>Ende mitten febres beuanghen</l>
<l>Die quam daer toe gheganghen</l>
<l>Totten seluen borne te hant.</l>
<l n="2090">Sinte Seruaese hij daer vant</l>
<l>Doer dien dat god hadde ghedaen</l>
<l>Den boerne vut der eerden gaen</l>
<l>Die selsem ende heilich was.</l>
<l>Die vrouwe drancks ende sij ghenas</l>
<l n="2095">Des ouels dat haer deerde.</l>
<l>Doen sij god gheneerde</l>
<l>Sij gaff haer erue ende haer lant</l>
<l>Sinte Seruaes altehant,</l>
<l>Den heilighen Ewarde,</l>
<l n="2100">Ende haer wijngarde</l>
<l>Die hij heuet noch huden.</l>
<l>Ende ander goede luyde</l>
<l>Loefden hem ende eerden,</l>
<l>Sijnen rijckdom hem vermeerden.</l>
<l n="2105"><milestone unit="fol" n="37v"/> <hi rend="bold">D</hi>ie borne die was voele goet</l>
<l>Ende die beke ende die vloet</l>
<l>Die vuten borne daer vloot:</l>
<l>Voele lude derre ghenoet</l>
<l>Ende dat vee dat daer dranck,</l>
<l n="2110">Dat ongesont waes ende crank,</l>
<l>Het waert gans ende ghenas.</l>
<l>Dus waert gheeert sinte Seruaes.</l>
<l>Eynen nap hem dinghel brochte</l>
<l>Daer hij des borns mede drincken mochte</l>
<l n="2115">Die noch in sijn monster es.</l>
<l>Ende die vanden febres</l>
<l>Sieck sijn ende onghesont</l>
<l>Comen daer te mengher stont</l>
<l>Ende begheeren mit groten vlijt</l>
<l n="2120"><pb n="78"/> Om der siecheit te werden quijt</l>
<l>Ende dat sij mogen daer vut drencken</l>
<l>Want sij dan te geneseen dencken</l>
<l>Alst ouch deckwijle gheschiet, dats waer</l>
<l>Daer omme soe comen deckwijle daer</l>
<l n="2125">Voele volcks van vrouwen ende van mannen.</l>
<l>Te wormze voer sinte Seruaes van danne</l>
<l>Daer hij voele goeder vriende vant:</l>
<l>Dae was der busscop sint Amant</l>
<l>Ende der heilige sinte victoer</l>
<l n="2130">Ende van metze sinte Auctoer</l>
<l>Ende mennich ander goet man</l>
<l>Die ich ghenoemen nyet en can</l>
<l>Den welken die goede sinte Seruaes</l>
<l>Voele ende seer wilkome was.</l>
<l n="2135"><milestone unit="fol" n="38r"/> Groet eer sij hem daden.</l>
<l>Doer god dat sij hem baden</l>
<l>Beide oude ende jonghe</l>
<l>Dat hij daer die misse songhe,</l>
<l>Dat die godes holde</l>
<l n="2140">Herde gehrne doen wolde.</l>
<l>God hij daer mit eerde.</l>
<l>Die lude hij daer leerde</l>
<l>Mitten gods woerden</l>
<l>Die sij herde gherne hoerden.</l>
<l n="2145"><hi rend="bold">D</hi>oen hij die misse gesanck</l>
<l>Doen was daer groet ghedranck</l>
<l>Inden doem ende opten choer.</l>
<l>Der busscop sinte Auctoer</l>
<l>Sinte Seruaes hij doen bat</l>
<l n="2150">Dat hij te metze inder stat</l>
<l>Doer god mit heme voere.</l>
<l>Des bemaender heme voel duere</l>
<l>Ende voele oetmoedelike.</l>
<l>Want die heeren van vranckrike</l>
<l n="2155">Daer in teghen hem laghen</l>
<l>Diene voele gherne saghen,</l>
<l>Die voerste ende die beste -</l>
<l>Doen gheloefder hon int leste</l>
<l><pb n="79"/>Dat hij daer comen solde.</l>
<l n="2160">Maer hij seide dat hij teerst wolde,</l>
<l>Talre eerste, te Colen varen:</l>
<l>Daer voer en woude hij nyet sparen</l>
<l>Weder ommoede noch onghemack.</l>
<l>Ende als hi dese woerde ghesprack</l>
<l n="2165">Sinte Seruaes die gheheer</l>
<l><milestone unit="fol" n="38v"/> Hij en bleyff daer nyet langher meer.</l>
<l>Die voele gheistelike bode</l>
<l>Hi beualse den ghewarighen gode.</l>
<l>Doer sijne gheistelike seden</l>
<l n="2170">Vut der stat volchden sij hem mede;</l>
<l>Dat daden sij hem ter eeren</l>
<l>Tot hij hon bat weder te keren.</l>
<l>Die hem ghevolcht waren vut der stat</l>
<l>Tot dat hij hon weder te keren bat,</l>
<l n="2175">Sy scheyden van hoem mit rouwen,</l>
<l>Mit onsten ende mit trouwen,</l>
<l>Doen hijse moeste laten;</l>
<l>Ende hij voer sijnre straten</l>
<l>Te dale by den Rijne</l>
<l n="2180">Tot sinte Seuerijne</l>
<l>Die doen busscop was te Colene</l>
<l>Daer quam hij alsoe verholen</l>
<l>Des auonts alsoe spade</l>
<l>Dat hij des waert te rade -</l>
<l n="2185">Want hij mitten auont daer quam -</l>
<l>Dat hij die herberghe doe nam</l>
<l>Te Colen buten der stat.</l>
<l>Eyn man dien hijs doe bat</l>
<l>Hij wijsden in sijne schuere</l>
<l n="2190">Buten der burgher muere -</l>
<l>Want hi der houerde nyet en plach -</l>
<l>Daer hij verduldichliken lach</l>
<l>Ende daer toe herde oetmoedelike,</l>
<l>Daer hij gode van hiemelrijck</l>
<l n="2195">Mit herten ghenade bat:</l>
<l><milestone unit="fol" n="39r"/> Des waert gheheylicht die stat.</l>
<l><pb n="80"/>Seruacius die werde</l>
<l>Ghinck ligghen op die eerde,</l>
<l>Die heilighe predickare,</l>
<l n="2200">Wie moede dat hij ware</l>
<l>Daer te voren menghen dach.</l>
<l>Hi diende gode all daer hi lach</l>
<l>Inder armer houft stede</l>
<l>Daer god eyn scoen teyken dede</l>
<l n="2205">Ter eeren sijnen holden:</l>
<l>Eynen suyll van golde</l>
<l>Heerlijch ende duyre,</l>
<l>Gloyende van vuyre</l>
<l>Die liet god daer ghewerden</l>
<l n="2210">Die neder vander eerden</l>
<l>Op totten hiemel ghinck</l>
<l>Daer god sijn ghebet ontfinck.</l>
<l>Dat waert daer ane wale schijn.</l>
<l>Der busscop sinte Seuerijn</l>
<l n="2215">Hi was des werdich dat hij dat sach.</l>
<l>Nu suldi hoeren wes hij plach.</l>
<l>Hij was gheistelijck bedacht:</l>
<l>Hi ghinck wel gherne mitter nacht</l>
<l>Heymelijck ende verholene</l>
<l n="2220">Doer doecht achter colene</l>
<l>Ten monsteren ouer all die stat.</l>
<l>Den goeden heilighen hij bat</l>
<l>Eynen yeghelyken sonderlinghen</l>
<l>Dat sij hem hulpen dinghen</l>
<l n="2225"><milestone unit="fol" n="39v"/> Te anxte vander vreysen.</l>
<l>Weduwen ende weysen</l>
<l>Die troeste hi ende beriet.</l>
<l>Der armen en vergat hi nyet:</l>
<l>Hi gaf hon spijse ende ghewant.</l>
<l n="2230">Hi ghinck gherne daer hijse vant</l>
<l>Ende totten onghesonden.</l>
<l>Alsoe dede hi tien stonden</l>
<l>Daer die goede sinte Seruaes</l>
<l>Doe daer bi gheherbercht was</l>
<l n="2235">Ende in sijnen ghebede lach.</l>
<l><pb n="81"/>Den suyll hij ouer hem sach</l>
<l>Die all vuyrich scheyn.</l>
<l>Nochtan en saecht honre gheyn</l>
<l>Sijnre Cappellane</l>
<l n="2240">Noch sijnre onderdane</l>
<l>Die daer mit heme waren</l>
<l>Eert hon god woude openbaren</l>
<l>Doer sinte Seuerijns bede</l>
<l>Dien hij decke ghenade dede.</l>
<l n="2245"><hi rend="bold">D</hi>ie heilighe sinte Seuerijn</l>
<l>Hij sprack totten ghesellen sijn</l>
<l>Ende begonste hon te vraghen</l>
<l>Off sij des nyet en saghen.</l>
<l>Sij seiden, sij en saghens nyet.</l>
<l n="2250">Der heer bat hon ende ryet</l>
<l>Sijnen gesellen allen</l>
<l>Dat sij neder wolden vallen</l>
<l>Ende haer venyen soeken</l>
<l><milestone unit="fol" n="40r"/> Dat god haers woude roeken</l>
<l n="2255">Ende dat sij mochten syen</l>
<l>Die teyken die god liet gheschien</l>
<l>Doer sinte seruaes ter seluer stede.</l>
<l>Sij laghen neder in haren gebede,</l>
<l>Haer sonden sij belyeden.</l>
<l n="2260">Te dien seluen tijden</l>
<l>Dat sij sich op richden</l>
<l>Ende vander eerden lichden</l>
<l>Daer sij in haren ghebede laghen,</l>
<l>Die calomme dat sij saghen</l>
<l n="2265">Gloyende alle gemeyne</l>
<l>Die sinte Seuerijn alleyne</l>
<l>Van gods ghenaden eer sach</l>
<l>Ouer sinte Seruaes daer hij lach.</l>
<l>Sent dat sinte Seuerijn</l>
<l n="2270">Ende die ghesellen sijn</l>
<l>Des liechtes woerden daer ghewaer,</l>
<l>Sij ijlden voele balde daer</l>
<l>Te versoeken die meer.</l>
<l>Sij waenden dat daer weer</l>
<l n="2275"><pb n="82"/> Vander werelt yemant geuaren,</l>
<l>Somige die van heiligen leuen waren</l>
<l>Oft somighe van ons heren boden:</l>
<l>Dat die zielen op voeren te gode.</l>
<l><hi rend="bold">D</hi>oen sij tot der stede quamen</l>
<l n="2280">Ende sij den heilighen man vernamen,</l>
<l>Den heiligen busscop sinte Seruaes,</l>
<l>Die al dae gheherbercht was,</l>
<l><milestone unit="fol" n="40v"/> Die daer lach in sijnen gebede</l>
<l>Ende dat god doer sijnen wille dede</l>
<l n="2285">Dat hijne eerde alsoe,</l>
<l>Doen waren sij des alle vroe.</l>
<l>Si vielen hem te voeten,</l>
<l>Gheystelic dat sijne groeten,</l>
<l>Sij hietenen willecomen sijn.</l>
<l n="2290">Doen vraechde hem sinte Seuerijn,</l>
<l>Die reyne goede holde,</l>
<l>Doer welker hande scholde</l>
<l>Dat hij daer bleuen weer</l>
<l>Die edel gods dienere</l>
<l n="2295">Dat hij te heme nyet en was comen</l>
<l>Ende sijne herberghe dae hadde genomen.</l>
<l><hi rend="bold">D</hi>oen sprack die goede sinte Seruaes:</l>
<l>"Daeromme dat ich moede was</l>
<l>Ende was ouch eyn deyll spade</l>
<l n="2300">Daeromme was ich des te rade."</l>
<l>Die heilighe sinte Seuerijn,</l>
<l>Dat die stat gheeert soude sijn</l>
<l>Daer die goede sinte Seruaes</l>
<l>Van gods haluen gheeert was,</l>
<l n="2305">Hij dede maken daer ter stede</l>
<l>Eyn gods huys, dat is waerheide.</l>
<l>Die Capelle hij vriede,</l>
<l>In goids eeren dat hijse wiede</l>
<l>Dien hij mynde ende voerte.</l>
<l n="2310">Hij hietse die hiemelsche porte</l>
<l>Dat hij dat teyken daer ghesach</l>
<l><pb n="83"/>Doen sinte Seruaes daer lach</l>
<l><milestone unit="fol" n="41r"/> Ende god ghenade bat.</l>
<l>Hij hadde ouch in die selue stat</l>
<l n="2315">Die inghelen hoeren synghen</l>
<l>Mit vroeliken dinghen:</l>
<l>Doen ghestoruen was sinte mertijn</l>
<l>Doen hoerde sinte Seuerijn</l>
<l>Der enghelen stemme,</l>
<l n="2320">Doen die edele gemme,</l>
<l>Die ziele, op gheuoert waert</l>
<l>Ten hiemele die saleghe vaert</l>
<l>Daer sij voele gherne voer;</l>
<l>Want in die stat te toer</l>
<l n="2325">Sinte mertijn was verscheyden.</l>
<l>Vanden twee openbaringhen beyde</l>
<l>Mach die stat wale geeert sijn;</l>
<l>Dat bedacht sinte Seuerijn.</l>
<l>Seder dat sinte Seruaes</l>
<l n="2330">Alsoe daer gheeert was</l>
<l>Te Colne bij den rijne</l>
<l>Ende hij sinte Seuerijne</l>
<l>Gheseyde dat hij wolde,</l>
<l>Sijnen ghetruwen holde,</l>
<l n="2335">Die hem vrolijck ontfinck</l>
<l>Ende hij die gods huyse beghinck,</l>
<l>Sent voer hij voele schiere</l>
<l>Van Colen tot triere</l>
<l>Tot sinte maximijne,</l>
<l n="2340">Totten lieuen vriende sijne</l>
<l>Die doen busscop was daer.</l>
<l><milestone unit="fol" n="41v"/> Sinte seruaes seide, dat is waer,</l>
<l>Dat hij van romen waer comen</l>
<l>Ende wat hi daer hadde vernomen;</l>
<l n="2345">Der waerheit en versweych hij nyet.</l>
<l>Allen den volke hij doen riet</l>
<l>Mit sconen woerden ende mit soeten</l>
<l>Dat sij gode wolden boeten</l>
<l>Haer sonden ende haer misdaet.</l>
<l n="2350">Mit trouwen gaff hij hon den raet</l>
<l>Wijuen ende mannen.</l>
<l>Te metze voer hij van danne.</l>
<l><pb n="84"/>Doen hij te metze quam altehant</l>
<l>Hi teghen hem dae ghesament vant</l>
<l n="2355">Die voersten van vrancrike</l>
<l>Die wel oetmoedelike</l>
<l>In teghen heme ghinghen.</l>
<l>Mit eeren sij hem ontfinghen</l>
<l>Te metze inder stede.</l>
<l n="2360">Gods dienste hi daer dede:</l>
<l>Alre dienste gheheerste</l>
<l>Denen dede hij alre eerste.</l>
<l>Ende als hij daer toe vinck</l>
<l>Ende ten altaer ghinck</l>
<l n="2365">Ende hij die misse began,</l>
<l>Ander verwe hij ghewan</l>
<l>Ane sijnen anghesichte:</l>
<l>God heeften daer verlicht.</l>
<l>Vervult mitten heiligen gheist.</l>
<l n="2370">Des die lude alre meyst</l>
<l><milestone unit="fol" n="42r"/> Aen hoem woerden ghewaer.</l>
<l>Onder die oughen waert hij soe claer</l>
<l>Als eyn gloyende yser.</l>
<l>Sterker ende wijser</l>
<l n="2375">Was die heilighe predicare,</l>
<l>Dat onmogelike te seggen waer,</l>
<l>Vanden heiligen gheyste.</l>
<l>Hij dede heme volleyste</l>
<l>Tot allen goeden dinghen</l>
<l n="2380">Ende halpse hem volbringhen.</l>
<l>Ane god stont alle sijn ghedanck.</l>
<l>Doen hij die misse volsanck</l>
<l>Die heilighe sinte Seruaes</l>
<l>Dat volck dat daer versament was</l>
<l n="2385">Beide arme ende rike</l>
<l>Die heeren van vranckrike</l>
<l>Ende van anderen landen</l>
<l>Die hem tot Romen sanden</l>
<l>Die vraechden om nuwe meer:</l>
<l n="2390">Wie hij comen weer;</l>
<l>Dat hij hon seide den troost</l>
<l>Off sij yet solden sijn verloest,</l>
<l>Dat hijt hon liet verstaen;</l>
<l><pb n="85"/>Want hij doch hadde ghedaen</l>
<l n="2395">Daer om harde groten arbeit.</l>
<l>Doen seide hij hon die waerheit:</l>
<l>Wie hij van romen waer comen</l>
<l>Ende wat hij daer hadde vernomen.</l>
<l>Beide groet ende cleyne</l>
<l n="2400">Hij vermaendese alle gemeyne</l>
<l>Mit gheisteliken synne</l>
<l><milestone unit="fol" n="42v"/> Doer die gods mynne</l>
<l>Ende doer haers self salicheit</l>
<l>Dat ionge ende alde sich maecten gereyt</l>
<l n="2405">Ende haers selues gheroechten</l>
<l>Ende ane gode genade soechten</l>
<l>Ende verdienden sijne hulde</l>
<l>Dat hij hon sachten wolde</l>
<l>Den slach die hon nekende was;</l>
<l n="2410">Dat riet hon sinte seruaes.</l>
<l><hi rend="bold">V</hi>oele hij hon toe sprack:</l>
<l>Dat wedermoet ende dat onghemack</l>
<l>Te vrouden al verghinghe</l>
<l>Dat men doer god ontfinghe</l>
<l n="2415">Mit verduldicheiden.</l>
<l>Men moet mit arbeiden</l>
<l>Ghewennen hiemelrike,</l>
<l>Sprack hij ghetruwelike,</l>
<l>Want dat is ouch mit rechte:</l>
<l n="2420">Die salighe gods knechte</l>
<l>Doechden mennich onghemach</l>
<l>Dat men hon dede ende sprach;</l>
<l>Sij lietens gode ghewalden.</l>
<l>Des bleuen sij behalden</l>
<l n="2425">Ende sijn te hiemelrijch geuaren.</l>
<l>Sij vleden gode sonder sparen</l>
<l>Ende baden hem mit oetmoedichede</l>
<l>Dat hi getruwelijck voer hon bede.</l>
<l>Sinte Seruaes dat scone liecht</l>
<l n="2430">Hi sprack: "eyn yegelijck doen sijn biecht</l>
<l>Ende ontfaet vwe boete,</l>
<l>Dat uch god verloessen moete,</l>
<l><pb n="86"/><milestone unit="fol" n="43r"/> Hebt rouwe vwer mesdaet</l>
<l>Van dien dat ghij beganghen haet</l>
<l n="2435">Op dat ghij gods hulde erwerft</l>
<l>Ende vwe ziele mit gode erft,</l>
<l>Beide man ende wijff,</l>
<l>Off ghij verliest vwe lijff;</l>
<l>Dat god der zielen walde</l>
<l n="2440">Dat hijse ewelijck behalde</l>
<l>Ende hijse ghenadelijck versye</l>
<l>Wat soe den lyue gheschie.</l>
<l><hi rend="bold">N</hi>ae deser reden schier</l>
<l>Die sinte Seruaes nu al hier</l>
<l n="2445">Den volke hadde ghedaen</l>
<l>Soe scheiden sich die heren saen</l>
<l>Mit herde rouwighen moede.</l>
<l>Seruacius die goede</l>
<l>Beualse gode den hoechsten</l>
<l n="2450">Dat hijse wolde ghetroosten</l>
<l>Totten ewighen leuen.</l>
<l>Die heilighe gods ergheuen</l>
<l>Hi hadde die waerheit vernomen</l>
<l>Dat die hunen solden comen,</l>
<l n="2455">Der heyden coninck van ongheren.</l>
<l>Daer waren ouch derre van tongheren</l>
<l>Die alre best waren gheboren</l>
<l>Ende alre werdichste vutuercoren;</l>
<l>Der was dae comen eyn groet deyl</l>
<l n="2460">Want sij verwracht hadden haer heyll</l>
<l>Ende daer toe die gods hulde.</l>
<l>Doen berouwede hoem die sculde</l>
<l>Dat sij sinte seruaes verstieten</l>
<l><milestone unit="fol" n="43v"/> Want sij moestens mesnyeten</l>
<l n="2465">Dat sij hem woerden onghehoersam.</l>
<l>Des waren sij hon allen gram.</l>
<l>Ghenade sij doen baden</l>
<l>Van allen haren misdaden</l>
<l>Seruacius den reynen.</l>
<l n="2470">Sij begonden seer te weynen,</l>
<l>Sij vielen hem te voeten</l>
<l><pb n="87"/>Dat hijse ontfinghe te boeten.</l>
<l>Weynende sprakense ouerluyt:</l>
<l>"Ghenade heer, gods druyt</l>
<l n="2475">Gheff ons troost ende raet.</l>
<l>Ons rouwet onse mesdaet.</l>
<l>Der heiligher keerstenheit bode,</l>
<l>Wes onse verdyngher tot gode</l>
<l>Als wij dich betruwen.</l>
<l n="2480">Wij hebbens groten rouwe</l>
<l>Dat wij dich ouel hieten.</l>
<l>Nu laet ons dijns ghenyeten,</l>
<l>Dijnre gheysteliker kinde.</l>
<l>Die du lates in elleynde</l>
<l n="2485">Doen du ruymdes onse lant.</l>
<l>Nu dich god weder heuet gesant,</l>
<l>Vaer daer weder noch hen</l>
<l>Ende troest haren droeuen sen,</l>
<l>Den gods meechden reynen</l>
<l n="2490">Die seer nae dich weynen,</l>
<l>Die heilighe cloester vrouwen</l>
<l>Die soe yamerliken schrouwen.</l>
<l>Clusenere ende moneken,</l>
<l>Broedere ende canoneken,</l>
<l n="2495"><milestone unit="fol" n="44r"/> Weduwen ende weysen</l>
<l>Die sijn in groter vreysen</l>
<l>Sent dat sij dijns ontboren</l>
<l>Ende des ontschuldich woren.</l>
<l>Lait dich ontfermen hare claghen</l>
<l n="2500">Die mit nachte ende mit daghe</l>
<l>Nae dich groten rouwe dolen</l>
<l>Want si dich alle sijn beuolen.</l>
<l>Des dich, heer, ghedencken sall</l>
<l>Wie dich der enghel ons beuall</l>
<l n="2505">Te tongheren: doen hij dich den staff</l>
<l>Mit sijnre heiligher hant gaff</l>
<l>Doen gaff hij dich ons in hoeden</l>
<l>Dat lieff was alle den goeden</l>
<l>Ende warens alle vroe,</l>
<l n="2510">Al bedroech ons der viant alsoe</l>
<l>Dat wij dijn gebodt braken</l>
<l>Ende wij dich ouel spraken.</l>
<l><pb n="88"/>Doen wij dich leide daden</l>
<l>Doen woerden wij verraden.</l>
<l n="2515">Dat rouwet ons noch hude.</l>
<l>Het waren bose lude</l>
<l>Diet rieden ende brouwen.</l>
<l>Het es hon ouch berouwen.</l>
<l>Ende wi willent gherne bueten</l>
<l n="2520">Op dat wij ghenyeten mueten</l>
<l>Dijnre gherechticheide</l>
<l>Dattu wilste wesen onse geleyde</l>
<l>Ende onse ghetrouwe bode</l>
<l>Totten almechtighen gode,</l>
<l n="2525">Ende ons helpen verdinghen</l>
<l><milestone unit="fol" n="44v"/> Dat hij des wille ghehenghen</l>
<l>Dat wij moeten ghenesen</l>
<l>Ende ons ghenadich wesen.</l>
<l>Heer, doer dijne ghenade</l>
<l n="2530">En wille nyet versmaden</l>
<l>Die bede vanden armen:</l>
<l>Laetse dich ontfermen.</l>
<l>Com tot hon ende sech sij doch</l>
<l>Want du best haer busscop noch,</l>
<l n="2535">Haer gheystelike heerde,</l>
<l>Soe wie datse der viant errede</l>
<l>Dat sij versmaden dijn gebodt.</l>
<l>Nu doet dit, heer, doer godt</l>
<l>Ende ontfanckse te bueten</l>
<l n="2540">Die dich vallen te voeten</l>
<l>Ende dijne ghenade soeken,</l>
<l>Der saltu gheroeken</l>
<l>Welck soe haer mesdaet sij:</l>
<l>Den rouwe is die ghenade bij.</l>
<l n="2545">Du salt ons, heer, gheneeren</l>
<l>Doer dijne ghenade, der wij begheren.</l>
<l>Dat sall dich god ane gheweghen</l>
<l>Want wij hebben hij gheleghen</l>
<l>Dijns verbeiden menghen dach.</l>
<l n="2550">Off dat ommer wesen mach</l>
<l>Doer die godes mynne,</l>
<l>Soe vaer mit ons hynne</l>
<l>Tot dijnre stat van tongheren,</l>
<l><pb n="89"/>Tot dijnen armen jongeren,</l>
<l n="2555">Ende gheff den somigen dijnen troost.</l>
<l><milestone unit="fol" n="45r"/> En moghen sij nyet werden verloest,</l>
<l>Gheeff heme gheysteliken raet:</l>
<l>Hon rouwet haer mesdaet.</l>
<l>Offt dijne ghenade sij, dat doe."</l>
<l n="2560">Soe voele spraken sij daer toe</l>
<l>Den gods onderdanen</l>
<l>Mit herteliken tranen</l>
<l>Tot dat hij des te rade waert</l>
<l>Dat hij hon geloefde die vaert.</l>
<l n="2565"><hi rend="bold">V</hi>an metze voer doe sinte Seruaes</l>
<l>Te tongheren daer hi busscop was:</l>
<l>All was hij vuter stadt verdreuen</l>
<l>Hij was daer gheystelike vader bleuen.</l>
<l>Ende als hij daer nae quam</l>
<l n="2570">Dat ment in die stat vernam</l>
<l>Die gheistelike huysghenoete</l>
<l>Sij haddens vroude groot</l>
<l>Ende die leken warens ouch vroe</l>
<l>Want het stont hon doen alsoe</l>
<l n="2575">Sij waenden sijns ghenyeten.</l>
<l>Gode sij doen behieten</l>
<l>Dat sij hem ghehoersam wolden wesen</l>
<l>Off sij mochten ghenesen</l>
<l>Vanden vreyseliken valle.</l>
<l n="2580">Dat gheloefden sij doen alle.</l>
<l>Leider, dat was te spade.</l>
<l>Sij woerden des te rade</l>
<l>Dat sijne wale ontfinghen.</l>
<l>Tegen heme dat sij ghingen</l>
<l n="2585">Vut der stat herde verre.</l>
<l><milestone unit="fol" n="45v"/> Sij ontfinghen hem mit gheere</l>
<l>Beide arme ende daer toe rijke</l>
<l>Herde oetmoedelike.</l>
<l><hi rend="bold">H</hi>eerlijck was dat ontfanck</l>
<l n="2590">Ende die scare die was lanck</l>
<l><pb n="90"/>Daer sij den heer ontfinghen.</l>
<l>Ghetoghentlijck sij ghingen</l>
<l>Twee ende twee mit voeghen;</l>
<l>Die heilighen sij droeghen,</l>
<l n="2595">Die heilighe gods bruyde</l>
<l>Ende ander goede lude,</l>
<l>Abden ende monycken,</l>
<l>Proesten clercken ende Canonycken</l>
<l>Ende die leke lude daer nae</l>
<l n="2600">Der voele was versament dae</l>
<l>Van alle denen busscopdome,</l>
<l>Eerstwerff mitten heylichdome</l>
<l>Ontfinghen sijne scone</l>
<l>Mit groter processione</l>
<l n="2605">Alst hoem wael ghetam.</l>
<l>Ende as hij tot hen quam,</l>
<l>Seruacius die werde,</l>
<l>Doen vielense op die eerde</l>
<l>Den werden heer te voeten.</l>
<l n="2610">Mynlike dat sijne grueten</l>
<l>Beide groet ende cleyne,</l>
<l>Sij riepen alle ghemeyne</l>
<l>Ten heilighen predickere</l>
<l>Dat hij willecomen were;</l>
<l n="2615"><milestone unit="fol" n="46r"/> Alle die vergaderinghen</l>
<l>All weynende dat sij songhen</l>
<l>Mit luder stemmen: osanna.</l>
<l>Doen was vroude ende yamer da.</l>
<l><hi rend="bold">S</hi>eruacius den reynen</l>
<l n="2620">Ontfermde seer haer weynen.</l>
<l>Hij en mochtse nyet ghetroesten.</l>
<l>Doen keerde hij sich int oesten:</l>
<l>Hij dede sijn ghebet tot gode</l>
<l>Die ghetrouwe heilighe bode.</l>
<l n="2625">Als hij dat hadde ghedaen</l>
<l>Hiet hijse alle op staen</l>
<l>Die in haren ghebede laghen</l>
<l>Ende diene gherne saghen</l>
<l>Gode ende den heilighen hij doe neych.</l>
<l n="2630"><pb n="91"/> Van yamer hij doen stille sweych</l>
<l>Want hij mit egheynen dinghen</l>
<l>Sijne woert en mochte vut bringhen.</l>
<l>Hij nette sijne wanghen</l>
<l>Ende sijnen baert langhen</l>
<l n="2635">Mit menghen heyten trane.</l>
<l>Ende sijne onderdane,</l>
<l>Tot hem spraken sij ouer luyt:</l>
<l>"Heer vader, gods druyt,</l>
<l>Ende onse gheystelike heerde,</l>
<l n="2640">Wat waest dat dich errede</l>
<l>Dattu ons heues ghelaten</l>
<l>Soe langhe vtermaten</l>
<l>In rouwen ende in vreesen,</l>
<l><milestone unit="fol" n="46v"/> Dijne ellendige weysen,</l>
<l n="2645">Die onberaden waren</l>
<l>Ende ongherne dijns ontbaren</l>
<l>Ende den dijn torne leyt was."</l>
<l>Doen andwoerde sinte seruaes</l>
<l>Hij sprack: "voele lieue kint,</l>
<l n="2650">Ich hebbe doer vren wille sent</l>
<l>Gheleden mennich onghemach,</l>
<l>Sent dat ich uch nye en sach,</l>
<l>Grote sorghe ende menghe pijne</l>
<l>Ende menghen arbeyt, dats anschijne,</l>
<l n="2655">Ende all doer vr salicheit</l>
<l>Hebbich ghedoecht mennich leyt</l>
<l>Op dat ich uch behalden mochte;</l>
<l>Sinte peter ich versoechte</l>
<l>Tot Romen te sijnen graue</l>
<l n="2660">Barvoet mit scherpe ende mit staue;</l>
<l>Ich vlede ende ich bat</l>
<l>Voer uch ende voer vwe stat</l>
<l>Mit ghebede sonderlinghen</l>
<l>Dat hij mich hulpe verdynghen</l>
<l n="2665">Dat uch god liete ghenesen.</l>
<l>Dat en mochte leyder nyet wesen,</l>
<l>Sprack der heilighe heere,</l>
<l>Want sterker was ende meer</l>
<l>Vr onrecht ende vr boesheit</l>
<l n="2670">Dan mijn gebet ende mijnen arbeyt:</l>
<l><pb n="92"/>Des en wolde god mijne bede</l>
<l>Nyet hoeren die ich voer uch dede.</l>
<l>Hij sprack: "lieue vrunde mijn,</l>
<l>Des en mach ander raet sijn;</l>
<l n="2675">Dat god wilt, dat moet gheschien.</l>
<l><milestone unit="fol" n="47r"/> Nu sall ich uch der waerheit ghien</l>
<l>Dat ich uch tot noch hebbe verholen:</l>
<l>Der enghel hadde mich uch beuoelen</l>
<l>Dat ich vrs gheysteliken soude pleghen</l>
<l n="2680">Ende uch ten hiemel solde gheweghen.</l>
<l>Dat hadde ich gherne ghedaen.</l>
<l>Ghi en woldes leyder nyet verstaen</l>
<l>Ende verhoeret mijnen raet.</l>
<l>Die sonden ende die ander mesdaet -</l>
<l n="2685">Sprack die heilige bode -</l>
<l>Die is comen voer gode</l>
<l>Ende es voer gode ghewroeghet</l>
<l>Ende heuet uch ontfoeghet</l>
<l>Daer ghij eerst waert gheheylet.</l>
<l n="2690">Vwe stadt is nu verdeylet</l>
<l>Ende heeft haren rechten name verloren</l>
<l>Ende moet arnen gods toren.</l>
<l>Des hebbe ich groten rouwe",</l>
<l>Sprack die gods ghetrouwe.</l>
<l n="2695"><hi rend="bold">N</hi>och sprack die heilighe man:</l>
<l>"Ich en mach uch noch in kan</l>
<l>Anders nyet ghetroesten.</l>
<l>Vermanet gode den hoechsten</l>
<l>Mit luterliken synnen</l>
<l n="2700">Sijnre vaderliker mynnen -</l>
<l>Want hij doer uch waert geboren -</l>
<l>Dat hij sijnen groten toren</l>
<l>Ghenadeliken stille</l>
<l>Doer sijnre moeder wille</l>
<l n="2705">Ende doer den dienst den sij hem dede</l>
<l>Ende doer alle sijnre heilighen bede;</l>
<l><milestone unit="fol" n="47v"/> Soe wie dat mitten lyue ergae</l>
<l>Dat hij die ziele ontfae,</l>
<l>Die ghenadighe ende die soete,</l>
<l n="2710"><pb n="93"/> Dat hij haers ontfermen moete</l>
<l>Ende hijse laet genesen.</l>
<l>Die stat moet verloren wesen;</l>
<l>Derre en mach nyemant verdynghen:</l>
<l>God en willes nyet ghehenghen.</l>
<l n="2715">Hij wiltse te storen</l>
<l>Om dat ghij mich nyet en woudt hoeren</l>
<l>Noch gheyn van sijnen holden</l>
<l>Die daer om bidden wolden.</l>
<l>Daer om soe suldy sijn ghewes</l>
<l n="2720">Dat die stat verdeylt es</l>
<l>Doer der lude mesdaet.</l>
<l>Daer teghen en es gheyn raet,</l>
<l>Dat sall wael werden schijn;</l>
<l>Sij moet ergherende sijn:</l>
<l n="2725">Went aen den doemels dach</l>
<l>En verwynt sij nyet den gods slach",</l>
<l>Sprack die heilighe priester.</l>
<l>"Sinte peter, mijn meyster,</l>
<l>Hij heeft mich die gewalt ghegheuen:</l>
<l n="2730">Wilt ghij keerstelike leuen</l>
<l>Beide wijff ende man,</l>
<l>Weme soe des god gan</l>
<l>Dat hij mijns raets wille pleghen,</l>
<l><milestone unit="fol" n="48r"/> Dien mach ich helpen ende weghen</l>
<l n="2735">Ende dien mach ich verdynghen</l>
<l>End voer gode brynghen;</l>
<l>Des ben ich coene ende balt:</l>
<l>Allen die selue ghewalt</l>
<l>Die sinte peter heeft van gode</l>
<l n="2740">Die gheeft mich die gods bode</l>
<l>Dat ich bonde ende ontbonde</l>
<l>Mit sulken orkonde</l>
<l>Als ich wale betoenen mach."</l>
<l>Daer allen dat volck toe sach</l>
<l n="2745">Den sloetel hij ontdeckte,</l>
<l>Die hant hij vut reckte</l>
<l>Soe hij hoechste mochte ghereyken.</l>
<l>"Siet", sprack hi, "dit eest waer teyken,</l>
<l>Heeren ende vrouwen."</l>
<l n="2750">Den slotel liet hij hon scouwen</l>
<l><pb n="94"/>Van hiemelschen ghewerke</l>
<l>Te bijspele ende te ghemerke</l>
<l>Dien hoem sinte peter gaff</l>
<l>Doen hij soechte sijn woert graff</l>
<l n="2755">Te Romen, te sijnen huys.</l>
<l>Doen sprack sinte Seruacius:</l>
<l>"Voele lieue vriende mijn,</l>
<l>Deser reden suldi ghewes sijn."</l>
<l><hi rend="bold">D</hi>aer nae sprack der ghetruwe bode:</l>
<l n="2760">"Dat mich sinte peter van gode</l>
<l>Gheboden heuet ende beuolen</l>
<l><milestone unit="fol" n="48v"/> Dat sij uch allen onverhoelen,</l>
<l>Mannen ende wijuen:</l>
<l>Ich en mach hier nyet blyuen:</l>
<l n="2765">God en wilt mich hier nyet laten.</l>
<l>Ich moet varen mijnre straten -</l>
<l>Sprack die goede sinte Seruaes -</l>
<l>Triecht, daer ich hier voermaels was,</l>
<l>Te mijnre armer cellen.</l>
<l n="2770">Mit mijnen mede ghesellen</l>
<l>Sal ich daer waert wenden</l>
<l>Ende al daer sal ich eynden</l>
<l>Ende verwandelen dit leuen.</l>
<l>Dan sall mijn lichame werden ghegeuen</l>
<l n="2775">Mijnre moeder weder, der eerden,</l>
<l>Ende ich sall daer verhoecht werden."</l>
<l><hi rend="bold">N</hi>och sprack euer die gods druyt</l>
<l>Totten luden ouer luyt:</l>
<l>"Mijne voele lieue luyde,</l>
<l n="2780">Ghij en syet mich achter huyde</l>
<l>In deser tijt nommermeer."</l>
<l>Doen weynden sij voele seer:</l>
<l>Groet yamer doen daer was</l>
<l>Doen die heilighe sinte Seruaes</l>
<l n="2785">Die vreyselike mare</l>
<l>Seide alsoe openbare</l>
<l><pb n="95"/>Den luden alle ghemeyne;</l>
<l>Doen was daer rouwe ende weynen</l>
<l>Ende schreyen ende claghen</l>
<l n="2790">Suchten ende hantslaghen;</l>
<l>Mit rouwen quelden sij haer lijff.</l>
<l><milestone unit="fol" n="49r"/> Daer en mochte man noch wijff</l>
<l>Gheynre maten ghepleghen.</l>
<l>Daer vielen die tranen als reghen</l>
<l n="2795">Vut haren ougen ane dat gewaet.</l>
<l>Des en was doe ander raet,</l>
<l>Sij moesten weynen doer die noet</l>
<l>Want sij ontsaghen die doot</l>
<l>Die voele vreyselike es.</l>
<l n="2800">Des waren sij alle ghewes</l>
<l>Dat sij nyet en mochten ghenesen</l>
<l>Ende dat haer stat te stoert solde wesen</l>
<l>Ommermeer sonder eynde</l>
<l>Doer der lude sonde.</l>
<l n="2805"><hi rend="bold">I</hi>ch wane in alle eertrike</l>
<l>Des groten yamers ghelike</l>
<l>Nye man en sach, dat daer was.</l>
<l>Seer weynde sinte Seruaes</l>
<l>Ende allen die daer waren</l>
<l n="2810">Moesten soe mesbaren,</l>
<l>Die rike mitten armen,</l>
<l>Dat gode mochte ontfermen</l>
<l>Ende der maghet sinte marien.</l>
<l>Soe grotelijck was haer schreyen</l>
<l n="2815">Dat haer gheruecht voer gode quam</l>
<l>Ende hijt ghenadelike vernam</l>
<l>Vanden gheenen dies hadden rouwe</l>
<l>Mit luterliken trouwen.</l>
<l>Doent ouch soe voele gestillet was</l>
<l n="2820">Dat spreken mochte sinte Seruaes</l>
<l>Ende men hem hoeren mochte</l>
<l><milestone unit="fol" n="49v"/> Ende dat hoem tijt dochte,</l>
<l>Hij sprack tot synen yongheren,</l>
<l>Den rouwighen van tongheren.</l>
<l n="2825">Hij sprack: "voele lieue vriende mijn,</l>
<l><pb n="96"/>En latet uch nyet leyt sijn</l>
<l>Des ich uch bidde doer goet</l>
<l>Dat ich ouch wille dat ghij doet</l>
<l>Doer vrs selfs salicheit</l>
<l n="2830">Ende doer alle den arbeit</l>
<l>Den ich doer uch ye ghedede,</l>
<l>Soe doet mich nu eyne bede."</l>
<l><hi rend="bold">D</hi>oen sij dit van hem hoerden</l>
<l>Sij konden cume gheandworden</l>
<l n="2835">Van yamer ende van rouwen</l>
<l>Sinte Seruaes, den ghetrouwen,</l>
<l>Den gods onderdanen;</l>
<l>Maer mit heyten tranen</l>
<l>Die vut haren oughen vielen neder</l>
<l n="2840">Soe antwoerden sij hem weder.</l>
<l>Doen sprack dat rouwighe diet:</l>
<l>"Heer, du en salste ons bidden nyet.</l>
<l>Ghebiede dat dijn wille es</l>
<l>Soe helpen wij dich alle des",</l>
<l n="2845">Spraken sij doen ouerluyt.</l>
<l>Doen antworde hon die gods druyt:</l>
<l>"Ich bidde uch doer den gods sone</l>
<l>Dat ghij gherne moghet doen</l>
<l>Doer den ewighe roem</l>
<l n="2850">Dat voele werdighe heylichdoem</l>
<l><milestone unit="fol" n="50r"/> Dat hij is in deser stat -</l>
<l>Want ich uch nye soe voele en bat -</l>
<l>Dat laet mich voeren hynne</l>
<l>Doer die godes mynne</l>
<l n="2855">Dat dat behouden blyue -</l>
<l>Dat uch in desen lyue</l>
<l>Ende ter zielen moet vromen -</l>
<l>Off die hunnen der comen</l>
<l>Dat sijs nyet en venden</l>
<l n="2860">Ende gode daer ane nyet en scenden:</l>
<l>Helpt mich dat icht behoude."</l>
<l>Doen spraken ionghe ende oude,</l>
<l>Beide mynder ende meere:</l>
<l>"Heilighe busscop, lieue heere,</l>
<l n="2865"><pb n="97"/> Dat dijn wille is, dat doe;</l>
<l>Daer helpen wij dich alle toe."</l>
<l><hi rend="bold">D</hi>oen aldus die heilighe man</l>
<l>Den orloff van hon ghewan,</l>
<l>Aen die van tongheren der stat,</l>
<l n="2870">Dat sij hon daden dat hij hon bat</l>
<l>Ende sij hem woerden gehoersam -</l>
<l>Dat heilichdom hij doen nam,</l>
<l>Dat werdighe ghebeyne</l>
<l>Vanden busscoppen reyne</l>
<l n="2875">Die daer beuoren waren:</l>
<l>Rechte leeraren,</l>
<l>Die heilige ende die werde,</l>
<l>Die daer laghen inder eerden,</l>
<l>Die nam die godes holde;</l>
<l n="2880">Ende ouch die daer in golde</l>
<l><milestone unit="fol" n="50v"/> Ende in syluer waren beslaghen,</l>
<l>Die deder alle danne draghen:</l>
<l>Den heiligen busscop sinte valentijn,</l>
<l>Sinte nauijt ende sinte Seuerijn,</l>
<l n="2885">Sinte metropole, sinte marcelle</l>
<l>Sinte florente, haer gheselle,</l>
<l>Ende eynen sinte martijne</l>
<l>Ende eynen sinte maximijne</l>
<l>Ende ander duyrbaer heylichdome</l>
<l n="2890">Dat hij daer vant inden doeme</l>
<l>Des ontellike voele was,</l>
<l>Dat nam die goede sinte Seruaes;</l>
<l>Crucen ende zierheit</l>
<l>Ende alsoe ghedane rijcheit</l>
<l n="2895">Als ten busscopdome ghetam,</l>
<l>Mit orloue hij dat mit hem nam.</l>
<l><hi rend="bold">D</hi>oen sinte Seruaes die werde</l>
<l>Mit allen sijnen gheuerde</l>
<l>Van tongheren keerde,</l>
<l n="2900">Den ghewaren god hij eerde</l>
<l>Den hij almechtich kande:</l>
<l><pb n="98"/>Hij hoeff op sijne hande</l>
<l>Ende sprack: heer heylant,</l>
<l>Du sandes mich hier int lant;</l>
<l n="2905">Des en berouwede ich mich nye.</l>
<l>Du haddes mich beuolen hij</l>
<l>Dit busdome, des ich hij plach,</l>
<l>Dat ich beschermen nyet en mach</l>
<l><milestone unit="fol" n="51r"/> Ende moet dijn ghebodt dolen</l>
<l n="2910">Dattu mich hij haddes beuolen.</l>
<l>Ghewalt ende lude</l>
<l>Die beuelen ich dich hude</l>
<l>Op dijne genade in dijne ghewalt.</l>
<l>Du wetes wattu doen salt.</l>
<l n="2915">Dat dijn wille sij dat doe.</l>
<l>Ende keer dijne ghenade daer toe:</l>
<l>Neeme die zielen in dijnen vrede.</l>
<l>Sus yamerlike was sijne rede</l>
<l><hi rend="bold">D</hi>oen des ander raet en was</l>
<l n="2920">Ende der goede sinte Seruaes</l>
<l>Moeste varen van danne,</l>
<l>Van wijuen ende van manne</l>
<l>Waert daer der rouwe voele groot -</l>
<l>Des hon nyet en verdroot -</l>
<l n="2925">Ende weynden voele seer</l>
<l>Ende spraken: "vader ende heer,</l>
<l>Ontferme dich dijnre kinden</l>
<l>Die hier blyuen in ellenden</l>
<l>Wat douch ons onse leuen</l>
<l n="2930">Sent dat du ons wilste begheuen.</l>
<l>Wij stonden alle te dijnen ghebode."</l>
<l>Haer hande hoeuen sij op te gode</l>
<l>Ghenade sij hem baden -</l>
<l>Datse doen te spade daden -</l>
<l n="2935">Sij schruwen ende sij riepen,</l>
<l>Nae sinte Seruase sij liepen</l>
<l>In beyden sijden teghen</l>
<l>Beide in straten ende in weghen;</l>
<l><milestone unit="fol" n="51v"/> Die ouden mitten ionghen</l>
<l n="2940">Aen hoem sij vaste dronghen;</l>
<l><pb n="99"/>All dae sijne ghevynghen</l>
<l>Aen hoem sij vaste hynghen</l>
<l>Ende kusten sijne ghewant</l>
<l>Sijne voete ende sijne hant,</l>
<l n="2945">Sij hieldenen mitten beynen.</l>
<l>Groetlijck was haer weynen</l>
<l>Dat doch al te vergheefs was</l>
<l>Want der goede sinte Seruaes</l>
<l>Moest varen sijnre straten;</l>
<l n="2950">Des en mocht hij nyet laten</l>
<l>Noch doer haer weynen noch doer haer clagen.</l>
<l>Dat heyldom dede hij danne draghen</l>
<l>Ende dat ornament dat hij daer vant</l>
<l>Ende sijn ghegherwe ende sijn ghewant</l>
<l n="2955">Daer hij mede woude werden</l>
<l>Bestadet toe der eerden.</l>
<l><hi rend="bold">H</hi>ij keerde doe danne balde.</l>
<l>Des waren ionghe ende alde</l>
<l>Rouwich ende verbolghen</l>
<l n="2960">Die hoem nyet en mochten volghen.</l>
<l>Die crancke ghebuere</l>
<l>Die clommen op die muere</l>
<l>Ende op die hoeghe toerne</l>
<l>Des sijnen saghen gherne.</l>
<l n="2965">Ende die heilighe sinte Seruaes</l>
<l>Ghinck tot dat hij moede was.</l>
<l>Soe quam hij teynre scoenre stede</l>
<l><milestone unit="fol" n="52r"/> Daer hem god groet eer dede</l>
<l>Diet wale vermochte te doen.</l>
<l n="2970">Die heilige man hij wolde roen,</l>
<l>Die gewarighe gods holde:</l>
<l>All daer hij sitten solde</l>
<l>Sint seruaes die werde,</l>
<l>Doen hueff sich op die eerde</l>
<l n="2975">Teghen heme wel hoe.</l>
<l>Des waren herde vroe</l>
<l>Alle sijne vaert ghenote.</l>
<l>Doer dat wonder groet</l>
<l>Vervroude sich sinte seruaes mit namen</l>
<l n="2980"><pb n="100"/> Ende die andere alle te samen</l>
<l>Leeken ende papen</l>
<l>Want die eerde waart ghescapen</l>
<l>Recht als eyn bedde</l>
<l>Dat men ghemaect hedde:</l>
<l n="2985">Gods cracht men daer sach.</l>
<l>Doen sinte Seruaes daer op lach,</l>
<l>Die heilighe ende die gheeerde,</l>
<l>Daer hij sijn houft keerde</l>
<l>Daer hoechde sich die wase,</l>
<l n="2990">Die ressche mitten grase,</l>
<l>Als oft eyn poelwe weer</l>
<l>Daer sint Seruaes die heer</l>
<l>Sijn houft aen leende,</l>
<l>Den god ghenade sende.</l>
<l n="2995">Aen die ghehoechde eerde</l>
<l>Daer sinte Seruaes die weerde</l>
<l>Sijne raste ane nam -</l>
<l><milestone unit="fol" n="52v"/> Van gods ghenaden dattet quam -</l>
<l>Daer wiessen bloemen ende gras</l>
<l n="3000">Wie wale dattet wynter was.</l>
<l>Daeromme sprack der goids druyt</l>
<l>Totten luden ouer luyt:</l>
<l>"Alle lieue vrient mijn,</l>
<l>Men mach gherne onderdaen sijn</l>
<l n="3005">Onsen heere gode hier bouen</l>
<l>Want hij is wale te louen,</l>
<l>Die gheweldighe ende die gherechte,</l>
<l>Die sijne arme knechte</l>
<l>Bereydet ende versiet</l>
<l n="3010">Dat hoem sulck goet van hem gheschiet,</l>
<l>Dat hij hon gheuet sulck ghemack."</l>
<l>Van reynen herten hij dat sprack:</l>
<l>God hi is ghenadich ende goet:</l>
<l>Die hoem lieuen dienst doet</l>
<l n="3015">Het wordet hem wale vergouden</l>
<l>Hij gheuet sijnen houden</l>
<l>Die vroude nae den rouwe;</l>
<l>Die hem sijn ghetrouwe</l>
<l>Die ghenyeten sijnre guede;</l>
<l n="3020">Nae haren armoede</l>
<l><pb n="101"/>Gheeft hij hon die rijcheit</l>
<l>Ende ghemaeck nae den arbeyt."</l>
<l><hi rend="bold">D</hi>aer nae sprack der heilige man:</l>
<l>"Die salighe, diet ghemercken can!</l>
<l n="3025">Men mach in menghen synnen</l>
<l><milestone unit="fol" n="53r"/> Gods heerscapie bekennen</l>
<l>Sijne genade ende sijne gewalt.</l>
<l>Ghij siet wale wie der wynter kalt</l>
<l>Die eerde bevroret</l>
<l n="3030">Ende haer vrocht te storet</l>
<l>Ende te wryuet ende verkeert,</l>
<l>Ende als hij dan henne veert</l>
<l>Ende der somer aen gheyt</l>
<l>Dien alle die werelt gherne ontfeyt</l>
<l n="3035">Ende daer toe alle creatueren</l>
<l>Eyn yegelijck nae sijnre natueren</l>
<l>Verhoghen sich ende verurouwen.</l>
<l>Allen die gode ghetrouwen</l>
<l>Ende doer hem lijden arbeit</l>
<l n="3040">Dien gheeft hij grote rijcheit,</l>
<l>Woninghe in hiemelrijck</l>
<l>Ende vroude ewelijck</l>
<l>Die ommer sonder eynde duert:</l>
<l>Hi is sot die des nyet en gheert."</l>
<l n="3045"><hi rend="bold">A</hi>ls der heer dit ghesprack</l>
<l>Doen lach hi neder doer ghemack.</l>
<l>Hi en ruste doch nyet langhe dae:</l>
<l>Te triecht keerde hij daer nae.</l>
<l>Heme volchde eyn grote scare</l>
<l n="3050">Die doer goet waren comen dare,</l>
<l>Maer die valsche ende die bose</l>
<l>Die doer spot roekelose</l>
<l>Van tongheren mede liepen</l>
<l>Die bleuen ligghen ende sliepen</l>
<l n="3055">Soe langhe went sijnt Seruaes</l>
<l>Alsoe verre van hon was</l>
<l><milestone unit="fol" n="53v"/> Dat si en wisten waer hij quam.</l>
<l><pb n="102"/>Sij waren onghehoersam,</l>
<l>Dat ongheloeuighe diet;</l>
<l n="3060">Derre en roechte hij nyet</l>
<l>Sinte Seruaes die werde.</l>
<l>Die stat ende die eerde</l>
<l>Die daer was woerden soe hoe,</l>
<l>Die is ye sent noch alsoe</l>
<l n="3065">Als men wale ghesien mach</l>
<l>Ende sall bis ane den doemsdach</l>
<l>Wesen ledich ende vry.</l>
<l>Daer en woent nyemant by</l>
<l>Die sij eere off seye</l>
<l n="3070">Off sichte offte meye:</l>
<l>Doer goet laten sij dat.</l>
<l>Eerde mense noch bat</l>
<l>Het weer seer wael gedoen:</l>
<l>Daer mochte wale eyn kerke stoen.</l>
<l n="3075"><hi rend="bold">D</hi>oen der goede sinte Seruaes</l>
<l>Te triecht aldus comen was</l>
<l>Ende hadde theylichdom daer bracht -</l>
<l>Hi was voele wale bedacht -</l>
<l>Eyne crocht dede hij werken</l>
<l n="3080">Inder ghewijeder kerken</l>
<l>Als hem van god quam der sen.</l>
<l>Dat heyldom leechde hij daer in</l>
<l>Daert herde wale behalden was.</l>
<l>Dat berichte all sinte Seruaes,</l>
<l n="3085">Die gods ghebenediede.</l>
<l>Daer nae in corten tijde</l>
<l>Van gods weghen hij vernam</l>
<l><milestone unit="fol" n="54r"/> Dat dat eynde sijns leuens quam.</l>
<l>Dat keerde hij in gheduldicheit</l>
<l n="3090">Want hem god voer sijne arbeit</l>
<l>Den goeden loen soude gheuen</l>
<l>Ende hij dit ellendich leuen</l>
<l>Cortelijck verwandelen soude.</l>
<l>Dat ontboet hij dien hij woude.</l>
<l n="3095"><pb n="103"/> Doent sijne vriende vernamen</l>
<l>Tot heme dat sij doen quamen,</l>
<l>Die gods dyenaer ende sijne knechte,</l>
<l>Des seluen daechs rechte</l>
<l>Doen der gods holde</l>
<l n="3100">Den loen ontfanghen soude</l>
<l>Die heme in hiemelrijck was ghereyt.</l>
<l>Sijnen lichameliken arbeit</l>
<l>En doerste hij doen claghen nyet.</l>
<l>Die lude leerde hij ende beriett</l>
<l n="3105">Vele ghetruwelike</l>
<l>Wie sij goids rijke</l>
<l>Souden moghen erweruen</l>
<l>Ende haer ziele gheeruen</l>
<l>In dat ewighe ghemack.</l>
<l n="3110">Doen hij dus predicte ende sprack</l>
<l>Daer was groot ghedranck;</l>
<l>Ende als hij die misse ghesanck</l>
<l>Ter eeren den almechtighen gode</l>
<l>Doen stont der enghel, sijn bode,</l>
<l n="3115">In denen seluen tijde</l>
<l>Beneuen sijnre sijden</l>
<l>Tot sijnre rechter hant</l>
<l><milestone unit="fol" n="54v"/> Ende maecte hem sijn eynde bekant</l>
<l>Dat hij wijseliken vernam.</l>
<l n="3120">Van gods ghenaden hem dat quam.</l>
<l>Hij was gheystelijck bedacht:</l>
<l>Die vroude vermeerde sijne macht,</l>
<l>Sijns rouwen hij vergat,</l>
<l>Sijne woerde luden des te bat,</l>
<l n="3125">Van gode sprack hij scone</l>
<l>Den dach bis aen die noene.</l>
<l>Des sij god ghebenediet.</l>
<l>Recht aen der seluer tijt</l>
<l>Dat god aen den cruce verschiet -</l>
<l n="3130">Als men in sijne hystorie siet -</l>
<l>Soe verschiet die heilige man,</l>
<l>Als ich uch wale gesegghen can</l>
<l>Ende icht ouch wale betughen mach:</l>
<l><pb n="104"/>Te meye op den derthiensten dach</l>
<l n="3135">Soe verschiet die goids gheeerde;</l>
<l>Totten ghewarighen gode hi keerde</l>
<l>Herte, oughen ende moet.</l>
<l>Reyne, kuyssche ende goet</l>
<l>Nam die heilighe man.</l>
<l n="3140">Te triecht vanden hiemel quam</l>
<l>Eyn liecht alsoe ontellike claer</l>
<l>Als oft eyn blyxem waer,</l>
<l>Alsoe ouer wonnentlijch,</l>
<l>Doen hij voer te hiemelrijch</l>
<l n="3145">Die ziele die des werdich was:</l>
<l>Doen waert versaedt sinte Seruaes</l>
<l>Van dies sijn herte ye gheerde.</l>
<l>Dat hiemelsche liecht dat werde</l>
<l><milestone unit="fol" n="55r"/> Wale drie vren vanden daghe.</l>
<l n="3150">Daer was vroude ende claghe.</l>
<l>Die sieken die dat vernamen,</l>
<l>Die doer goetdoen daer quamen,</l>
<l>Die vonden daer hulpe ende troost</l>
<l>Ende woerden alle verloest</l>
<l n="3155">Alle des ouels; dat was waer,</l>
<l>Dat ich derr segghen openbaer</l>
<l>Want ich wale die waerheit weyt</l>
<l>Dat ichs ghetughe hebbe ghereyt.</l>
<l><hi rend="bold">D</hi>oen der goede sinte Seruaes</l>
<l n="3160">Van eertrike dus gescheiden was</l>
<l>Mitten liechte clare,</l>
<l>Sijne vriende die daer waren</l>
<l>Versament in goids namen</l>
<l>Die hielden sijnen lichame,</l>
<l n="3165">Den heilighen ende den werden,</l>
<l>Seuen daghe bouen der eerden</l>
<l>Ende groeuenten ane den achden dach.</l>
<l>Voele scone teyken men daer sach,</l>
<l>Voele duere gauen men dae gaff</l>
<l n="3170">Doen hij gheleecht waert in sijn graff,</l>
<l>Die heilighe ende die reyne,</l>
<l>Ende by hem dat ghebeyne</l>
<l><pb n="105"/>Dat hij van Tongheren bracht.</l>
<l>God sijns wale bedacht.</l>
<l n="3175">Ende sijnre ghesellen:</l>
<l>Eyn duere decksele van pellen</l>
<l>Leechde der enghel ouer hon</l>
<l><milestone unit="fol" n="55r"/> Dat was eyn teyken, ichs seker ben,</l>
<l>Sijns groten gheystelijckes leuen</l>
<l n="3180">Dat hij daer om dus was verheuen.</l>
<l><hi rend="bold">D</hi>ie teyken waren loefsam.</l>
<l>Doen men die meer vernam</l>
<l>Doen quamen voele lude daer,</l>
<l>Menghe heerlike scaer,</l>
<l n="3185">Doer ghenade ende doer goet</l>
<l>Als het huden daechs noch doet.</l>
<l>Alle die des gheroechten</l>
<l>Dat sij daer ghenade soechten</l>
<l>Ghenade sij daer vonden.</l>
<l n="3190">Daer dede god inden stonden</l>
<l>Mennich teyken ende ouch sent:</l>
<l>Waren sij stomp off blent</l>
<l>Off douff, sieck off lam,</l>
<l>Soe wie dat doen daer quam</l>
<l n="3195">Mit goeden gantsen gheloeue,</l>
<l>Rasende ende doeue,</l>
<l>Die quamen by sinte Seruaes graff -</l>
<l>God hon haer ghesonde gaff,</l>
<l>Die alsoe waren beraden</l>
<l n="3200">Dat sijs mit trouwen baden.</l>
<l>Salich was sijn eynde ende sijn leuen.</l>
<l>Bidden wij god dat hij ons gheuen</l>
<l>Sulke gracie ende sulke lere -</l>
<l>Die den heilighen predickere</l>
<l n="3205">Seruacium hier sande</l>
<l><milestone unit="fol" n="56r"/> Van iherusalem vuten heiligen lande</l>
<l>Sinen volck in lutteringhen -</l>
<l>Dat hij des wille ghehinghen -</l>
<l>Want der goede sinte Seruaes</l>
<l n="3210">Sijn neue ende dienstman was</l>
<l><pb n="106"/>Ende ons heeren reyne bode -</l>
<l>Dat hij onse voerspreke sij voer gode,</l>
<l>Den Coninck van hiemelrike,</l>
<l>Dat hij ons ghenadelike</l>
<l n="3215">Bedencken wille ende bescouwen;</l>
<l>Dat wij sinte Seruaes trouwen</l>
<l>Soe voele ghenyeten moeten</l>
<l>Ende onse sonden soe gheboeten</l>
<l>Ende alsoe beteren onse leuen</l>
<l n="3220">Dat ons god moet gheuen</l>
<l>Sijne hulde ende sijn rike</l>
<l>Ende vroude ewelike</l>
<l>Mit sijnen ghehoersamen.</l>
<l>Dat gheschie ons allen! Amen!</l>
<l n="3225"><hi rend="bold">N</hi>u bidden wij den reynen bode,</l>
<l>Sinte seruaes, dat hij te gode</l>
<l>Wille bidden ynnentlike</l>
<l>Voer sijnen dyenaer heynrike</l>
<l>Die sijn leuen in Rymen dichte</l>
<l n="3230">Ende den sen alsoe verlichte</l>
<l>Ende den leeken luden leerde</l>
<l>Ende gode daer mede eerde -</l>
<l>Dien hij teynen heer hadde vercoren</l>
<l><milestone unit="fol" n="56v"/> Menghen dach daer beuoren:</l>
<l n="3235">Daer om dat hijt te lieuer dede;</l>
<l>Ende ouch doer der Gravinnen bede</l>
<l>Van loen, sijnre lieuer vrouwen,</l>
<l>Dies hoem bat mit trouwen</l>
<l>Doer mynne want des luste haer;</l>
<l n="3240">Ende her hessel der Custenaer</l>
<l>Dies heme vliteliken bat</l>
<l>Ende sinte Seruaes houft stat</l>
<l>Zyerde ende eernsteliken eerde</l>
<l>Ende sijnen sen daer toe keerde</l>
<l n="3245">Soe hijt best mochte ghedoen.</l>
<l>Nu loens hoem der gods soen,</l>
<l>Alle dies hem baden</l>
<l>Ende hulpe daer toe daden,</l>
<l>Ende allen dient lieff was</l>
<l n="3250"><pb n="107"/> Dien moet god ende sinte seruaes</l>
<l>Verloessen ende ontbenden</l>
<l>Van allen haren sonden</l>
</div>
<div type="chapter"><head type="chapter comment"><pb n="108"/> TWEEDE BOEK</head>
<l><hi rend="bold">H</hi>ebdi nu wale vernomen</l>
<l>Wie der heer is triecht comen,</l>
<l>Die heilige sinte Seruaes,</l>
<l>Ende wie gedaen sijn leuen was</l>
<l n="5">Ende wie dat hi eyn eynde nam,</l>
<l>Nu verneemt wiet daer nae quam</l>
<l>Doen dat gheschiet was altehant,</l>
<l><milestone unit="fol" n="57r"/> Die hunen voeren doer die lant</l>
<l>Mit heercracht alsoe beraden</l>
<l n="10">Dat sij groten scade daden.</l>
<l>Attila ende die sijne</l>
<l>Sij besatten agrippijne</l>
<l>Dat Collen sent ghenant waert.</l>
<l>Doen quamen daer ane der vaert</l>
<l n="15">Die Elfdusent meechde</l>
<l>Die god daer gheweechde.</l>
<l>Die versloeghense alle ghemeyne,</l>
<l>Sij en spaerdenter egheyne,</l>
<l>Allen dat sij daer vonden.</l>
<l n="20">Sij te stoerden ouch nae dien stonden</l>
<l>Tongheren, die meere.</l>
<l>Wie rijck dat sij weere,</l>
<l>Sij moeste ommer verstuert wesen.</l>
<l>Sij en lieten nyemant ghenesen</l>
<l n="25">Der keersten die sy vynghen;</l>
<l>Groot jamer sij beghinghen</l>
<l>Ane wijue ende ane manne.</l>
<l>Te metze voeren sij van danne</l>
<l>Soe sijs best consten gheramen.</l>
<l n="30">Te metze sij doen quamen</l>
<l>Die coninck mit sijnen knechten</l>
<l><pb n="109"/>Opten paeschauont rechte.</l>
<l>Metze dat sij doen besaten.</l>
<l>Des ontsaghen sij sich vtermaten</l>
<l n="35">Die daer waren bynnen.</l>
<l>Sij en mochtens doch nijet ghewynnen,</l>
<l>Des heydenen Conincks holden</l>
<l>Wie gherne dat sij wolden.</l>
<l><milestone unit="fol" n="57v"/> Wennen die heerlike veste.</l>
<l n="40">Doen bedachten sij sich int leste,</l>
<l>Doen hon des leghers verdroet:</l>
<l>Des was haer torne voele groot</l>
<l>Beide vroech ende spade</l>
<l>Sij woerden des te rade</l>
<l n="45">Dat sij rumen wolden.</l>
<l>Doen sij danne varen solden</l>
<l>Die ouele nae ghebeuren</l>
<l>Doen vielen der stat mueren,</l>
<l>Poerten ende toerne.</l>
<l n="50">Dat saghen die hunen gherne.</l>
<l><hi rend="bold">D</hi>oen die muere laghen ter neder</l>
<l>Doe en sat sich daer nyement weder,</l>
<l>Egheyn keersten, ter weere.</l>
<l>Doen voer dat heyden heere</l>
<l n="55">In die stat balde</l>
<l>Ende sloeghen jonghe ende alde.</l>
<l>Doen sij ghewonnen die ouerhant</l>
<l>Daer en bleyff nyet onuerbrant</l>
<l>Sonder sinte steffens huys:</l>
<l n="60">Dat behoede seluer jhesus</l>
<l>Want sinte stephanus bloet</l>
<l>Was daer bynnen behoet</l>
<l>Ter eeren sinte Steffaen.</l>
<l>Men sachen opten choer staen</l>
<l n="65">Daer hi tfuyr werde</l>
<l>Ende den choer daer mit gheneerde.</l>
<l><hi rend="bold">D</hi>oen metze dus verstoert waert</l>
<l>Te riemes namen sij haer vaert.</l>
<l><pb n="110"/><milestone unit="fol" n="58r"/> Sij woesten dat hon was gheleghen;</l>
<l n="70">Wat sijs vonden onderweghen</l>
<l>Dat roufden sij ende namen.</l>
<l>Doen sij te riemes quamen</l>
<l>Toe den seluen stonden</l>
<l>Den duuel sij daer vonden</l>
<l n="75">Die ghenant is sathan.</l>
<l>Dien saghen sij op die porte staen.</l>
<l>Der hunen hij daer beyde,</l>
<l>Jn die stat hijse leyde</l>
<l>Te dien seluen stonden.</l>
<l n="80">Sij versloeghent all dat sij daer vonden</l>
<l>Man, wijff ende kint,</l>
<l>Sij en spaerden nyemant sent</l>
<l>Want haer wille voert ghinck.</l>
<l>Die martilie van hon ontfinck</l>
<l n="85">Die heilighe Sinte Nychaes</l>
<l>Die doen daer busscop was</l>
<l>Ende eyne maghet, hiet entropia,</l>
<l>Die waert mit hoem verslaghen dae.</l>
<l><hi rend="bold">D</hi>oen sij dae den seghe namen</l>
<l n="90">Te troys sij daer nae quamen.</l>
<l>Doen sij daer quamen voren</l>
<l>Doen stont daer bouen den mueren</l>
<l>Die busscop sinte lupus,</l>
<l>Bouen die porte in eyn waeckhuys.</l>
<l n="95">Doen Attila daer toe reyt</l>
<l>Ghewapent mit scaren breyt,</l>
<l>Mit scaren ongherechten,</l>
<l><milestone unit="fol" n="58v"/> Die den gods knechten</l>
<l>Daden mennich onghemach -</l>
<l n="100">Lupus den coninck toe sprach</l>
<l>Den ouelen manne toe:</l>
<l>Heer wat koninck bistu</l>
<l>Dattu die keerstene vaes</l>
<l>Ende vanghes ende slaes</l>
<l n="105">Ende soe te woestes onse lant?</l>
<l>Doen antwoerde die coninck te hant:</l>
<l>"Ich ben attila, gods vleghel,</l>
<l><pb n="111"/>Ende sijn gheysel ende sleghel.</l>
<l>Wie bistu? Waer toe vraechs duys?"</l>
<l n="110">Doen antworde hem sinte lupus,</l>
<l>Eyn heylich busscop ende gherecht,</l>
<l>Hij sprack: "ich ben eyn gods knecht</l>
<l>Ende ben ihesum onderdaen."</l>
<l>"Soe mocht dich wale mijne gheysel slaen,"</l>
<l n="115">Sprack attila die bodelinghes son;</l>
<l>"Doen mich de porten op doen</l>
<l>Soe laet ich dich huden syen,</l>
<l>Wiltu der waerheit ghien,</l>
<l>Wie der gods vleghel kan</l>
<l n="120">Derschen wijff ende man."</l>
<l><hi rend="bold">D</hi>er busscop leystede sijne bede:</l>
<l>Die poerte men hem op dede</l>
<l>Hi liet den Coninck in riden.</l>
<l>Doen waert daer te dien tijden</l>
<l n="125">Soe duyster ouer alle die stat</l>
<l>In allen eynden - voerwaer wet dat -</l>
<l><milestone unit="fol" n="59r"/> Dat men daer bynnen nyet en sach.</l>
<l>Daer buten waest scoen dach,</l>
<l>Daer bynnen doncker als die nacht.</l>
<l n="130">Dat dede god mit sijnre cracht</l>
<l>Diet herde wael doen mocht.</l>
<l>Den hunen, hon docht</l>
<l>In beiden siden der straten</l>
<l>Soe duyster vtermaten</l>
<l n="135">Vanden groten duysternisse</l>
<l>Dat sij waenden - des sijt ghewisse -</l>
<l>Dattet waren hoghe mueren.</l>
<l>Vuter stadt sij voeren</l>
<l>Als sy daer in quamen</l>
<l n="140">Dat sij daer nyet en namen</l>
<l>Noch daer nyet en mochten ghescaden:</l>
<l>God en wouds nyet ghestaden;</l>
<l>Het behuede der gods soen</l>
<l>Doer eer sinte lupoen</l>
<l n="145">Ende doer des heilighen mans bede</l>
<l>Die hij decke tot gode dede.</l>
<l><pb n="112"/>Attila voer van danne</l>
<l>Toe hant mit sijnen mannen.</l>
<l>Die stadt lieten sij staen</l>
<l n="150">Der god ghenade hadde ghedaen</l>
<l>Voer den Coninck heiden.</l>
<l>Doen waert dat heer gesceyden</l>
<l>In voele menghen synnen</l>
<l>Daer sij yet moechten ghewynnen</l>
<l n="155">Daer sij sich mit generden.</l>
<l>Sij branden ende sij heerden,</l>
<l>Nyemant sij en verdroeghen,</l>
<l><milestone unit="fol" n="59v"/> Sij quelden ende sij sloeghen</l>
<l>Beide man ende wijff,</l>
<l n="160">Seer quelden sij hon den lijff,</l>
<l>Die gods vermalendiede;</l>
<l>Heilighe lude ende ghewijede</l>
<l>Die hadden sij alsoe onmeere</l>
<l>Alse oft beesten weeren;</l>
<l n="165">Sij sloeghense ende worpen</l>
<l>Inden ghore achter dorpen;</l>
<l>Sij verwoesten alt lant,</l>
<l>Sij en lieten nyet ongebrant</l>
<l>Sonder triecht daer sinte Seruaes</l>
<l n="170">Die helighe man begrauen was:</l>
<l>Dat bescheermde onse heer ihesus;</l>
<l>Ende te metze dat gods huys</l>
<l>Dat sij onuerbrant lieten staen:</l>
<l>Dat bescheermde sinte steffaen;</l>
<l n="175">Ende troys die stat</l>
<l>Die sinte lupus gode verbat:</l>
<l>Des moesten sij ghenyeten</l>
<l>Dat sijt mit vreden lieten;</l>
<l>Dat was ane haren danck</l>
<l n="180">Went sij god daer toe dwanck.</l>
<l><hi rend="bold">D</hi>ie hunen waren doe balt</l>
<l>Want sij hadden die ghewalt</l>
<l>Dat sij voele quaets daden.</l>
<l><pb n="113"/>Sij waren alsoe beraden</l>
<l n="185">Dat gheweldelijck sij mit scharen</l>
<l>Ouer alle die werelt wolden varen</l>
<l>Ende alle die werelt woude dwinghen.</l>
<l>Des en woude god nyet ghehenghen</l>
<l><milestone unit="fol" n="60r"/> Diet wale weren mochte.</l>
<l n="190">Doent heme tijt dochte</l>
<l>Doen hadde hijs schier wandel ghedoen</l>
<l>Als ghi hier nae sult verstoen</l>
<l>Ende als ich uch wale ghesegghen can:</l>
<l>Het hadde der Coninck karleman</l>
<l n="195">Ghesament volcks ende coninck puppijn</l>
<l>Daer was mit hoem, der sone sijn,</l>
<l>Ende voert alle gemeynlijck</l>
<l>Die voersten van vrancrike</l>
<l>Die sich satten ter were</l>
<l n="200">Mitten alre meysten heere</l>
<l>Dat sij doen gheleysten mochten.</l>
<l>Weder die hunen sij vochten</l>
<l>Daer mennich man den lijff verloes.</l>
<l>Die hunen bleuen segheloes.</l>
<l n="205"><hi rend="bold">D</hi>er hunen was doe eyn groot ghetall</l>
<l>Die doe verslaghen woerden all</l>
<l>Ende ter doot ghebracht mit slaghen:</l>
<l>Des en hoerde ich nye gheclaghen.</l>
<l>God dien gaff men die eer.</l>
<l n="210">Doen waert daer vernedert seer</l>
<l>Attelens ouermoet.</l>
<l>Het en was nye doer sijn goet</l>
<l>Dat hij ye soe hoghe gheclam</l>
<l>Want hijs eyn quaet eynde nam;</l>
<l n="215">Want edt compt decke alsoe:</l>
<l>Die sich verheffet alte hoe</l>
<l>Hij valt decke onsachte neder.</l>
<l>Nu neemen wij onse reden weder</l>
<l>Ende segghen die waerheit.</l>
<l n="220"><milestone unit="fol" n="60v"/> Doen was die heilighe keerstenheit</l>
<l>Ghecrenct ouer alle gallia.</l>
<l>Voele langhe duerde dit daer na,</l>
<l><pb n="114"/>Nae der hunnen heer vaert,</l>
<l>Dat nye te Tongheren en waert</l>
<l n="225">Eynich busscop ghecoren</l>
<l>Sent dat der gods toren</l>
<l>Soe haert ouer hon gheganghen was.</l>
<l>Dat selue datter doe ghenas</l>
<l>Achter den lande wijde</l>
<l n="230">Die waren in denen tijde -</l>
<l>Busscoppen ende gheleerde,</l>
<l>Gheordende ende bekeerde,</l>
<l>Keersten priesters ende leeraer -</l>
<l>En doersten openbaer</l>
<l n="235">In die werelt nyet wesen;</l>
<l>Want sij en mochten nyet ghenesen</l>
<l>Doer die ongherechte diet:</l>
<l>Sij en lietense mit vreden nyet</l>
<l>Ende sloeghense ende woesten</l>
<l n="240">Dat sij sich berghen moesten</l>
<l>In dat eynode ende in die holen;</l>
<l>Sij moesten armoede dolen</l>
<l>Mit dage ende mit nachte -</l>
<l>Want dat god bedachte</l>
<l n="245">Dat hem begonde te erbermen</l>
<l>Dat yamer vanden armen.</l>
<l><hi rend="bold">D</hi>oen des gode dochte tijt,</l>
<l>Die ommer sij gebenedijt,</l>
<l>Te troest hij doen sande</l>
<l n="250">Den luden vanden lande</l>
<l><milestone unit="fol" n="61r"/> In dat busdom van Tongheren</l>
<l>Den meysterloesen jongheren.</l>
<l>Die thouft waren der kerken</l>
<l>Sij begonsten doen te merken</l>
<l n="255">Dat die goede sinte Seruaes</l>
<l>In groter werdicheiden was</l>
<l>Ende sterckte die keerstenheit</l>
<l>Ende dat hem god sijnen arbeit</l>
<l>Te romen soe wale vergalt</l>
<l n="260">Doen hem sinte peter die ghewalt</l>
<l>Mitten slotel doen gaff.</l>
<l><pb n="115"/>Sij begonsten te versoeken sijn graff,</l>
<l>Sijn gods huys sij eerden,</l>
<l>Haren vlijt sij daer toe keerden:</l>
<l n="265">Mit trouwen sij dat daden.</l>
<l>Sinte Seruaes dat sij baden,</l>
<l>Den heilighen voersprekere,</l>
<l>Dat hij haer bode were</l>
<l>Te gode van hiemelrike</l>
<l n="270">Dat hij ghenadelike</l>
<l>Haer noet bekende</l>
<l>Ende vrede onder hon sende</l>
<l>Want hijt wale vermochte te doen.</l>
<l>Sij baden sinte Seruacium</l>
<l n="275">Dat hijs bode weer</l>
<l>Tot gode onsen lieuen heer</l>
<l>Dat hij doer gods ontfermicheit</l>
<l>Stillen woude haer grote leyt.</l>
<l><hi rend="bold">D</hi>oen sij des begonden</l>
<l n="280">Doen was te dien stonden</l>
<l><milestone unit="fol" n="61v"/> Groet volck te triecht comen</l>
<l>Want sij hadden vernomen</l>
<l>Sinte Seruaes hoechtijde.</l>
<l>Doen quamen sij verre ende wijde</l>
<l n="285">Ouer verre ende ouer nae.</l>
<l>Sij dienden sinte Seruaes al dae</l>
<l>Mit groten oetmoede,</l>
<l>Mit alrehande goede,</l>
<l>Mit menghen goeden ghewerke</l>
<l n="290">Mede te zieren sijne kerke,</l>
<l>Mit waken ende mit ghebede.</l>
<l>Eyn schoon teyken doen god dede</l>
<l>Diet wale vermochte te doen,</l>
<l>Hij eerde sinte Seruacium;</l>
<l n="295">Doen waert verhoecht sinte Seruaes:</l>
<l>Des auonts doent bedemet was</l>
<l>Ende verganghen was der dach</l>
<l>Gods ghewalt men doe sach:</l>
<l>In die kerke te Triecht</l>
<l n="300">Daer scheyn eyn scoen hiemels liecht</l>
<l><pb n="116"/>Vreyselijck ende claer</l>
<l>Meerre dan die sonne waer</l>
<l>Den blixeme ghelijck.</l>
<l>Doen woude god sekerlike</l>
<l n="305">Sinte Seruaese gesterken.</l>
<l>Doer dat daeck vander kerken</l>
<l>Scheynt oft waer doer tghelas.</l>
<l>Eynre suylen edt ghelijck was</l>
<l>Gloyende van viere.</l>
<l n="310">Dat liecht was herde diere.</l>
<l>Daer scheyn die grote gods macht:</l>
<l><milestone unit="fol" n="62r"/> Dat liecht duerde alle die nacht</l>
<l>Dat men wale daer af ghesach</l>
<l>Went des morghens op den dach</l>
<l n="315">Vroech te mettentijde</l>
<l>Doen die ghebenedijde</l>
<l>God van hiemel wolde</l>
<l>Eren sijnen holde</l>
<l>Seruacium den werden.</l>
<l n="320">Dat liecht scheyn van der eerde</l>
<l>Op totten hiemel hoe.</l>
<l>Des waren alle te samen vroe</l>
<l>Die keerstene die dat saghen</l>
<l>Die in haren ghebede dae laghen</l>
<l n="325">Off stonden off saten;</l>
<l>Haers rouwen sij vergaten,</l>
<l>Gheystelike sij sich ghetroesten,</l>
<l>Sij loefden gode den hoechsten</l>
<l>Mit ymmen ende mit sanghe</l>
<l n="330">Allen die nacht langhe</l>
<l>Dat sij nyet en sliepen.</l>
<l>Gode sij aen riepen,</l>
<l>Sij baden sinte Seruacium</l>
<l>Dat hij haer boetscap woude doen</l>
<l n="335">Ende voer gode brynghen</l>
<l>Ende hij hon woude verdynghen,</l>
<l>Die ghenadighe sinte Seruaes,</l>
<l>Die des voer gode werdich was</l>
<l>Dat hijne alsoe eerde</l>
<l n="340">Ende sijnen loff ermeerde,</l>
<l>Alsullich teyken doer hem dede.</l>
<l><pb n="117"/><milestone unit="fol" n="62v"/> Doen verhoerde god haer bede</l>
<l>Voele ghenadelike:</l>
<l>Hij sande in eertrike</l>
<l n="345">Vroude ghenade ende vrede.</l>
<l>Doen ghinck die nyemaer ende die rede</l>
<l>Achter lande wijde</l>
<l>Dat god in dien tijde</l>
<l>Sinte seruaes dus grotelijck eerde.</l>
<l n="350">Mennich mensche sich doe bekeerde.</l>
<l><hi rend="bold">D</hi>at die goede sinte Seruaes</l>
<l>Aldus seer gheeert was,</l>
<l>Dat benijde der boese gheyst</l>
<l>Die des quaets sich vrouwet meyst,</l>
<l n="355">Die den heiligen man Job bekoerde</l>
<l>Doen hij heme te stoerde</l>
<l>Sijn ghesonde ende sijn goet;</l>
<l>Maer sijnen stadighen moet</l>
<l>En mochte hij nyet vererren</l>
<l n="360">Noch ter zielen ghewerren.</l>
<l>Hij woude ouch sinte Seruaese schaden.</l>
<l>Des en woude god nyet gestaden</l>
<l>Anders dan hij dat dack</l>
<l>Van sinte Seruaes monster brack,</l>
<l n="365">Vander holtenre kerken,</l>
<l>Die hoem daden werken</l>
<l>Die burgher ende die dyenstman.</l>
<l>Die ontdecte Sathan.</l>
<l>Dat daeck werp hij ter neder.</l>
<l n="370">Eert ghedeckt waert weder</l>
<l>Soe was leden mennich dach.</l>
<l><milestone unit="fol" n="63r"/> Scone teyken men dae sach</l>
<l>Op sinte seruaes graff:</l>
<l>Al was dat daeck gheuallen aff</l>
<l n="375">God bescermet daer bouen.</l>
<l>Des is hij wale te louen</l>
<l>Dat hijs soe goede waer nam</l>
<l>Dat daer ynne nyet en quam</l>
<l>Des reghens eynich traen.</l>
<l n="380">Des liet ment onghedeckt staen.</l>
<l><pb n="118"/>Dat god daer mede wolde</l>
<l>Sterken sijnen holde</l>
<l>Dat was al openbaer.</l>
<l>Des ghinck die nyemaer</l>
<l n="385">Achter lande verre ende wijde</l>
<l>Doen viel inden seluen tijde</l>
<l>Eyn znee eyselijck ende groot</l>
<l>Des menghen armen man verdroet:</l>
<l>Hi lach meer dan knyes hoe.</l>
<l n="390">Doen bescheermde god alsoe</l>
<l>Sinte seruaes sijn graff</l>
<l>Daer hij dat liecht ouer gaff:</l>
<l>Daer op en viell des snees nyet.</l>
<l>Dat woude god diet beriet</l>
<l n="395">Dat men des morghens wale sach</l>
<l>Wie hoghe dat der snee lach</l>
<l>Inden lande ouer all</l>
<l>Ouer berch ende ouer dall</l>
<l>Sonder ane die stat alleyne</l>
<l n="400">Daer der busscop reyne</l>
<l>Ter eerden bestaet was,</l>
<l><milestone unit="fol" n="63v"/> Die salighe sinte Seruaes,</l>
<l>Doer den welken dat god dede</l>
<l>Dat teyken ane der seluer stede</l>
<l n="405">Ende ander te mengher tijt.</l>
<l>Des moet god sijn ghebenedijt.</l>
<l><hi rend="bold">H</hi>et en is mich nyet wale cont</l>
<l>Hoe langhe dat dit lant sto[nt]</l>
<l>In dolinghen, des neempt goem,</l>
<l n="410">Ende dat tot denen busdome</l>
<l>Egheyn busscop en waert vercoren</l>
<l>Dat sinte Seruaes hadde daer te voren.</l>
<l>Het was gheuorstet ende ghespaert</l>
<l>Soe langhe dat eyne consilie waert</l>
<l n="415">Te orliens, dat wolde god;</l>
<l>Dat was sijn wille ende sijn gebot</l>
<l>Dat ment beriet ende began.</l>
<l>Daer quam mennich heilich man</l>
<l>Doer trouwe ende doer gherechticheit.</l>
<l n="420"><pb n="119"/> Des die heilighe keerstenheit</l>
<l>Soe seer was verstoert</l>
<l>Als ghij hier voer hebt ghehoert.</l>
<l>Sij woerden des te rade</l>
<l>Wat men best daer mit dade</l>
<l n="425">Nae soe ghedanen dinghen;</l>
<l>Sy spraken sonderlynghen,</l>
<l>Die meystere mitten jongheren,</l>
<l>Om dat busdome van tongheren</l>
<l>Dat langhe sonder busscop was</l>
<l n="430">Dae der goede sinte Seruaes</l>
<l>Voertijts danne was verdreuen.</l>
<l><milestone unit="fol" n="64r"/> Des waest onberaden bleuen.</l>
<l>Dat was eyn alte boesen raet</l>
<l>Ende eyne grote misdaet</l>
<l n="435">Die ane hem was ghedaen.</l>
<l>Soe en doerstes nyemant daer bestaen</l>
<l>Die daer busscop wolde sijn,</l>
<l>Dat daer langhe was anschijn.</l>
<l><hi rend="bold">D</hi>oen sij god woude vereynen</l>
<l n="440">Doen sande hon god alle gemeyne,</l>
<l>Den heiligen luden in haren moet,</l>
<l>Dat hon allen dochte goet,</l>
<l>Te triecht, daer sinte Seruaes</l>
<l>Ter eerden bestaet was,</l>
<l n="445">Dat al daer dat busdom weer;</l>
<l>Want heme die tongherere</l>
<l>Doer haer boesheit verdreuen</l>
<l>Dien hon god hadde ghegheuen</l>
<l>Ende hon te trooste was ghegheuen</l>
<l n="450">Ende die hon te troost was comen;</l>
<l>Dat sij sich seluen hadden benomen</l>
<l>Die busscoplike heerlijcheit,</l>
<l>Ende triecht hadde die werdicheit</l>
<l>Daer sinte Seruaes gebeynte lach</l>
<l n="455">Ende daer men gods teyken sach.</l>
<l>Dat dae der stoele waer</l>
<l>Dat waert openbaer</l>
<l>Ghekondicht ouer alle den hoff.</l>
<l><pb n="120"/>Doen koes men eynen busscoff</l>
<l n="460"><milestone unit="fol" n="64v"/> Daer nye egheyn en was te voren.</l>
<l>Daer waert teynen busscop ghecoren</l>
<l>Agricolus, eyn heylich man,</l>
<l>Dies daer alre eerst began.</l>
<l><hi rend="bold">D</hi>oen dat busdom waert beuolen</l>
<l n="465">Den heilighen man agricolen</l>
<l>Dient god woude gheuen</l>
<l>Doen berichte hijt alle sijn leuen.</l>
<l>Die keerken dat hij stichtede;</l>
<l>Dat busdom hij berichtede</l>
<l n="470">Mit keersteliken werken;</l>
<l>Inden dienst der heiliger kerken</l>
<l>Leyt hij gherne den arbeit.</l>
<l>Hi was inder werdicheit</l>
<l>Dat hij dat monster deckede weder</l>
<l n="475">Daert dake aff was gheuallen neder</l>
<l>Ende vervuylt ende verloren,</l>
<l>Dat nyemant daer te voeren</l>
<l>Nyemant en deckte voer hij daer quam</l>
<l>Want hoem die eer wale betam.</l>
<l n="480"><hi rend="bold">N</hi>oe agricolum ghewan</l>
<l>Dat busdom eyn heilich man</l>
<l>Die was gheheiten maximijn;</l>
<l>Des mochte god gheloeft sijn.</l>
<l>Nae hem was desumatus</l>
<l n="485">Ende nae heme resumatus</l>
<l>Ende daer nae eyn, hiet supplicijn</l>
<l>Ende eyn, quyrillus, die naecome sijn</l>
<l><milestone unit="fol" n="65r"/> Die busscop was ten gods huys,</l>
<l>Nae hem quam Eutherius</l>
<l n="490">Ende falco daer nae.</l>
<l>Sent waren busscoppen dae</l>
<l>Eucharius ende domiciane</l>
<l>Die gode waren onderdane;</l>
<l>Daer nae quam sinte monulf</l>
<l n="495">Ende nae hem sinte Gondulff,</l>
<l><pb n="121"/>Die heilighe ende die meere,</l>
<l>Dat lanck te segghen weere</l>
<l>Van hare werdicheide</l>
<l>Ende all mitter waerheide,</l>
<l n="500">Als men in hare legenden siet.</l>
<l>Wij en moghens alle gheseggen nyet.</l>
<l>Ouch en sal ment all nyet laten:</l>
<l>Wij soelen nae der maten</l>
<l>Der reden rueren eyn deel:</l>
<l n="505">Sinte monulff hadde gheheel</l>
<l>Tot gheisteliken werken;</l>
<l>Hi stichtede die eerste kerke</l>
<l>Die te ludick ye gemaect waert;</l>
<l>Want hij decke voer die vaert</l>
<l n="510">Tusschen triecht ende dynant.</l>
<l>Daer was sijne erue ende sijn lant.</l>
<l>Heerscap ende rijckdom,</l>
<l>Dat gaff hi al sinte Seruacium</l>
<l>Dien hijs wale gonde.</l>
<l n="515">Doen hij mochte ende conde</l>
<l><milestone unit="fol" n="65v"/> Soe vermeerde hij heme sijne rijcheit.</l>
<l>Eyns daechs doen hij daer leyt</l>
<l>Tusschen triecht ende dynant,</l>
<l>Onderweghen hij daer vant</l>
<l n="520">Eyne cleyne ghehochte</l>
<l>Dat heme scone dochte,</l>
<l>Dat ghehochte hiet legia.</l>
<l>Die heer dede maken da</l>
<l>Eyne kerke ende vryen,</l>
<l n="525">Beureden ende wijen</l>
<l>Den gods onderdanen</l>
<l>Sinte Cosme ende damianen,</l>
<l>Dat beriet monulf die gods knecht.</l>
<l>Seder waert sinte lambrecht</l>
<l n="530">Ghemartelt ane der seluer stede.</l>
<l>Daer waert die stat geheylicht mede</l>
<l>Mit sijnen heilighen bloede.</l>
<l>Dat vergalt hem god der goede.</l>
<l>Die heilighe sinte monulphus</l>
<l n="535">Berichtede wale sijn gods huys.</l>
<l>Des heeft hij loen ende danck.</l>
<l><pb n="122"/>Het waer te segghen alte lanck</l>
<l>Die goede werck die hij beghinck</l>
<l>Des hij van gode den loen ontfinck.</l>
<l n="540">Dat wij hebben wael vernomen -</l>
<l>Ende sijne heilighe nae comen</l>
<l>Perpetuus ende Euergijs</l>
<l>Heilighe busscopen ende wijs</l>
<l><milestone unit="fol" n="66r"/> Sinte amant ende sinte Johan</l>
<l n="545">Ende sinte Remakele, eyn heilich man,</l>
<l>Ende die heilighe sinte theodart</l>
<l>Die ouch ghemartielijt waert,</l>
<l>Die heilighe ende die meere,</l>
<l>Ende ouch die mertelere,</l>
<l n="550">Die werdighe sinte lambrecht</l>
<l>Ende nae hoem sinte hubrecht</l>
<l>Die dat busdom van triecht nam.</l>
<l>Dat was der leste die daer quam.</l>
<l><hi rend="bold">D</hi>aer nae ouer mennich iaer</l>
<l n="555">Ich en weyt wie lange, dats waer,</l>
<l>Dat sinte Seruaes waert erhauen</l>
<l>Te triecht daer hi was begrauen</l>
<l>Als ich die waerheit vernam.</l>
<l>Nu hoert wie dat daer toe quam</l>
<l n="560">Dat hij doen erhauen waert:</l>
<l>Karle hadde eyn heer vaert</l>
<l>Ghemaect mit goeden staden</l>
<l>Op die heyden die heme daden</l>
<l>Wedermoet ende onghemack,</l>
<l n="565">Des hij sich deckwijle op hon wrack</l>
<l>Dattet hem dede stade,</l>
<l>Dat sij namen groten schade</l>
<l>In storme ende in strijde.</l>
<l>Des quam hij teynen tijde</l>
<l n="570">In eyne verueerlike noet</l>
<l>Ende in groter vreysen vander doot,</l>
<l>Want hij was in eyn lant</l>
<l><milestone unit="fol" n="66v"/> Daer hi der heydene voele vant</l>
<l>Soe onghetallijck bouen maten.</l>
<l n="575">Hij en mochtes doch nyet laten,</l>
<l><pb n="123"/>Hij en settede sich ter weere.</l>
<l>Ende dat heydensche heere</l>
<l>Des was vtermaten vele</l>
<l>Dat mit hon ghinck vuten spele</l>
<l n="580">Ende dat hij sorghe ende anxte ghewan:</l>
<l>Die heyden hadden wale .XX. man</l>
<l>Altoes teghen eynen den sijnen.</l>
<l>Doen wolde god laten schijnen</l>
<l>Sijne godlijke macht:</l>
<l n="585">Karle daer den seghe vacht</l>
<l>Soe datten god verloeste</l>
<l>Ende die keersten vertroeste.</l>
<l>Daer toe halp hem sinte Seruaes</l>
<l>Des hoechijt dat des daechs was.</l>
<l n="590"><hi rend="bold">D</hi>oen karle die coninck rijck</l>
<l>Herde oetmoedelike</l>
<l>Des daichs in gods dienste dede</l>
<l>Sijne offerande ende sijne ghebede</l>
<l>Ter eeren gods ende sijnen druyt,</l>
<l n="595">Soe gheboet hij ouerluyt</l>
<l>Den kerstenen alle ghemeyne</l>
<l>Dat sij den busscop reyne</l>
<l>Loefden ende eerden</l>
<l>Ende haren vlijte daer toe keerden</l>
<l n="600">Dat sij heme eer daden,</l>
<l><milestone unit="fol" n="67r"/> Des waren sij saen beraden</l>
<l>Want hon des noet was.</l>
<l>Ende die goede sinte Seruaes</l>
<l>Van gode hadde die ghewalt</l>
<l n="605">Dat hijt hon wale vergalt</l>
<l>Want sij den seghe namen</l>
<l>Ende mit eeren danne quamen.</l>
<l><hi rend="bold">D</hi>oen coninck karle ende sijne man</l>
<l>Den seghe dae alsoe ghewan</l>
<l n="610">Daer hem god dede ghenade</l>
<l>Doen waert hij des te rade</l>
<l>Dat hij sijne boden sande</l>
<l><pb n="124"/>In vranckrijke tot sijnen lande.</l>
<l>Doe hem god loeste vuter noet</l>
<l n="615">Den busscoppen hijt ontboet</l>
<l>Clercken ende gheleerden,</l>
<l>Abden ende bekeerden.</l>
<l>Mit goeden trouwen hij dat dede</l>
<l>Ende bat hon mit soeter bede,</l>
<l n="620">Den heren van vranckrike,</l>
<l>Ende ontboet hon vriendelike</l>
<l>Wie dat heme erganghen was,</l>
<l>Datten god ende sinte seruaes</l>
<l>Vuter sorghen verloeste</l>
<l n="625">Ende ghenadeliken trooste.</l>
<l>Hij ontboet hon sijne holde</l>
<l>Op dat hon god gheuen wolde</l>
<l>Ter zielen dat ewich liecht,</l>
<l>Dat sij voeren te triecht</l>
<l n="630">Ende sinte Seruaes den werden</l>
<l><milestone unit="fol" n="67v"/> Verhieuen vuter eerden</l>
<l>Ende hoechden ende eerden</l>
<l>Ende sijnen loff vermeerden</l>
<l>Want hoem die eer wale betam</l>
<l n="635">Ende hij heme te hulpen quam</l>
<l>Doen hoem des noet was;</l>
<l>Want hem der goede sinte seruaes</l>
<l>Vuter sorghen verloeste</l>
<l>Wijseliken hijt bedachte.</l>
<l n="640">Dat karle gheboden hadde soe</l>
<l>Des waren die keersten voele vroe.</l>
<l><hi rend="bold">D</hi>oen ghinck die nyemaer</l>
<l>Achter lande openbaer</l>
<l>In mengher stat, daer ment vernam.</l>
<l n="645">Doen die meer volquam</l>
<l>In vranckrike tot parijs</l>
<l>Doen voer eyn busscop, hiet willegijs,</l>
<l>Willich tot allen goede:</l>
<l>Hij was des te moede</l>
<l n="650">Dat hij wolde varen daer</l>
<l>Te triecht ende neemen waer</l>
<l><pb n="125"/>Die gheystelike voerste</l>
<l>Off yet daer gheborste</l>
<l>Dat der kerken messtonde,</l>
<l n="655">Dat hijs sich onderwonde</l>
<l>Ende hijt beteren dede.</l>
<l>Doen voer die busscop ter stede</l>
<l>Te sinte seruaes mitter vaert</l>
<l><milestone unit="fol" n="68r"/> Ende erwerff dat dae gemaect waert</l>
<l n="660">Eyn kostelike Cyborye</l>
<l>Doer die ewighe glorie.</l>
<l>Dat chierde die gods holde</l>
<l>Mit syluer ende mit golde;</l>
<l>Daer aen was mennich edel steyn;</l>
<l n="665">Dat werck luchde ende scheyn</l>
<l>Alsoe liecht ende alsoe claer</l>
<l>Als oft eyn spieghel waer</l>
<l>Bouen sinte Seruaes graff,</l>
<l>Dies hoem goeden raet gaff.</l>
<l n="670">Dat wolde god ende sinte Seruaes.</l>
<l>Doen die busscop willigis dae was</l>
<l>Gods wille hij vernam:</l>
<l>Eyn alt man tot hem quam</l>
<l>In sijnen vysione</l>
<l n="675">Tot hem sprack hij scone:</l>
<l>"Verneeme mich", sprack hi, "gods knecht,</l>
<l>Het sall dich duncken onrecht</l>
<l>Dat sinte Seruaes die werde</l>
<l>Ligghet onder die eerde</l>
<l n="680">Aldus langhe hij te triecht,</l>
<l>Die soe claer is ende soe liecht</l>
<l>Voer gode in hiemelrike.</l>
<l>Dat segghe ich dy ghewaerlike.</l>
<l><hi rend="bold">W</hi>illigis die gherechte</l>
<l n="685">Ende sinte hubrechte</l>
<l>Die busscop was inder stat</l>
<l><milestone unit="fol" n="68v"/> Raet ende hulpe hij hem bat.</l>
<l>Des was sinte hubrecht vroe</l>
<l>Wanttet hem ouch alsoe</l>
<l n="690">Teynen tijde voer quam.</l>
<l><pb n="126"/>Doen hijt ouch van hoem vernam</l>
<l>Doen beuyelt hem des te bat.</l>
<l>Den luden gheboet hij dat,</l>
<l>Dat sij sich reynichden daer teghen,</l>
<l n="695">Dat sij godt moeste gheweghen</l>
<l>Ende daer toe wolde gheraden.</l>
<l>Sijn ghebod sij doen daden.</l>
<l><hi rend="bold">D</hi>oen men die meer vernam</l>
<l>Groot volck te triecht quam</l>
<l n="700">Beide wijff ende man.</l>
<l>Gheystelijck mens began</l>
<l>Soe men godlijckste mochte.</l>
<l>Sinte Seruaes men doe sochte</l>
<l>Mit groter oetmoede</l>
<l n="705">Ende mit groten goede.</l>
<l>Sij deden mit deuocien ende mit ynnicheiden</l>
<l>Tot gode waert haer ghebede;</l>
<l>Sij loefden gode langhe</l>
<l>Mit ymnen ende mit sanghe</l>
<l n="710">Die sij vroliken aen hoeuen.</l>
<l>Syn graff sij ontgroeuen</l>
<l>Daer sinte Seruaes eerst was begrauen,</l>
<l>Daer en sinte monulf hadde erhauen.</l>
<l>Des en wisten sij nyet doch,</l>
<l n="715"><milestone unit="fol" n="69r"/> Sij waenden dat hij daer laghe noch,</l>
<l>Die grote heer sinte Seruaes.</l>
<l>Voele scone die stat was:</l>
<l>Sij was ghestuelt bynnen</l>
<l>Voele scoen in vier synnen,</l>
<l n="720">Als men wale doe ghesach,</l>
<l>Daer dat heilichdom op lach</l>
<l>Dat van tongheren was comen,</l>
<l>Dat sinte Seruaes hadde ghenomen,</l>
<l>Die ghewaer gods holde,</l>
<l n="725">Cassen mitten golde</l>
<l>Ende mit siluer beslaghen</l>
<l>Die hi danne dede draghen.</l>
<l><pb n="127"/>Inden midden saghen sij staen</l>
<l>Eynen sarck wael ghedaen</l>
<l n="730">Van marberen steyne.</l>
<l>Sij waenden dat die reyne</l>
<l>Seruacius laghe daer ynne.</l>
<l>Mit gheysteliken synne</l>
<l>Sij vroudens sich alle te samen.</l>
<l n="735">Sij droeghenten danne in gods namen,</l>
<l>Sij sattenten all openbaer</l>
<l>Bij den hoghen altaer,</l>
<l>Die ghetrouwe gods dienst man.</l>
<l>Sij en besaghens nyet nochtan</l>
<l n="740">Noch en sattens opten altaer nyet</l>
<l>Des hon die vrese nyet en ryet;</l>
<l>Sij waren alsoe beraden</l>
<l>Dat sij gods dienste eer daden,</l>
<l><milestone unit="fol" n="69v"/> Alre ambachte gheheerste:</l>
<l n="745">Sij offerden talre eerste</l>
<l>Ons heeren vleysche ende sijn bloet.</l>
<l>Haer gheloeue was soe goet</l>
<l>Dat sijt alsoe aen vynghen.</l>
<l>Doen sij daer toe ghynghen</l>
<l n="750">Ende ontdeckten dien sarcke</l>
<l>Sij vleeden gode starke</l>
<l>Te dien seluen stonden.</l>
<l>Doen sij daer nyet en vonden</l>
<l>Seruacium den reynen</l>
<l n="755">Doen was daer groot weynen</l>
<l>Ende yamer vtermaten.</l>
<l>Dat en consten sij nyet ghelaten.</l>
<l>Seer sij sich mestroosten,</l>
<l>Sij claechdent gode den hoechsten</l>
<l n="760">Arme ende rijke.</l>
<l>Sij waenden sekerlijke</l>
<l>Dat sinte Seruaes die meere</l>
<l>Hon dae ghestolen weere.</l>
<l><hi rend="bold">D</hi>ie rouwe ghinck hon voele na.</l>
<l n="765">Doen was groten yamer da.</l>
<l><pb n="128"/>Beide man ende wijff</l>
<l>Mit rouwen quelden sij haer lijff,</l>
<l>Des men waele gheloeuen mach.</l>
<l>Sij vasten alle den dach</l>
<l n="770">Mit yamer ende mit rouwen,</l>
<l>Mit onsteliker trouwen.</l>
<l>Groten yamer sij maecten;</l>
<l><milestone unit="fol" n="70r"/> Alle die nacht sij waecten</l>
<l>Doen ander lude sliepen.</l>
<l n="775">Gode sij decke aen riepen</l>
<l>Die rouwighe van maestriecht.</l>
<l>Sij hadden haers herten liecht</l>
<l>Ende haer vroude verloren</l>
<l>Die sij hadden daer te voren.</l>
<l n="780">Mit yamer waecten sij ouer macht</l>
<l>Wale tot ouer myddernacht.</l>
<l>Omtrent des eersten hanen crayt</l>
<l>Doen vondense eynen goeden raet,</l>
<l>Sinte Seruaes holden:</l>
<l n="785">Dat sijne soeken solden</l>
<l>In eynre andere stede.</l>
<l>God wolde dat men dat dede</l>
<l>Inden seluen gods huys</l>
<l>Daer hem sinte monulphus</l>
<l n="790">Gheleyt hadden ende beuolen.</l>
<l>Dat was hon allen doen verholen.</l>
<l>Eer sij dat vernamen</l>
<l>Ten graue sij doen quamen.</l>
<l>Haer gebet sij spraken.</l>
<l n="795">Doen sij dat graff op braken</l>
<l>Doen quam eyn soe soeten gore</l>
<l>Om dat graff ende daer voere,</l>
<l>Die soeter was verre</l>
<l>Dan wierouck ende myrre,</l>
<l n="800">Noch balsame noch aloe -</l>
<l><milestone unit="fol" n="70v"/> Sullich roke en waert nye mee -</l>
<l>Noch muskus noch ander cruyt</l>
<l>En gaff soe goeden roeck nye vut</l>
<l>Als vut sijnen graue quam.</l>
<l n="805">Ende als dat volck dat vernam</l>
<l>Desen roecke alsoe goet</l>
<l><pb n="129"/>Des ghewonnen sij hoghen moet,</l>
<l>Die reyne gods holden.</l>
<l>Doen sij dae hoeghen solden,</l>
<l n="810">Seruacius den gods [bode],</l>
<l>Haer hande hoeuen sij te gode</l>
<l>Sij loefden heme ende eerden;</l>
<l>Haer ghebet sij vermeerden</l>
<l>Beide stille ende ouerluyjt</l>
<l n="815">Doen sij den heiligen goits druyt</l>
<l>Sinte Seruaes vonden</l>
<l>In eyn pellen ghewonden</l>
<l>Ende in lijnwade.</l>
<l>Sy woerden des te rade</l>
<l n="820">Dat sij hem naerre quamen.</l>
<l>Van sijnder boerst dat sij namen</l>
<l>Eyn cruce van goeden golde</l>
<l>Dat lach opten gods holde.</l>
<l><hi rend="bold">T</hi>e dien seluen stonden</l>
<l n="825">Onder sijn houft sij vonden</l>
<l>Eyn monstrancie, was roet gout.</l>
<l>Die eerde hij doer die schout,</l>
<l>Die heilighe busscop sinte Seruaes,</l>
<l><milestone unit="fol" n="71r"/> Want des heilighen houts daer in was</l>
<l n="830">Vanden cruce vrone.</l>
<l>Hij lach voele scone</l>
<l>Die gods gebenediede.</l>
<l>Te sijnre rechter sijden</l>
<l>Lach der busscop staff</l>
<l n="835">Ende ane dander sijde dat hoem gaff</l>
<l>Sinte peter, doen hij te romen was,</l>
<l>Den sloetel, dien hij gaff sinte Seruaes,</l>
<l>Van hiemelschen ghewerke</l>
<l>Die noch is in sijnre kerken,</l>
<l n="840">Des is gheeert alle dit lant.</l>
<l>Cassen men doe bi hem vant</l>
<l>Daer in was kostelike heilichdome</l>
<l>Daer mede gheziert waert sijn doeme.</l>
<l><pb n="130"/>Eer sijne hoeuen vut den graue</l>
<l n="845">Soe namen sij den pellen aue</l>
<l>Dien hem der warighe god gaff</l>
<l>Doen hij ghelacht waert int graff -</l>
<l>Dien sij doe wale erkanden -</l>
<l>Dien die enghele mit haren handen</l>
<l n="850">Ouer den lichame leyden</l>
<l>Doen hij was verscheyden</l>
<l>Van henen in eynre saligher vaert,</l>
<l>Doen hij dae gheleecht waert.</l>
<l>Dat saghen doen alle toe samen</l>
<l n="855">Die daer ghinghen ende quamen.</l>
<l>Van gods ghenaden dattet quam.</l>
<l>Doen men dat zudarium aff nam</l>
<l>Dat op sijn ansicht lach,</l>
<l><milestone unit="fol" n="71v"/> Sijn anschijn men doen sach</l>
<l n="860">Der claere sonnen ghelijch</l>
<l>Dat dochte hon wonderlijch</l>
<l>Allen den gheenen diet saghen.</l>
<l>Des en derff nyemant vragen</l>
<l>Waeromme dattet waer.</l>
<l n="865">Sijn ansicht was soe ouer claer</l>
<l>Als die sonne omtrent middach,</l>
<l>Dat men nyet wale daer teghen en sach;</l>
<l>Men en mochten nyet aen gesien.</l>
<l>Sij vielen neder op haer knyen</l>
<l n="870">Die eerde dat sij kusten</l>
<l>Mit gheisteliker lusten</l>
<l>Die sij inden herten droeghen;</l>
<l>Voer haer boerste sij doen sloeghen</l>
<l>Die gods onderdane;</l>
<l n="875">Mit menghen heiten trane</l>
<l>Soe netten sij haer ghewant.</l>
<l>Sij spraken: "heer heylant,</l>
<l>Die dich te rechte besiet,</l>
<l>Du en schijnes doot nyet:</l>
<l n="880">Du bist nae den vleysche doot,</l>
<l>Maer die god die dich geboet</l>
<l>Die mochte dich wale gheuen</l>
<l><pb n="131"/>Opuerstentenisse ende leuen.</l>
<l>Saltu nu, heer, opuerstaen?</l>
<l n="885">Die ghelijck bistu wale ghedaen."</l>
<l><hi rend="bold">S</hi>ij lietens gode gewalden</l>
<l>Ende wouden op halden</l>
<l>Den heilighen lichame</l>
<l><milestone unit="fol" n="72r"/> In ons heren christus name</l>
<l n="890">Ende in sijnen vrede.</l>
<l>Doen woerden alle sijne lede</l>
<l>Als eyn gloyende yser heyt -</l>
<l>Des men die waerheit wale weyt -</l>
<l>Dat welck dat ligt inden colen</l>
<l n="895">Dat en mochten sij nyet verdolen:</l>
<l>Sy moesten den lichame laten staen</l>
<l>Doen sijne vonden soe ghedaen.</l>
<l>Des waert groot haer rouwe</l>
<l>Ende haer yamer euen nouwe</l>
<l n="900">Sij vreysden sich sonder mate</l>
<l>Went datse die prelaten</l>
<l>Gheysteliken troosten.</l>
<l>Sij loefden gode den hoechsten</l>
<l>Mit herten ende mit tonghen;</l>
<l n="905">Scone psalmen dat sij songhen</l>
<l>Daer men gode mede vleet:</l>
<l>Dat vers dat daer geschreuen steet</l>
<l>Dat spreect: "exurge domine".</l>
<l>Hon was sachte ende wee,</l>
<l n="910">Sij waren rouwich ende vroe.</l>
<l>Het spreect in dutschen alsoe</l>
<l>"Stant op, heer,</l>
<l>Ende en slape nyet meer."</l>
<l><hi rend="bold">S</hi>chier nae den woerde,</l>
<l n="915">Doen sij god verhoerde -</l>
<l>Die grote hytte die verghinck.</l>
<l>Des ment gheistelike aen vynck</l>
<l>Als men mit rechte solde doen.</l>
<l>Doen leyde men sinte Seruacium</l>
<l n="920"><pb n="132"/><milestone unit="fol" n="72v"/> Sijne heilige gebeyne</l>
<l>In eyn sylueren vat reyne</l>
<l>Dat buten was van golde,</l>
<l>Den waren gods holde</l>
<l>Die alre eeren wert was.</l>
<l n="925">Doen waert ghehoget Sinte Seruaes.</l>
<l>Soe heilich was der goede man:</l>
<l>Doen men hem te roeren began</l>
<l>Soe soeten gore van hem quam</l>
<l>Dat nye man sullichs en vernam,</l>
<l n="930">Noch balsam noch cynamomijn.</l>
<l>Des moet god gheloeft sijn</l>
<l>Onser alre sceppare.</l>
<l>Doen scheyn eyn liecht claer</l>
<l>Ouer den monster bynnen</l>
<l n="935">Ende buten in allen synnen,</l>
<l>Dat onghewoenliken dochte</l>
<l>Den luden - alst wale mochte -</l>
<l>Die daer omtrent waren.</l>
<l>Sij loefden gode twaren,</l>
<l n="940">Alst gheyn wonder en was.</l>
<l>Dus waert verhauen sinte Seruaes</l>
<l>Inden sconen somertijde,</l>
<l>Die gods ghebenediede,</l>
<l>Septimo ydus junij.</l>
<l n="945">Wildi weten wanneer dat sy?</l>
<l>In bramaent opten seuensten dach.</l>
<l>Voele scoenre teyken men doe sach.</l>
<l>   <hi rend="bold">D</hi>oen die goede sinte Seruaes</l>
<l>Aldus doen verheuen was</l>
<l n="950"><milestone unit="fol" n="73r"/> Mit eeren als hoem wale betam</l>
<l>Ende dat die teyken vernam</l>
<l>Karole die coninck rike,</l>
<l>Doen ontfinck hijt blidelike.</l>
<l>Gode gaff hij den loff.</l>
<l n="955">Te triecht sprack hij eynen hoff</l>
<l>Saen te paesschen daer na.</l>
<l>Sinte Seruaes diende hij da</l>
<l>Mit gheysteliken moede.</l>
<l><pb n="133"/>Dae gheschieden teyken goede,</l>
<l n="960">Dat dede god mit synre macht:</l>
<l>Inden seluen paeschnacht</l>
<l>Die wijle dat men die lessen las</l>
<l>Eyn seer sieck man die ghenas</l>
<l>Die langhe was ghehaertscaert</l>
<l n="965">God halp haer dat sij gaende waert</l>
<l>Ende eyne ander was houellecht</l>
<l>Denen waert der rugghe recht</l>
<l>Dat was goits gerichte</l>
<l>Eyn man die sieck was vander ghichte</l>
<l n="970">Ende was verlaemt ende quall -</l>
<l>Hi lach daer inden hospitaell -</l>
<l>Die ghenas op die selue stonde;</l>
<l>Ende eyne ander was ghebonden</l>
<l>Mit tween kettenen, daer hij lach,</l>
<l n="975">Daer men groten yamer ane sach</l>
<l>Beide spade ende vroe:</l>
<l>Hij was beseeten daer toe</l>
<l>Mitten ouelen gheyste;</l>
<l>Dat was dat alre meyste.</l>
<l n="980">Dien verloeste god ende sinte Seruaes,</l>
<l><milestone unit="fol" n="73v"/> Daer grote vroude aff was.</l>
<l><hi rend="bold">K</hi>aerle die coninck goede</l>
<l>Hi was in bliden moede</l>
<l>Doen god die Teyken daer dede</l>
<l n="985">Daer die menschen ter seluer stede</l>
<l>Mede waren gheneesen.</l>
<l>Die vite deden hij sich leesen</l>
<l>Van sinte Seruaes die dae was</l>
<l>Hij hoerde sij gherne, dat mense las,</l>
<l n="990">Doer liefde ende doer mynne;</l>
<l>Hij mercte sij ane mit synne;</l>
<l>Het was hem sachte ende ghemack</l>
<l>Als hij hoerde dat men sprack</l>
<l>Van sinte Seruaes leuen.</l>
<l n="995">Hij mercte voele euen</l>
<l>Die goede werck die hij beghinck;</l>
<l>Dien loen dien hij ontfinck</l>
<l><pb n="134"/>Dat conde hi voele wael verstaen.</l>
<l>Hi liet in sijn herte gaen</l>
<l n="1000">Ende was des voele vroe</l>
<l>Dat hij verhauen was alsoe.</l>
<l>Aen hoem hadde hi goeden troost,</l>
<l>Des hij heme voer tijts hadde verloost</l>
<l>Vanden heyden, doen hij vacht;</l>
<l n="1005">Des was hij heme dienstacht</l>
<l>Daer nae went in sijnen doot</l>
<l>Went hij hem verloeste vuter noet.</l>
<l><hi rend="bold">A</hi>ls kaerle doen verschiet</l>
<l>Daer nae quam dat deensche dyet</l>
<l n="1010">In dat lant mit ghewalt,</l>
<l><milestone unit="fol" n="74r"/> Des mennich herde seer ontgalt</l>
<l>Daer in lutteringhen</l>
<l>Daer sijt mochten bedwynghen</l>
<l>Tusschen die mase ende den Rijn.</l>
<l n="1015">Des en mocht ander raet sijn</l>
<l>Dat lant hadden sij all veruochten.</l>
<l>Des sij ghenyeten mochten</l>
<l>Dat roefden sij ende namen,</l>
<l>Doen sij te triecht quamen</l>
<l n="1020">Daer die goede synte Seruaes</l>
<l>Verhauen ende gheeert was.</l>
<l>Ende dat werde heylichdome</l>
<l>Dat doen was in sijnen doeme</l>
<l>Dat wouden sij int vuyr verbernen,</l>
<l n="1025">Daer sinte Seruaes was bynnen</l>
<l>Die sich wale heerlijck wrack.</l>
<l>Mit ledderen clommen sij opt daeck,</l>
<l>Sij ontstaken die kerke</l>
<l>Mit vuyre ende mit werke</l>
<l n="1030">Mit droeghen houte ende mit stroe.</l>
<l>Des woerden sij voele onvroe</l>
<l>Want die somighe woerden verbrant,</l>
<l>Sij selue ende haer ghewant,</l>
<l>Van haers selfs vuyre.</l>
<l n="1035">Sij becochtent herde duyre</l>
<l>Dat sij die kerke ane staken.</l>
<l><pb n="135"/>Den hals die somighe braken</l>
<l>Die onsachte sneefden.</l>
<l>Aen den muer die somighe cleefden</l>
<l n="1040"><milestone unit="fol" n="74v"/> Die men qualijck sach gebaren</l>
<l>Als off sij onghehuer waren.</l>
<l>Dat dede god der leuende.</l>
<l>Die sobighe bleuen cleuende</l>
<l>Aen dat daeck mitten handen</l>
<l n="1045">Tot dat sij sich bekanden.</l>
<l>Die alsoe waren beraden</l>
<l>Dat sij god ghenade baden</l>
<l>Ende sanctus Seruacium</l>
<l>Dien hij ghenade wolde doen,</l>
<l n="1050">Denen vergaff hij sijnen toren.</l>
<l>Dander bleuen alle verloren.</l>
<l>Alsoe wrack sich sinte Seruaes.</l>
<l>Lodewijch die coninck was,</l>
<l>Hi was coninck karles sone.</l>
<l n="1055">Van hem willich uch cont doene</l>
<l>Eyne reden cortelike:</l>
<l>Hij hadde vranckrike</l>
<l>Dat hij mochte bedwinghen</l>
<l>Ende daer toe alle lutteringhen;</l>
<l n="1060">Sijn rijck ghinck bis aen den Rijn.</l>
<l>Ende lodewijch die sone sijn,</l>
<l>Die ghecroende ende ghewijede,</l>
<l>Hij hadde hoff in dien tijde</l>
<l>In dien keersdaghen te Coelen</l>
<l n="1065">Openbaer ende onuerhoelen;</l>
<l>Sijn hoechtide dat was heerlijch.</l>
<l>Doen quam daer hertoech heynrijch</l>
<l>Van Sassen, des conincks maech,</l>
<l><milestone unit="fol" n="75r"/> Den hij gherne dae sach</l>
<l n="1070">Want hij was rijck ende weert;</l>
<l>Hij droech den Coninck sijn sweert</l>
<l>Beide te monster ende te houe.</l>
<l>Die voerste was in groten loue;</l>
<l>Hij condt heerliken ende wael doen</l>
<l n="1075">Mit coninckliken loen</l>
<l>Ende mit heerliken dinghen:</l>
<l>Hij gaff hem lutteringhen</l>
<l><pb n="136"/>Te leen van sijnre hant,</l>
<l>Dat heerscap ende dat goede lant</l>
<l n="1080">Vander masen tot opden Rijn.</l>
<l>Hij hielt hem dat wale schijn</l>
<l>Dat hij was sijn lieue neue:</l>
<l>Herde heerlijck was die gaue.</l>
<l>Die ontfinck hij danckbaerlike.</l>
<l n="1085">Het was dien van vranckrike</l>
<l>Te groten danck ghedoen</l>
<l>Dat hijt van heme wolde ontfoen.</l>
<l><hi rend="bold">D</hi>at leen dat was heerlijch.</l>
<l>Doen quam der hertoech heynrijch</l>
<l n="1090">Te triecht schier daer nae.</l>
<l>Hij hadde sijnen hoff al dae.</l>
<l>Sijne hertochdom hij dae besat,</l>
<l>Dat was des landes houft stat.</l>
<l>Die heeren hij doen besande</l>
<l n="1095">Ende die heeren vanden lande,</l>
<l>Die gherne tot hem quamen</l>
<l><milestone unit="fol" n="75v"/> Doen si die reden vernamen.</l>
<l>Dat lant deder in sijnen eyt,</l>
<l>Al waest den somighen leyt</l>
<l n="1100">Het waert hem all gehoersam.</l>
<l>Ich en weyt wie dat sent quam</l>
<l>Dat die van vranckrijck</l>
<l>Daden alsoe boeslike</l>
<l>Dat sij in eyn ghedroeghen</l>
<l n="1105">Ende haren coninck versloeghen,</l>
<l>Lodewijch karles sone -</l>
<l>Wie mochten sij qualiker ghedoen -</l>
<l>Die haer heer was gheboren.</l>
<l>Dat was leyt ende toren</l>
<l n="1110">Den hertoghe heynrike.</l>
<l>Hij dede wael die ghelijke</l>
<l>Mit torentliken dinghen.</l>
<l>Hij ontfinck alle lutteringhen</l>
<l>Vander roemscher cronen</l>
<l n="1115">Vanden rijne totter sonen</l>
<l>Te toerne den karlinghen.</l>
<l><pb n="137"/>Sy moetens ghehinghen</l>
<l>Want sij en condens nyet ghekeren.</l>
<l>Nochtan en wolde hijs nyet ontberen.</l>
<l n="1120">Dat stont hon lasterlike</l>
<l>Want het tot honnen rike</l>
<l>Ghehoersam was daer beuoren;</l>
<l>Dat hadden sij doen verloren.</l>
<l><hi rend="bold">D</hi>ie selue hertoch heynrike</l>
<l n="1125">Hij was vroet ende louelike.</l>
<l><milestone unit="fol" n="76r"/> Sent dat hij te triecht quam</l>
<l>Ende die werdicheit vernam</l>
<l>Van sinte Seruaes, die daer lach,</l>
<l>Dat hijs hoerde ende sach,</l>
<l n="1130">Dat meercte hij in goede.</l>
<l>Heme waert des te moede</l>
<l>Ende vercoessen teynen patrone</l>
<l>Doer sijne teyken scone.</l>
<l>Die gheweldighe man</l>
<l n="1135">Hi dede den raet dat hij gewan</l>
<l>Sinte Seruaes stole ende sijnen staff.</l>
<l>Hij verwerff dat ment hem gaff.</l>
<l>Wijsseliken hijt bedachte.</l>
<l>Doen hijt in sassen brachte</l>
<l n="1140">Die hertoghe, der edel heer,</l>
<l>In sinte Seruaes eer</l>
<l>Stichte hij eyne abdye all dae</l>
<l>By der boden, als ich verstae, -</l>
<l>Soe heyt dat water dat dae gheyt</l>
<l n="1145">Daer dat cloester by steyt</l>
<l>Van edelen cloester vrouwen.</l>
<l>Men maecht verre aenscouwen</l>
<l>Want het staet alsoe</l>
<l>Op eynen berch hoe</l>
<l n="1150">Ende is herde rijch</l>
<l>Schone ende heerlijch.</l>
<l>Quiddelinghen borch die vrye</l>
<l>Soe heytet die heerlyke abdye.</l>
<l><milestone unit="fol" n="76v"/> Sij heeft wale menghen heerliken man.</l>
<l n="1155">Hij was salich diere ye began.</l>
<l><pb n="138"/>Der hertoech heynrijch</l>
<l>Sijn leuen was heerlijch.</l>
<l>Die heilighe sinte Seruaes,</l>
<l>Die sijn patroen was,</l>
<l n="1160">Hij en liets hem ongheloent nyet.</l>
<l>Doen die heer verschiet</l>
<l>Mocht hem wel helpen sinte Seruaes</l>
<l>Van dies des hoem noet was.</l>
<l>Men bestade den werden</l>
<l n="1165">Mit eeren totter eerden</l>
<l>Als men van rechte solde.</l>
<l>God gheue heme sijne holde</l>
<l>Ende den ewighen lijff.</l>
<l>Noch doe leefde sijn edel wijff</l>
<l n="1170">Ende Otte sijn lieue kint:</l>
<l>Hij waert te Romen keyser sent.</l>
<l><hi rend="bold">D</hi>oen men sijnen vader begroeff</l>
<l>Gheweldichlijch hij sich erhoeff</l>
<l>Als die stoute lewe doet</l>
<l n="1175">Ende hadde manliken moet</l>
<l>Ende hadde daer toe goeden sen</l>
<l>Tallen tijden, ich seker ben,</l>
<l>Daer hijse wolde keeren.</l>
<l>Onder hem soe stont mit eeren</l>
<l n="1180">Gheystelike ghestichte</l>
<l>Ende werrentlijck gerichte.</l>
<l><milestone unit="fol" n="77r"/> Dat hielt hij eerlijcke</l>
<l>Ende maecte inden rike</l>
<l>Den armen ghenade ende vrede</l>
<l n="1185">Ende gaff den riken wijse rede.</l>
<l>Te romen voer hij sijne vaert</l>
<l>Ende werff dat hij ghewijet waert</l>
<l>Heerliken all openbaer.</l>
<l>Doen spraken die romaer</l>
<l n="1190">Dat sijs waren vroe</l>
<l>Dat hem was comen alsoe,</l>
<l>Dat eyn soe wale volkomen man</l>
<l><pb n="139"/>Soe grote heerscap dae ghewan,</l>
<l>Dien god all daer sande</l>
<l n="1195">Van den dutschen lande.</l>
<l><hi rend="bold">O</hi>tte was eyn seghe salich man.</l>
<l>Doen hij dat rike ghewan</l>
<l>Mit groter eeren hijt behielt.</l>
<l>Bynnen sijnen tijden soe ghevielt</l>
<l n="1200">Dat hij busscopdome stichtede</l>
<l>Ende dat rijke berichtede</l>
<l>In eyns keysers stat.</l>
<l>Sijn moeder hem deckwijle bat</l>
<l>In moederliker mynnen</l>
<l n="1205">Dat hi haer hulpe ghewynnen</l>
<l>Sinte Seruaes ghebeyne,</l>
<l>Dat heilighe ende dat reyne,</l>
<l>Want sy den godes holde</l>
<l>Gherne eer doen wolde;</l>
<l n="1210">Off sijt mochte leuen</l>
<l><milestone unit="fol" n="77v"/> Dat sij hem haer eyghen wolde gheuen</l>
<l>Ende cloestere ende kerken</l>
<l>In sijne eer solde laten werken.</l>
<l>Monstere wolde sij vryen</l>
<l n="1215">Ende in sijne eer ghebenedyen</l>
<l>Nae haers soens rade</l>
<l>Ende dat hij dan dade</l>
<l>Daer mede dat hij woude doen.</l>
<l>Soe langhe bat sij haren soen</l>
<l n="1220">Mit liste ende mit synne</l>
<l>Tot dat heme die mynne</l>
<l>Van sijnre moeder gheryet</l>
<l>Dat hijt en mochte laten nyet,</l>
<l>Dat hij haren wille dede</l>
<l n="1225">Ende leystede hare bede.</l>
<l>   <hi rend="bold">D</hi>er coninck otte die ghewerde</l>
<l>Sijnre moeder des sij begherde</l>
<l>Des hij wale gheweldich was.</l>
<l>Doen waert die goede sinte Seruaes</l>
<l n="1230"><pb n="140"/> Van triecht gheuoert alsoe.</l>
<l>Die sassen waren voele vroe</l>
<l>Hi was haer salicheit ende haer heyll</l>
<l>Des sij ghenoten eyn groot deyll</l>
<l>Bennen drien Jaren.</l>
<l n="1235">Ende die van triecht waren</l>
<l>Mit yamer beuanghen</l>
<l>Doent hon soe was erganghen;</l>
<l>Dat was haer rouwe ende toren</l>
<l>Dat sij alsoe hadden verloren</l>
<l n="1240">Haren troost, den reynen:</l>
<l><milestone unit="fol" n="78r"/> Sy mochten byllich weynen.</l>
<l>Yamerlijck was haer claghe</l>
<l>Beide mit nacht ende mit daghe</l>
<l>Dat hon des nyet en verdroet.</l>
<l n="1245">Maer der gheenre vroude was groot</l>
<l>Die sint Seruaes voerden.</l>
<l>Voele balde sij sich roerden</l>
<l>Mit vrouden ende mit sanghe</l>
<l>Allen die straten langhe</l>
<l n="1250">Westualen ende sassen dorch</l>
<l>All tot quiddelinghen borch.</l>
<l>Daer brachten sij den heylant.</l>
<l>All daer sij voeren doer die lant</l>
<l>Mennich teyken men daer sach</l>
<l n="1255">Beyde nacht ende dach,</l>
<l>Voele ende ontellike</l>
<l>Die god van hiemelrike</l>
<l>Sinte Seruaes ter eeren dede.</l>
<l>Des loefde men hem in mengher stede.</l>
<l n="1260"><hi rend="bold">D</hi>ie teyken waren louelijck</l>
<l>Ende der loff was heerlijck</l>
<l>Ende men gaf den waren gode</l>
<l>Ende sinte Seruaes sijnen bode</l>
<l>Wijde achter den lande</l>
<l n="1265">Menghe rijke offerande</l>
<l>Van ouden ende van jonghen.</l>
<l>Doghentlike sy songhen</l>
<l>Bouen inder lochten</l>
<l><pb n="141"/>Dat sijt horen mochten</l>
<l n="1270"><milestone unit="fol" n="78v"/> Die keersten, als sij daden:</l>
<l>Het quam bi gods ghenaden</l>
<l><hi rend="bold">D</hi>oen der heer loefsam</l>
<l>Te quiddelinghen borch quam,</l>
<l>Die goede sinte Seruaes,</l>
<l n="1275">Grote vroude doen daer was.</l>
<l>Heerlijck was der ontfanck</l>
<l>Ende heerlijck was doe haer ghesanck.</l>
<l>Die edele cloester vrouwen</l>
<l>Sy ontfinghen hem mit trouwen,</l>
<l n="1280">Die louelike gemmen,</l>
<l>Ende mit vroliken stemmen,</l>
<l>Die reyne gods brude,</l>
<l>Ende ander goede lude</l>
<l>Die langhe sijns hadden begheert.</l>
<l n="1285">Hij was der eeren wale weert</l>
<l>Die heilighe sinte Seruaes.</l>
<l>Groten yamer doen was</l>
<l>Te triecht alle die drie iaer.</l>
<l>Dat mach men weten wel voerwaer.</l>
<l n="1290">Alsoe voele als der Sassen</l>
<l>Haer vroude was ghewassen</l>
<l>Soe wies triecht die rouwe.</l>
<l>Die wijse ende die ghetrouwe</l>
<l>Sinte Seruase dienstman,</l>
<l n="1295">Dien soe leyde was ghedaen</l>
<l>Dat hon haer troost was ghenomen,</l>
<l>Sij waren des in eyn comen</l>
<l>Verholen, nyet openbaer, -</l>
<l><milestone unit="fol" n="79r"/> Ich en weyt wie mennich daer</l>
<l n="1300">Die saken ouerdachten</l>
<l>Ende dat wolden achten</l>
<l>Off sijt mochten ghedoen -</l>
<l>Dat sij sanctus Seruacium</l>
<l>Weder mochten brenghen</l>
<l n="1305">Woldes hon god ghehenghen</l>
<l>Dats hon stade ghelaghe.</l>
<l>Sij satten in die waghe</l>
<l><pb n="142"/>Beide lijff ende goet:</l>
<l>Dat ryet hon haer manlike moet.</l>
<l n="1310"><hi rend="bold">T</hi>e sassen voeren sij nae</l>
<l>Ende dienden soe langhe dae</l>
<l>Went sij woerden heymelijch.</l>
<l>Haer seden waren eerlijch</l>
<l>Ende haer werken der sij plaghen</l>
<l n="1315">Tot dat sij wale besaghen</l>
<l>Die seden ende die gheleghentheiden.</l>
<l>Dit quam van groter doghentheiden</l>
<l>Dat sij des begonden.</l>
<l>Doen sijt all ondervonden</l>
<l n="1320">Wie derre Costeryen plach</l>
<l>Ende waer sinte Seruaes lach,</l>
<l>Die gods ghebenediede,</l>
<l>Doen waert eyn hoechtijde</l>
<l>Daer arme ende rijke</l>
<l n="1325">Begonden werdelike,</l>
<l>Die lude vanden lande</l>
<l>Dient god te moede sande.</l>
<l>Inden cloester ende inder stat</l>
<l><milestone unit="fol" n="79v"/> Der eyn vrunt den anderen bat</l>
<l n="1330">Als men ten hoechtijden doet.</l>
<l>Doen waert dat hoechtide voele goet</l>
<l>Mit vieren ende mit waken</l>
<l>Mit vrouden in mengher saken</l>
<l>Mit drincken ende mit weertscapen</l>
<l n="1335">Mit mynnen ende mit vrientscapen.</l>
<l>Twee daghe ende eyne nacht</l>
<l>Dat sij waecten ouer macht.</l>
<l>Sij speelden ende sij riepen.</l>
<l>Ende doen si doen ontsliepen</l>
<l n="1340">Des anderen nachts daer nae</l>
<l>Doen waest voele stille dae</l>
<l>Want sij sliepen vaste;</l>
<l>Weerde ende ouch die gaste,</l>
<l>Die vrouwen inden cloester,</l>
<l n="1345">Dyenaer ende kuster,</l>
<l>Sij en condens nyet ghelaten</l>
<l><pb n="143"/>Haers selues sij vergaten;</l>
<l>Blusschen lieten sij dat liecht.</l>
<l>Die doen daer waren van triecht</l>
<l n="1350">Van sinte Seruaes lande geboren</l>
<l>Sij hadden langhe daer beuoren</l>
<l>Haer dinck daer toe beraden -</l>
<l>Alse die wijsliken daden -</l>
<l>Wie sij vuten lande queemen</l>
<l n="1355">Off sy sinte seruaes neemen.</l>
<l>Dat hadden sij te voren bedacht.</l>
<l>Het was inder middernacht</l>
<l>Doen hon gheluck gaff die stade.</l>
<l><milestone unit="fol" n="80r"/> Doen berouwede hon haren scade.</l>
<l n="1360">Haer leuen setten sij aen eyn heyll:</l>
<l>Sij sneden aff die clocken seyll</l>
<l>Vanden clocken die daer hynghen.</l>
<l>Totten altaer sy ghinghen.</l>
<l>Doen sij daer toe quamen</l>
<l n="1365">Dat schrijn dat sij doen namen</l>
<l>Daer sinte Seruaes in lach,</l>
<l>Die haer herte verlichte als der dach.</l>
<l>Nae hon sloeten sij die doere</l>
<l>Doen sij quamen daer voere.</l>
<l n="1370">Mit anxte ende mit sorghen</l>
<l>Sij riepen: "god wille ons borghen."</l>
<l>Dat lant ruymden sij daer mede.</l>
<l>Sij wisten wael der lude sede</l>
<l>Ende hadden wale bekant</l>
<l n="1375">Die rechte weghe doer dat lant.</l>
<l><hi rend="bold">D</hi>at lant sij doen ruymden,</l>
<l>Dat sij doe nyet en versuymden</l>
<l>Daer sy om quamen daer.</l>
<l>Doen mens int cloester waert gewaer,</l>
<l n="1380">Die des Cloesters plaghen,</l>
<l>Doen sij den scade besaghen</l>
<l>Dat ontfoert was sinte Seruaes,</l>
<l>Groten yamer doen daer was</l>
<l>Inden lande ouer all.</l>
<l n="1385">Als sij vernamen den vall</l>
<l><pb n="144"/>Ende die vreyselike mere,</l>
<l>Quiddelinghen burghere,</l>
<l><milestone unit="fol" n="80v"/> Doen was groot claghe dae.</l>
<l>Ghewapent volchden sij hon nae.</l>
<l n="1390">Dat was doen al te spade:</l>
<l>Eer sijs woerden te rade</l>
<l>Dat sij te samen ghequamen</l>
<l>Ende haer wapen ghenamen,</l>
<l>Soe waren sij soe verre gheuaren</l>
<l n="1395">Dat sij vut haren oughen waren;</l>
<l>Sij en mochtense nyet eruolghen.</l>
<l>Des waren sij seer verbolghen.</l>
<l>Dat wolde die goede sinte Seruaes</l>
<l>Ende god des die ghewalt was.</l>
<l n="1400">Dat waert hon voele wale bekant:</l>
<l>Anders en mochten sij doer dlant</l>
<l>Noch van danne moghen comen;</l>
<l>God hadse in sijne hoede ghenomen</l>
<l>Ende in sijnen gheleyde.</l>
<l n="1405">Sij voeren mit arbeyde</l>
<l>Beide spade ende vroe.</l>
<l>Soe lange daden sij daer toe</l>
<l>Dat sij te lande quamen.</l>
<l>Ende doent die van triecht vernamen</l>
<l n="1410">Doen waren sijs blide ende vroe</l>
<l>Datse god wolde troesten soe.</l>
<l><hi rend="bold">D</hi>oen men dat te triecht vernam</l>
<l>Dat haer troost weder quam,</l>
<l>Die werde heer sinte Seruaes,</l>
<l n="1415">Grote vroude doen daer was.</l>
<l>Als sij van recht souden sijn</l>
<l>Dat deden sij wale in schijn.</l>
<l><milestone unit="fol" n="61r"/> Daer toech groot volck teghen</l>
<l>Beide in straten ende in weghen</l>
<l n="1420">Beide arme ende rike;</l>
<l>Sy ontfinghenten vrolike</l>
<l>Die Clercken mitten leken.</l>
<l>Daer dede god scone teeken</l>
<l>Doer sinte Seruaes sijnen knecht:</l>
<l n="1425"><pb n="145"/> Daer worden cropele gaende recht</l>
<l>Ende recht gaen die Cromme</l>
<l>Daer woerden sprekende die stomme;</l>
<l>Mitten gods gheloeue</l>
<l>Woerden sprekende die doeue</l>
<l n="1430">Te dien seluen stonden.</l>
<l>Eyn die daer quam ghebonden</l>
<l>Mitten boesen gheyste,</l>
<l>Des dede hem god volleyste</l>
<l>Ende sinte Seruaes, dat hijne verloeste</l>
<l n="1435">Ende sijne vriende ghetrooste.</l>
<l>Dat was merkelijck ghenoech.</l>
<l>Eyn die water Calff droech,</l>
<l>Die ydropocus ghenant was,</l>
<l>Dien eerde god ende sinte Seruaes</l>
<l n="1440">Dat hem die water sucht verghinck.</l>
<l>Doen men den heilighen heer ontfinck</l>
<l>Sinte Seruaes in gods namen,</l>
<l>Die Clocken luyden altesamen</l>
<l>Alleyne mitter goids cracht.</l>
<l n="1445">Die teyken waren eeracht.</l>
<l><hi rend="bold">D</hi>ie goids ghenade was daer groot</l>
<l><milestone unit="fol" n="81v"/> Des mennich menssche doen ghenoet.</l>
<l>Alle die daer quamen</l>
<l>Die die teykenen vernamen,</l>
<l n="1450">Vroliken sij doen songhen;</l>
<l>Mit herten ende mit tonghen</l>
<l>Hoeuen sij ane den gods loff.</l>
<l>Doen sij quamen opten vrijthoff</l>
<l>Voer des monsters doere,</l>
<l n="1455">Doen was daer groot volck voere</l>
<l>Buten ende bynnen,</l>
<l>Diene ontfinghen mit mynnen</l>
<l>Mit loue ende mit sanghe</l>
<l>Mit gheysteliken ontfanghe</l>
<l n="1460">Alst den heer wale betam,</l>
<l>Doen hij in dat monster quam</l>
<l>In sijn eyghen huys te triecht,</l>
<l>Daer dat ghewarighe gods liecht</l>
<l><pb n="146"/>In eynen stillen ghedencken</l>
<l n="1465">Die kerssen dede ontfencken</l>
<l>Den luden inden handen,</l>
<l>Die vanden goids vuyr ontbranden</l>
<l>Liecht ende vtermaten scone,</l>
<l>Ane den muer ende ane die crone</l>
<l n="1470">Ende op die Candelaer</l>
<l>Soe dat ment openbaer</l>
<l>Die gods teyken daer sach.</l>
<l>Mit recht viert men den dach</l>
<l>Die ligt inden bramaende</l>
<l n="1475">Des Seuenden daechs aengoende</l>
<l><milestone unit="fol" n="82r"/> Als inden boeken daer steyt</l>
<l>Als hier te voren is gheseyt.</l>
<l>Hets recht dat men sijne feeste begheyt</l>
<l>Gheystelike ende scone;</l>
<l n="1480">Ende vander translacione</l>
<l>Dat sinte Seruaes waert erhauen</l>
<l>Vuter eerden daer hij lach begrauen.</l>
<l>Dat quam beide op eynen dach</l>
<l>Dat woude god diet al vermach.</l>
<l n="1485"><hi rend="bold">S</hi>inte Seruaes dienstman</l>
<l>Die ich ghenoemen nyet en can</l>
<l>Diene weder hadden bracht</l>
<l>Van Sassen mitter gods cracht,</l>
<l>Sij ghinghen ten lecter staen</l>
<l n="1490">Want sij hadden daer om ghedaen</l>
<l>Alsoe ghedanen arbeyt.</l>
<l>Sij seiden alle die waerheit</l>
<l>Wie sij den heilighen heer</l>
<l>Haelden alsoe verre</l>
<l n="1495">Ende wie sij danne quamen</l>
<l>Doent die van Sassen vernamen</l>
<l>Die seer waren verbolghen,</l>
<l>Doen sij hon solden volghen</l>
<l>Ghewapent mit groten scaren;</l>
<l n="1500">Wie sij god doen wolde bewaren</l>
<l>Vanden groten volke;</l>
<l>Wie dat eyne neuel wolke</l>
<l><pb n="147"/>Ouer die Sassen quam</l>
<l>Die hon den rechten wech benam</l>
<l n="1505">Dat hon onkondich was der aert:</l>
<l><milestone unit="fol" n="82v"/> Want hon dat weder waert</l>
<l>Soe duyster vtermaten</l>
<l>Dat sij mysden der straten</l>
<l>Dat sij te dien stonden</l>
<l n="1510">Des weechs nyet en vonden</l>
<l>Daer sij henen wolden;</l>
<l>Sij en wisten waer sij solden</l>
<l>Haere nyrghen gheyn twaren</l>
<l>Ende lieten sinte Seruase varen</l>
<l n="1515">Ende sijne man in gods vrede.</l>
<l>Den Sassen woerden haer lede</l>
<l>Alsoe swaer als eyn steyn.</l>
<l>Ende ouer sinte Seruaes scheyn</l>
<l>Dat heilighe hiemelsche liecht</l>
<l n="1520">Ende ouer sijne dienstman van triecht</l>
<l>Diene mit trouwen voerden.</l>
<l>Herde schier sij sich roerden</l>
<l>Sijne lieue vaert ghenote.</l>
<l>Sij hadden hulpe groot</l>
<l n="1525">Die hon der goede god beriet,</l>
<l>Die ouch dat ysrahelsche diet</l>
<l>Vut Egipten leyde</l>
<l>Ende hon wael bereide</l>
<l>Des weechs ende der snelden.</l>
<l n="1530">Dat seiden sij ende vertelden</l>
<l>Armen ende riken</l>
<l>Den luden alle ghelijken</l>
<l>Mit openbaren woerden.</l>
<l>Doen spraken sij diet hoerden:</l>
<l n="1535">"In nomine domini</l>
<l><milestone unit="fol" n="83r"/> Der gheware god geloeft sy."</l>
<l><hi rend="bold">D</hi>oen die goede sinte Seruaes</l>
<l>Te triecht weder comen was</l>
<l>Daer en god ghesande,</l>
<l n="1540">Doen was daer inden lande</l>
<l>Mennich mensche herde vroe.</l>
<l><pb n="148"/>Daer nae schier quaemt alsoe</l>
<l>Dat dat rijck bleyff hereloes</l>
<l>Ende der Coninck sijn lijf verloes</l>
<l n="1545">Die des rijcks doen plach,</l>
<l>Den men mit eeren noemen mach,</l>
<l>Otte, des Conincks otten sone,</l>
<l>Dien god die eer wolde doen</l>
<l>Dat hij dat Coninckrijck</l>
<l n="1550">Besat herde eerlijck,</l>
<l>Behielt ende berichtede</l>
<l>Ende busscopdome stichtede,</l>
<l>Die weder die grieken vacht</l>
<l>In Calabren mit groter cracht.</l>
<l n="1555"><hi rend="bold">D</hi>oen die coninck doot was</l>
<l>Doen stont dat rijck, sijt seker das,</l>
<l>Menghen dach onberaden</l>
<l>Dat die menghe onrechte daden</l>
<l>Den goeden ende mennich onghemack,</l>
<l n="1560">Dat nyemant en richte noch en wrack</l>
<l>Alst herde wale bescheyn.</l>
<l>Eer die voersten des woerden eyn</l>
<l>Dat eyn ander coninck waert ghecoren</l>
<l>Soe hadde sinte Seruaes verloren</l>
<l n="1565">Eyn goet dat bij der moselen lach,</l>
<l>Dat sijn eyghen was menghen dach</l>
<l><milestone unit="fol" n="83v"/> Ende sijn is noch hude.</l>
<l>Dat namen hem quade lude</l>
<l>Bij Couelense herde nae:</l>
<l n="1570">Onrechte heeren woenden dae</l>
<l>Dijt hoem namen mit ghewalt,</l>
<l>Des die somighe seer ontgalt.</l>
<l>Dus waert berouft sinte Seruaes</l>
<l>Dat doch groot onrecht was.</l>
<l n="1575">Dat hij sijn eyghen hadde verloren</l>
<l>Des hadden rouwe ende toren</l>
<l>Sijne vrunt goede.</l>
<l>Doen woerden sijs te moede</l>
<l>Dat men sijne kasse daer droech</l>
<l n="1580">Ende sijns heyldoms ghenoech</l>
<l><pb n="149"/>Dat goet was ende gheweere,</l>
<l>Des die quade roeuere</l>
<l>Herde seer ontgolden</l>
<l>Die sich nyet beteren en wolden.</l>
<l n="1585"><hi rend="bold">D</hi>oen sinte Seruaes daer was comen.</l>
<l>Die hem sijn goet hadden benomen</l>
<l>Sij verloren voele meer:</l>
<l>Siele, lijff, goet ende eer</l>
<l>All daer sij in goeden hoeghen saten,</l>
<l n="1590">Vroelijck droncken ende aten</l>
<l>Ende wale mit vreden waenden sijn.</l>
<l>Dat waert haren ongheluck schijn:</l>
<l>Die boese gheyst daer quam</l>
<l>Die somighen mit lyue ende ziele nam</l>
<l n="1595">Ende voerdese inder hellen.</l>
<l>Die andere, haer ghesellen,</l>
<l><milestone unit="fol" n="84r"/> Dien god die ghenade wolde gheuen</l>
<l>Dat sij behielden haer leuen,</l>
<l>Doen sij die waerheit vernamen</l>
<l n="1600">Tot sinte Seruaes dat sij quamen</l>
<l>Mit gheysteliken rade</l>
<l>Ende soechten sijne ghenade</l>
<l>Ende beterden haer schulde</l>
<l>Ende erworuen sijne hulde</l>
<l n="1605">Haer eyghen gauen sij heme om dat</l>
<l>Dat sij versoenden des te bat.</l>
<l><hi rend="bold">D</hi>oen die heilighe man</l>
<l>Sijn eyghen weder ghewan,</l>
<l>Die gheweldighe sinte Seruaes,</l>
<l n="1610">Ende dat wonder dat dae was</l>
<l>Gheschiet all openbaer,</l>
<l>Doen ghinck die nyemaer</l>
<l>Achter lande wijde.</l>
<l>Doen baden in dien tijde</l>
<l n="1615">Van Couelense die heerscap</l>
<l>Doer gheystelike broederscap</l>
<l>Dat ment hon ter eeren wolde doen</l>
<l><pb n="150"/>Ende men sanctus Seruacium</l>
<l>Hon daer naerre brechte.</l>
<l n="1620">Sijne priesteren ende dienst knechte</l>
<l>Waren alsoe beraden</l>
<l>Dat sijt gherne daden.</l>
<l>Doen men die meer vernam</l>
<l>Groot volck daer integhen quam</l>
<l n="1625">Dien ment gheboet ende bat</l>
<l>Van Couelentze vuter stat</l>
<l><milestone unit="fol" n="84v"/> Ende vanden lande alomme,</l>
<l>Die wijse ende die domme.</l>
<l>Doen was daer te diere stont</l>
<l n="1630">Mensschen mennich dusent</l>
<l>Mitt heyldoems ghenoeghen.</l>
<l>Haer crucen die sij droeghen.</l>
<l>Synghende sy doen ghinghen,</l>
<l>Mit eeren sijne ontfinghen.</l>
<l n="1635">Aen eynen velde wijde,</l>
<l>Daer stont aender suden sijden</l>
<l>Eyn berch scone ende hoe.</l>
<l>God van hiemel wolde alsoe</l>
<l>Dat sulck heylichdom daer was</l>
<l n="1640">Dat eeren wolde sinte Seruaes</l>
<l>Die voele guets stichtede:</l>
<l>Die kasse sich op richtede</l>
<l>Ende neych daer henen .drie. stont</l>
<l>Alst oft woude segghen: "blijft gesont."</l>
<l n="1645">Sinte Seruaes die eerlike,</l>
<l>Hij dede al dies ghelijke</l>
<l>Als off hij orloff nemen wolde</l>
<l>Doen dede der gods holde</l>
<l>Als die danne wolde keren.</l>
<l n="1650">Doen voer hij danne mit eeren.</l>
<l><hi rend="bold">D</hi>at scheiden dat was heerlijck.</l>
<l>Nu hoert wiet daer na quam waerlike</l>
<l>Te golse, dat daer bij was,</l>
<l>Daer eyghen hadde sinte Seruaes</l>
<l n="1655">Ende daer toe wijngarde:</l>
<l>Die woerden verwoest haerde;</l>
<l><pb n="151"/>Dat berichtede hij wale sent.</l>
<l><milestone unit="fol" n="85r"/> Doen ghingen der gebeuren kint</l>
<l>Des nachts inden wijngaert -</l>
<l n="1660">Dat hon tonghemake waert -</l>
<l>Ende stalen die wijnbeeren.</l>
<l>Doent sinte Seruaes wilde weren</l>
<l>Doen hadde hij schier ghedaen.</l>
<l>Die wijnberen mocht men eten saen</l>
<l n="1665">Doen mense plucte ende las.</l>
<l>Inden herfst dattet was</l>
<l>Dat die kinder daer in waren comen</l>
<l>Ende hadden der wijnberen voele genomen</l>
<l>Dat sy doer nyemant en vermeden.</l>
<l n="1670">Die eyne droeghen, dander sneden,</l>
<l>Sij braken ende aten,</l>
<l>Sij woesteden vtermaten,</l>
<l>Daer hare egheyn aen en wan.</l>
<l>Tot hon quam eyn alt man</l>
<l n="1675">Scone ende heerlijch;</l>
<l>Sinte Seruaes was hij ghelijch</l>
<l>Des wijngarde dat men daer brack.</l>
<l>Totten kinderen hij sprack:</l>
<l>"Waeromme neemder mijn goet?</l>
<l n="1680">Het is quaet dat ghij doet.</l>
<l>Ondanck hebbe hij diet uch ryet.</l>
<l>En waerdy alsoe kint nyet</l>
<l>Het soude uch qualijck vergaen.</l>
<l>Doch soe wijt is gedaen,</l>
<l n="1685">Alsoe kint als ghij sijt,</l>
<l>Uch en sall te deser tijt</l>
<l>Nyemant henne gheleyden:</l>
<l><milestone unit="fol" n="85v"/> Ghij sult des daichs verbeiden</l>
<l>Tot dat uch ur vrunde hij vynden."</l>
<l n="1690">Dit sprack hij totten kinden.</l>
<l><hi rend="bold">A</hi>ls die reden eynde nam,</l>
<l>Sy en wisten wae der heer quam.</l>
<l>Saen te desen stonden</l>
<l>Soe stonden sij alle ghebonden</l>
<l n="1695">Beyde groot ende cleyne;</l>
<l><pb n="152"/>Sij bleuen alle ghemeyne</l>
<l>Ane den wijngaert cleuende</l>
<l>Ende dootliken leuende.</l>
<l>Sij begonden te mesbaren</l>
<l n="1700">Als off sij woedende waren;</l>
<l>Haer anschijn was eyselijck</l>
<l>Ende haer ghebeer vreyselijck;</l>
<l>Sij verloren sen ende macht.</l>
<l>Alsoe stonden sij alle die nacht</l>
<l n="1705">Ende des anderen daichs ouer middach.</l>
<l>Ende als sij eyn yeghelijck sach.</l>
<l>Die sijn kint hadde verloren,</l>
<l>Van dien sij waren geboren,</l>
<l>Die hare vriende roechten,</l>
<l n="1710">Langhe wijle dat sijse soechten</l>
<l>Tot dat noene leden was.</l>
<l>Alsoe woldet sinte Seruaes.</l>
<l>Teghen die auontstonden</l>
<l>Quamen sij daer sijse vonden</l>
<l n="1715">Clemmende aen die stucke</l>
<l>Te haren groten onghelucke.</l>
<l>Sij en hoerden noch sij en saghen.</l>
<l><milestone unit="fol" n="86r"/> Dit meshaechde haren maghen.</l>
<l>Die oughen waren hon verkeert.</l>
<l n="1720">Des waert hon dat herte besweert</l>
<l>Den vaderen ende den moederen,</l>
<l>Den susteren ende den broederen.</l>
<l>Haert was hon allen der lijff:</l>
<l>Sij stonden als loths wijff</l>
<l n="1725">Die wijlen teynen steyne waert.</l>
<l>Doen mochte hon rouwen die vaert.</l>
<l><hi rend="bold">D</hi>ie vrunt waren voele onvroe</l>
<l>Doen sijse vonden alsoe</l>
<l>Staende soe kommerlike;</l>
<l n="1730">Sy weynden yamerlike</l>
<l>Diese mit trouwen meynden.</l>
<l>Doen sij voele gheweynden</l>
<l>Doen woerden sij soe beraden</l>
<l>Dat sij ghenade baden</l>
<l n="1735"><pb n="153"/> Gode ende sinte Seruacium,</l>
<l>Dat hon god genade wolde doen;</l>
<l>Ende doer dijns selues eere,</l>
<l>Die heilighe ende die meere,</l>
<l>Dat hijs sich onderwonde</l>
<l n="1740">Ende die kindere ontbonde</l>
<l>Ende aensaghe haer yoechde;</l>
<l>Doer sijnre groter doechde</l>
<l>Lyet ghenyeten den kinden</l>
<l>Ende hijse woude ontbinden</l>
<l n="1745">Haer lijff ende ouch haer lede.</l>
<l>Ende sij gheloefden heme mede</l>
<l>Dat ommermeer sijn goet</l>
<l><milestone unit="fol" n="86v"/> Voer hon soude sijn behoet,</l>
<l>Off hijs wolde gheroeken</l>
<l n="1750">Dat sijne souden besoeken</l>
<l>Baruoet te sijnen graue.</l>
<l>Doen dede hij hon die bande aue</l>
<l>Die ghenadighe sinte Seruaes</l>
<l>Die des wale gheweldich was.</l>
<l n="1755">Die kinder hij verloeste,</l>
<l>Die alder hij ghetrooste.</l>
<l>Alsoe rychten sij sinte Seruaes</l>
<l>Van dat daer misdaen was;</l>
<l>Ende hij behielt sijn recht.</l>
<l n="1760">Het was eyn hertoghe, hiet Ghijsebrecht,</l>
<l>Ende was heer in lutteringhen,</l>
<l>Ghepresen in menghen dinghen,</l>
<l>Eyn heelt van sijnen lyue.</l>
<l>Hij hadden ghenomen te wyue</l>
<l n="1765">Des conincks Otten dochter</l>
<l>Dien men wale louen mochte.</l>
<l>Hi was willich tallen goede.</l>
<l>Heme waert des te moede</l>
<l>Dat hij den keyser bat,</l>
<l n="1770">Te triecht in sijnre houft stat</l>
<l>Dat hij daer wonen wolde</l>
<l>By den gods holde,</l>
<l>Sinte Seruaes, by sijn graff.</l>
<l>Doens hoem der coninck orloff gaff</l>
<l n="1775">Doen buwede hij ende stichtede;</l>
<l><pb n="154"/>Die lant hij berichtede</l>
<l>Vroech ende spade.</l>
<l><milestone unit="fol" n="87r"/> Doen waert hij des te rade</l>
<l>Der hertoghe reyne</l>
<l n="1780">Dat hij van groten steyne</l>
<l>Eynen muer wolde doen wercken</l>
<l>Om sinte Seruaes kerken,</l>
<l>Vast werck ende hoghe daer toe.</l>
<l>Maer doch en quaemt nyet alsoe:</l>
<l n="1785">Doen hij des woerden was in eyn</l>
<l>Sinte Seruaes hem erscheyn</l>
<l>In sijnen slape daer hij lach,</l>
<l>Dat hem dochte dat hijne sach</l>
<l>In sijnen vysione</l>
<l n="1790">Mynnentlike ende schone</l>
<l>Ende dat hijne wale erkande,</l>
<l>Der hertoghe vanden lande.</l>
<l>Dat dochte den heelde</l>
<l>By eynen guldenen bielde</l>
<l n="1795">Dat nae hem ghewracht was.</l>
<l>Tot hem sprack doe sinte Seruaes:</l>
<l>"Vrunt hertoghe ghijsebrecht</l>
<l>Ich sall dich waernen, het is recht:</l>
<l>Du wolt eyn dinck bestaen</l>
<l n="1800">Dat dich nyet goet en is ghedaen,</l>
<l>Mit desen groten werke</l>
<l>Dattu om mijne kerke</l>
<l>Hier wilste nu beghynnen.</l>
<l>Des waernen ich dich mit mynnen.</l>
<l n="1805">Ich wille dattuyt laets</l>
<l>Ende dich daer ane ghemaets.</l>
<l><milestone unit="fol" n="87v"/> Die wijle dattu heues ghewalt.</l>
<l>Proeue dattu ommer wesen salt</l>
<l>Ten ewighen lijue</l>
<l n="1810">Dat dich dat stade blyue.</l>
<l>Het heuet der warighe heylant</l>
<l>Mit sijnre almoeghender hant</l>
<l>Gheuestet ende gheuryet,</l>
<l>Gheuedemet ende gebenedyet."</l>
<l n="1815">Noch doen sprack der heilige man:</l>
<l>"Want ich dich wale goets gan</l>
<l><pb n="155"/>Daerome waerne ich dich des.</l>
<l>Ich segghe dich dat waer es:</l>
<l>God dien ich daer om bat,</l>
<l n="1820">Hij sall mijne houft stat</l>
<l>Beschermen ende beureden,</l>
<l>Die meyster is van alre reden,</l>
<l>Die sinte maria ghedroech.</l>
<l>Dese stat is ommer vast genoech</l>
<l n="1825">Went aen den doemels dach</l>
<l>Datse nyemant en mach</l>
<l>Te breken noch te storen,</l>
<l>Ende die daer toe behoren,</l>
<l>Off sijt mit reden merken</l>
<l n="1830">Dat sijt nyet en verwerken</l>
<l>Mit groten houftsonden.</l>
<l>Dat saltu hon orkonden.</l>
<l><hi rend="bold">A</hi>lse dat ghesproken was</l>
<l>Van hem schiet sinte Seruaes,</l>
<l n="1835">Vanden hertoghe daer hij lach,</l>
<l>Dat hij nyet meer sijns en sach</l>
<l><milestone unit="fol" n="88r"/> Ende lieten inden gots vrede</l>
<l>Doen hij hem seide dese reden</l>
<l>Die hij voele gherne vernam</l>
<l n="1840">Want hoem goet daer aff quam.</l>
<l>Des was sijn herte voele vroe.</l>
<l>Teynen male quaemt soe</l>
<l>Dat des hertoghen wijff</l>
<l>Die hoem lieff was als sijn lijff</l>
<l n="1845">In sinte Seruaes monster quam</l>
<l>Daer sij onrecht goet nam</l>
<l>In die heilighe stat.</l>
<l>Den kuster sij des erbat</l>
<l>Dat hij die treeskamer ontsloet,</l>
<l n="1850">Des sij sent qualijck genoet.</l>
<l>Dat dede haer onrechte sen.</l>
<l>Die hertoghinne ghinck daer in</l>
<l>Dat ornament scouwen.</l>
<l>Doen vergat sij derre trouwen:</l>
<l n="1855">Doen sij sach die zierheit</l>
<l><pb n="156"/>Doen verwan sij die ghiericheit</l>
<l>Om eyn pellen dien sij sach</l>
<l>Die inden tresoer daer lach</l>
<l>Duyr ende voele goet.</l>
<l n="1860">Daer toe stont haer der moet:</l>
<l>Van groten sonden dat quam</l>
<l>Dat sij den pellen doe nam.</l>
<l>Heymelijck sijne danne droech.</l>
<l>Dat was mesdaet meer dan ghenoech</l>
<l n="1865">Dat sijt ye ghedachte.</l>
<l>Doen sijt thuys brachte -</l>
<l><milestone unit="fol" n="88v"/> Als haer der viant gheriet -</l>
<l>Eyn cleyt sij daer aff maken lyet,</l>
<l>Die hertoghinne rijke,</l>
<l n="1870">Sij deden herde zyerlike</l>
<l>Scheppen ende ghellen</l>
<l>Want het was eyn duere pellen;</l>
<l>Des deden sij die nade</l>
<l>Neyen mit goltdrade.</l>
<l n="1875">Des en dorste men haer nyet veronnen</l>
<l>Hadde sijt wale ghewonnen.</l>
<l><hi rend="bold">N</hi>u hoert hier die waerheit:</l>
<l>Doen dese rock was bereyt</l>
<l>Schoen ende herde zierlike</l>
<l n="1880">Dien die hertoghinne rijke</l>
<l>Te hoechtijde soude draghen</l>
<l>Ende inden heilighen daghen,</l>
<l>Des en woude nyet sinte Seruaes.</l>
<l>Doent sinte Seruaes dach was</l>
<l n="1885">Ende sij ter kerken soude gaen,</l>
<l>Den rock hadde sij aen gedaen</l>
<l>Want hij was herde chiersam.</l>
<l>Doen sij inden monster quam,</l>
<l>Als men ten ambacht vynck,</l>
<l n="1890">Eyn ouel slaep haer ouer ghinck</l>
<l>Al daer alle tfolck toe sach.</l>
<l>In slape sij daer neder lach.</l>
<l>Doen sij eyne wijle gesliep</l>
<l>Vreyseliken dat sij ryep</l>
<l n="1895"><pb n="157"/> Want haer in droeme was.</l>
<l>"Ghenade, heer sinte Seruaes",</l>
<l><milestone unit="fol" n="89r"/> Riep die vrouwe ouer luyt,</l>
<l>"Helpt mich, heer, soete druyt",</l>
<l>Derdeweruen riep sij seer:</l>
<l n="1900">"Verloest mich, troest, soete heer."</l>
<l><hi rend="bold">D</hi>ie lude die dit hoerden</l>
<l>Verveerden sich vanden woerden.</l>
<l>Doen des der hertoghe waert ghewaer</l>
<l>Doen ghinck hij haestelick all daer.</l>
<l n="1905">In sijnen armen dat hijse nam.</l>
<l>Doen sij tot haer seluer quam</l>
<l>Voele seer dat sij doen weynde.</l>
<l>Hij vraechde haer wat sij meynde</l>
<l>Der hertoghinnen rijke.</l>
<l n="1910">Hij bat haer goedertierlijck</l>
<l>Dat sij hoem wolde lyen</l>
<l>Wat sij daer hadde ghesyen,</l>
<l>Dat sij sich soe erueerde</l>
<l>Ende soe enxtelijken ghebeerde.</l>
<l n="1915">Des vraechde hij haer mit synne.</l>
<l>Doen sprack die hertoghinne:</l>
<l>"Heer doer dijne eer,</l>
<l>Ich scaems mich vtermaten seer</l>
<l>Maer doch moet icht uch konden.</l>
<l n="1920">Het quam van mijnen sonden;</l>
<l>Dat hebbe ich wale beuonden.</l>
<l>Ich was tot eynre stonden</l>
<l>In die Treeskamere:</l>
<l>Dat compt mich nu te yamere, -</l>
<l n="1925">Voele hertze lieue gheselle,</l>
<l><milestone unit="fol" n="89v"/> Daer nam ich desen pelle</l>
<l>Dien ich hij aen draghe;</l>
<l>Dat arne ich hude in desen daghe.</l>
<l>Nu doen ich her in quam</l>
<l n="1930">Ende mich der slaep die macht benam,</l>
<l>In mijnen droeme, daer ich lach,</l>
<l>Sinte Seruaes ich sitten sach</l>
<l>Voer den hoeghen altaer;</l>
<l><pb n="158"/>Schoen ende alsoe claer</l>
<l n="1935">Sat daer die gods holde</l>
<l>Op eynen stoele van golde,</l>
<l>Schoen ende wael ghedaen.</l>
<l>Om heme soe sach ich staen</l>
<l>Heiligher heere eyne scare.</l>
<l n="1940">Doen wolde ich mich ghenaken daere</l>
<l>Ende comen te sijnen voeten</l>
<l>Te ghenaden ende te boeten.</l>
<l>Doen ich hem te naken began</l>
<l>Doen quam daer eyn swart man</l>
<l n="1945">Grymmende ende vreyselijck,</l>
<l>Onghehuyr ende eyselijck</l>
<l>Ane hude ende aen haer,</l>
<l>Ende gaff mich slaghe swaer</l>
<l>Ouer rughe ende ouer sijden.</l>
<l n="1950">Ich en mocht hem nyet ontstryden</l>
<l>Noch ich en mocht hem nyet ontflyen.</l>
<l>Mijn ghewant woude hij mich aue tyen</l>
<l>Dat ich bleue naect ende bloet;</l>
<l>Des was mijn anxte voele groot</l>
<l n="1955"><milestone unit="fol" n="90r"/> Dat hij mich wolde ontcleyden.</l>
<l>Doen was voele nae ghescheyden</l>
<l>Mijne ziele van mijnen lyue,</l>
<l>Mij armen sondighen wyue.</l>
<l>Ich waer sekerliken doot</l>
<l n="1960">Maer dat mich sijne hant boet</l>
<l>Die ghenadighe sinte Seruaes,</l>
<l>Des ich nyet werdich en was.</l>
<l>Voerwaer, wet dat, lieue geselle.</l>
<l>Wee mich, dat ich desen pelle</l>
<l n="1965">Ye ghesach ofte ghenam</l>
<l>Daer mich dit ouel aue quam."</l>
<l><hi rend="bold">D</hi>er hertoghe Ghijsbrecht, die guede,</l>
<l>Was in droeuen moede</l>
<l>Doen hij vernam ende hoerde</l>
<l n="1970">Vander vrouwen dese woerde</l>
<l>Want hij wale bekande</l>
<l>Die sonde ende die scande;</l>
<l><pb n="159"/>Des hadde hij groten rouwe</l>
<l>Maer doch troeste hij die vrouwe.</l>
<l n="1975">Ghetruweliken hij haer ryet:</l>
<l>"Vrouwe, en mestroest uch nyet.</l>
<l>Dats nu der beste raet</l>
<l>Dat wij dese mesdaet</l>
<l>Mit goeden willen boeten.</l>
<l n="1980">"God onne ons dat wij moeten</l>
<l>Sprack die hertoghinne.</l>
<l>"Mijne voele lieue mynne",</l>
<l>Sprack die hertoge Ghijsebrecht,</l>
<l><milestone unit="fol" n="90v"/> "Wij soelen bieden, dat is recht,</l>
<l n="1985">Heerlike soene.</l>
<l>Dat rade ich uch te doene.</l>
<l>Eeren wij onsen lieuen heer ihesum</l>
<l>Ende den goedertieren Seruacium</l>
<l>Die uch huyden verloeste."</l>
<l n="1990">Die vrouwe hij dus troeste</l>
<l>Als hijt in sijnen herten vant.</l>
<l>Sijn vrouwe nam hij mitter hant</l>
<l>Voer al dat volck openbaer</l>
<l>Ende ghinck totten altaer</l>
<l n="1995">Ende voer sinte Seruaes graff.</l>
<l>Groet goet hij hem gaff,</l>
<l>Eyghen ende dienst man,</l>
<l>Die sinte Seruaes doe ghewan,</l>
<l>Man wijff ende ouch kint;</l>
<l n="2000">Ende waren beide ommer sent</l>
<l>Sinte Seruaese dienstacht.</l>
<l>Soe groot is die gods cracht.</l>
<l><hi rend="bold">H</hi>eerlijck die gaue was</l>
<l>Die dae ontfinck sinte Seruaes</l>
<l n="2005">Die gods ghebenediede.</l>
<l>In eyns conincks tijde</l>
<l>Die was gheheyten coenraet,</l>
<l>Doen was te huys inder stat</l>
<l>Eyn sinte Seruaes eyghen man</l>
<l n="2010">Die doer stoutheit began</l>
<l>Dat hem ergherde sijn leuen.</l>
<l><pb n="160"/>Eyn heer hadde hem gegheuen</l>
<l>Eyn heerlijcheit die tzens galt</l>
<l><milestone unit="fol" n="91r"/> Sinte Seruaes ende mit gewalt</l>
<l n="2015">Wolde hij dat breken aff</l>
<l>Alsoe dat hijs nyet en gaff.</l>
<l>Hij was gheheyten Cendebolt.</l>
<l>Hij was sculdich van rechter scholt</l>
<l>Cens van sijnen houfde.</l>
<l n="2020">Sinte Seruaes hij des roufde</l>
<l>Mit onrechter gewalt,</l>
<l>Des hij eyns deyls ontgalt.</l>
<l>Hij onthielden mit stryde.</l>
<l>Van sijns vaders sijde</l>
<l n="2025">Was hij van ridderscap geboren.</l>
<l>Daer om hadde hij groten toren</l>
<l>Als heme yemant des ghewoech</l>
<l>Dat was hoem onwert genoech.</l>
<l>Dat waert hem namaels seer suer.</l>
<l n="2030">Teynen tijde dat hij swoer:</l>
<l>Hij en betaeldes nommer pennynck</l>
<l>Doer egheynre hande dynck -</l>
<l>Des en dorst nyemant hebben waen -</l>
<l>Die wijle dat hij mochte ghestaen</l>
<l n="2035">Op sijne voete ende op sijne beyn;</l>
<l>Dat heme in corten tijden scheyn:</l>
<l>Want inder naester nacht</l>
<l>Velden eyn groot onghemach,</l>
<l>Dat quam van gods ghericht,</l>
<l n="2040">Doen hoem vander ghycht</l>
<l>Die beyn all mitten voeten.</l>
<l>Doen wolde hij gherne boeten</l>
<l>Mit goeder lude rade.</l>
<l>Doen waest all te spade:</l>
<l n="2045">Ane den lyue mochte hij nyet genesen.</l>
<l><milestone unit="fol" n="91v"/> Die ziele mocht wale behalden wesen</l>
<l>Off hijt verduldeliken nam</l>
<l>Dat heme van sijnen sonden quam.</l>
<l><hi rend="bold">V</hi>an sinte seruaes is ons bleuen</l>
<l n="2050">Menghe goede dinck bescreuen.</l>
<l><pb n="161"/>Dat is ons wale kondich</l>
<l>Dat eyn goet keyser heynrijch</l>
<l>Sinte Seruaes seer eerde</l>
<l>Ende sijnen vlijt daer toe keerde</l>
<l n="2055">Tot sijnen dienst alle sijn leuen;</l>
<l>Want god hadde hem ghegheuen</l>
<l>Den sen ende den goeden wille</l>
<l>Openbaer ende stille</l>
<l>Dat hij hem was soe dienstacht.</l>
<l n="2060">Der wille meerde hoem die cracht</l>
<l>Beide stille ende ouerluyt.</l>
<l>Des loende hoem die gods druyt</l>
<l>Dat hijne hadde vutuercoren</l>
<l>Allen heiligen busscopen te voren</l>
<l n="2065">Te heeren ende te patrone.</l>
<l>Des hadde hij dat te lone,</l>
<l>Dat hijne decke gheneerde</l>
<l>Die sijnre hulpen gheerde.</l>
<l>Dat hadder wale beuonden</l>
<l n="2070">Te voele menghen stonden</l>
<l>Daer hi in groter vreysen was,</l>
<l>Dae hoem verloeste sinte Seruaes.</l>
<l>Dat wiste der keyser wale voerwaer.</l>
<l>Doen stichde hij te gozslaer,</l>
<l n="2075">Die selue keyser heynrijck,</l>
<l>Eyn goids huys herde eerlijck</l>
<l><milestone unit="fol" n="92r"/> Als men noch wale syet.</l>
<l>Prouonden hij daer toe beriet.</l>
<l><hi rend="bold">D</hi>ie stat die wolde hij vryen;</l>
<l n="2080">Dat goids huys dede hij wijen,</l>
<l>Der keyser voele gheheer,</l>
<l>In tweer apostelen eer,</l>
<l><pb n="162"/>Sinte Jude ende symoens,</l>
<l>Ende ouch sijns patroens,</l>
<l n="2085">Sijns heeren, die der deerde was,</l>
<l>Die genadighe sinte Seruaes.</l>
<l>Den dryen dede hijt wijen te samen,</l>
<l>Dat gods huys, in haren namen.</l>
<l>Aen sinte Seruaes stont sijn moet</l>
<l n="2090">Want hij dede hem mennich goet.</l>
<l>Aen heme hadde hij groten troost</l>
<l>Want hijne decke hadde verloest.</l>
<l>Hij was sijns herten liecht.</l>
<l>Sijne boden sande hij te Triecht,</l>
<l n="2095">Te sinte Seruaes houft stat.</l>
<l>Sijnen broederen hij des bat,</l>
<l>Den proeste vanden cloester,</l>
<l>Den deken ende den coster</l>
<l>Ende den broederen al te samen</l>
<l n="2100">Ter eeren sinte Seruaes namen</l>
<l>Ende allen sijnen holden,</l>
<l>Dat sij heme senden wolden</l>
<l>Van sinte Seruaes gebeyne,</l>
<l>Des confessoers ende busscop reyne,</l>
<l n="2105">Te sijnen nuwen werke,</l>
<l>Te verchieren sijne kerke:</l>
<l><milestone unit="fol" n="92v"/> Hij woldet gherne eeren</l>
<l>Ende sijnen loff vermeeren</l>
<l>Den heilighen sinte Seruacium.</l>
<l n="2110">Dat woude hij ommer gherne doen</l>
<l>Die wijle dat hij mochte leuen.</l>
<l><pb n="163"/>Sij en doerstens hem doch nyet gheuen.</l>
<l>Dat was hem leyt doen hijt vernam.</l>
<l>Te triecht hij doen seluer quam</l>
<l n="2115">In corten tijden daer nae.</l>
<l>Hij werff aen die heeren dae</l>
<l>Dat sij ghedroeghen ouer eyn</l>
<l>Ende gauen heme dat kynne beyn</l>
<l>Van sinte Seruaes, sijns heren.</l>
<l n="2120">Der keyser dede hem ter eeren</l>
<l>Eyn gulden houft werken</l>
<l>Te troeste sijnre kerken.</l>
<l><hi rend="bold">N</hi>u moechdi hoeren scone reden.</l>
<l>Der coninck dede hoem goltsmede</l>
<l n="2125">Herde goet ghewynnen.</l>
<l>Hij gruetese mit mynnen</l>
<l>Ende boet hon sijne hulde</l>
<l>Ende seide hon dat hij wolde</l>
<l>Doen wercken eyn gulden hoeft;</l>
<l n="2130">Ende sprack ouch, des gheloeft:</l>
<l>"Willes mich god ghehynghen!</l>
<l>Want ich tot gheynen dynghen</l>
<l>Nye meeren wille en ghewan."</l>
<l>Doen spraken die werck man:</l>
<l n="2135">Sij woldet gherne wale doen</l>
<l>Gondes hon der goids soen</l>
<l><milestone unit="fol" n="93r"/> Ende der goede sinte Seruaes;</l>
<l>Sent dat den coninck lieff was</l>
<l>Sij wouden doen dat hij geboet.</l>
<l n="2140">Hij dede hon gheuen gout root.</l>
<l>Sij ontfinghent mitter woeghen</l>
<l>Die des wercks plaghen,</l>
<l>Sij waren vlytich daer toe</l>
<l>Beide spade ende vroe.</l>
<l n="2145">Daer toe halp hon sinte Seruaes.</l>
<l>Doen dat houft all ghereyt was</l>
<l>Doen waest herde zierlijch,</l>
<l><pb n="164"/>Schone ende heerlijch,</l>
<l>Beide nase ende mont -</l>
<l n="2150">Dat doet ons die vite cont -</l>
<l>Beyde kynne ende keel;</l>
<l>Maer die oughen waren scheell.</l>
<l>Het waren twee edel steyne.</l>
<l>Doen dochte hon die eyne</l>
<l n="2155">Mender dan die andere.</l>
<l>Des hadden sij groot wondere:</l>
<l>Sij waren beide doch euen groot.</l>
<l>Den meysteren des nyet en verdroet</l>
<l>Dat sijse vut namen.</l>
<l n="2160">Sij meyndens nu bat gheramen</l>
<l>Want sij den Coninck vruchten.</l>
<l>Doen sijt doen weder herwrochten</l>
<l>Doen stonden sij echt als ee -</l>
<l>Des was hon te moede wee -</l>
<l n="2165">Dat eyn neder, dander hoe.</l>
<l>Des woerden sij seer onvroe.</l>
<l>Des en mochte ander raet sijn:</l>
<l><milestone unit="fol" n="93v"/> Het waert daer aen wel schijn</l>
<l>Dat der goede sinte seruaes</l>
<l n="2170">In desen lyue scheel was;</l>
<l>Daer om moest dat gheschien.</l>
<l>Doen wolde der coninck thouft sien.</l>
<l>Doen hij die oughen soe sach staen</l>
<l>Doen dede hij die goltsmede vaen</l>
<l n="2175">Ende dreychdese voele seer</l>
<l>Aen hon lijff ende aen honne eer.</l>
<l>In gheuenckenisse mense besloet.</l>
<l>Dat was onrecht herde groot.</l>
<l><hi rend="bold">D</hi>oen dit aldus was erganghen</l>
<l n="2180">Dat sij dus laghen gheuanghen,</l>
<l>Des nachts quam sinte Seruaes</l>
<l>Voer den coninck daer hij was</l>
<l>In eynre stat, daer hij lach,</l>
<l>Alsoe dat hijne wale besach.</l>
<l n="2185">Mynlike hij hoem toe sprak:</l>
<l>"Coninck, en doen gheyn onghemack</l>
<l><pb n="165"/>Den gheuangenen goltsmeden;</l>
<l>Laetse mit rasten ende mit vreden.</l>
<l>Du en dorfste hon nyet schelden.</l>
<l n="2190">Sy en soelen mijns nyet ontghelden.</l>
<l>Du heues voele goeden sen:</l>
<l>Beseech wie scheel dat ich ben.</l>
<l>Des moet dat houft scheel sijn</l>
<l>Dat ghemaect is nae thouft mijn.</l>
<l n="2195">Daer omme hebbe goede ghedolt:</l>
<l>Die wercklude sijn sonder scholt.</l>
<l>Laetse mijns ghenyeten;</l>
<l>Des en laet dich nyet verdrieten,"</l>
<l><milestone unit="fol" n="94r"/> Sprack der goede sinte Seruaes.</l>
<l n="2200">Der coninck des blide ende vroe was.</l>
<l><hi rend="bold">D</hi>oen der coninck dit vernam</l>
<l>Ende hij des morghens op quam,</l>
<l>Die goltsmede hij verloeste.</l>
<l>Seer wale dat hijse troeste</l>
<l n="2205">Mit heerliken lone.</l>
<l>Hij gaff hon gauen scone</l>
<l>Ende versoende sich mit hon alsoe,</l>
<l>Dat sij van hoem schieden daer toe</l>
<l>Mit blijtscapen ende mit mynnen.</l>
<l n="2210">Doen hiet hij hem ghewynnen</l>
<l>Sijne heymelike man.</l>
<l>Ende als hijse tot hem ghewan,</l>
<l>Priester ende ander luyde,</l>
<l>Doen seide hij hon wat bedude,</l>
<l n="2215">Wie hem vertoende sinte Seruaes,</l>
<l>Ende erscheyn sich dat hij scheel was,</l>
<l>Den guldenen houfde ghelijck.</l>
<l>Doen ghinck der keyser heynrijck</l>
<l>All daer hij dat houft vant</l>
<l n="2220">Ende droecht mit sijnre hant.</l>
<l>Hij hadde gode gheuleet ghenoech:</l>
<l>Seluer hijt doen danne droech,</l>
<l>Der edel Coninck rijck;</l>
<l>Herde oetmoedelijck</l>
<l n="2225">Ten monster hij daer mede ghinck</l>
<l><pb n="166"/>Daer men dat heyldom in ontfinck,</l>
<l>Heerlijch ende schone</l>
<l>Mit scoenre processione.</l>
<l>Der ontfanck was heerlijch</l>
<l n="2230"><milestone unit="fol" n="94v"/> Selue der keyser heynrijch</l>
<l>Droech dat heildom ouer hoff.</l>
<l>Gode gauen sij den loff</l>
<l>Daer waert gheeert sinte Seruaes</l>
<l>Als dat wale recht was.</l>
<l n="2235"><hi rend="bold">N</hi>u meerct dit voele euen:</l>
<l>In des seluen conyncks leuen</l>
<l>Soe dede euer sinte Seruaes</l>
<l>Eyne dinck die selsem was</l>
<l>Ende herde wonderlike.</l>
<l n="2240">In des keysers Coninckrike</l>
<l>Stont eyne arme kerke</l>
<l>Van ouden ghewerke</l>
<l>Die nyemant en bewaerde.</l>
<l>Sij was verganghen haerde</l>
<l n="2245">Soe dat men selden daer sanck.</l>
<l>Sij was ghewijet ouer lanck</l>
<l>In sinte Seruaes eer</l>
<l>Ende was verarmet seer,</l>
<l>Des luttel yemant waer nam</l>
<l n="2250">Want selden ymant daer quam.</l>
<l>Dat wolde boeten sinte Seruaes</l>
<l>In dies eer dat sij ghewijet was.</l>
<l><hi rend="bold">T</hi>eynen tijde quam der dach</l>
<l>Dat die wydinghe dae ghelach,</l>
<l n="2255">Die men wale solde begaen</l>
<l>Off ment te rechte hadde ghedaen.</l>
<l>Men naems herde cleyn waer:</l>
<l>Des volcks quam herde luttel daer.</l>
<l>Die selue die daer quamen,</l>
<l n="2260">Sij saghen ende vernamen,</l>
<l><milestone unit="fol" n="95r"/> Beyde man ende wijff,</l>
<l>Dat sij ommer daer nae alle haer lijff</l>
<l>Der wijnghen bat plaghen</l>
<l><pb n="167"/>Doer dat want sij daer saghen.</l>
<l n="2265">Daer en waren der liede nyet voele:</l>
<l>Some quamen sij daer te haren spele,</l>
<l>Die somighe ghinghen wercken</l>
<l>Lyeuer dan ter kerken.</l>
<l>Des was daer cleyn ghedranck.</l>
<l n="2270">Die wijle dat men die misse sanck</l>
<l>Soe quamen daer twee wijff.</l>
<l>Denen was alle haer lijff</l>
<l>Voele nat van bloede.</l>
<l>Hon was wee te moede,</l>
<l n="2275">Des men wael geloeuen mach,</l>
<l>Want men dat vreyselike bloet sach</l>
<l>Aen allen haren ghewande,</l>
<l>Aen houfde ende ane hande</l>
<l>Die sij alsoe bloedich saghen.</l>
<l n="2280">Sij begonden hon te vraghen</l>
<l>Wat hon gheschiet waer.</l>
<l>Doen spraken sij openbaer</l>
<l>Dat sij hadden vernomen:</l>
<l>"Van onsen sonden eest comen</l>
<l n="2285">Dat wij gods vergaten</l>
<l>Ende dae heyme saten.</l>
<l>Dat quam van ouelen dinghen:</l>
<l>Dat wij ter wijinghen</l>
<l>Egheyne waer en namen</l>
<l n="2290"><milestone unit="fol" n="95v"/> Noch nyet her en quamen</l>
<l>Ten heilighen goids woerden</l>
<l>Ende nyet messe en hoerden</l>
<l>Noch almoessen en gheuen.</l>
<l>Wij saten ende weeffeden</l>
<l n="2295">Eyne webbe in eynen gademe.</l>
<l>Daer braken alle die vademe.</l>
<l>Dat was ons leyt ende onghemack.</l>
<l>Soe waer dat eyn vadem brack</l>
<l>Daer vut ran dat rode bloet</l>
<l n="2300">Alsoe alst ommer toe noch doet</l>
<l>Alsoe dicke als reghen.</l>
<l>Die gods ghenade en wille ons weghen</l>
<l>Soe waren wij te quader tijt geboren,</l>
<l>Off wij hebben beyde verloren</l>
<l n="2305"><pb n="168"/> Beide ziele ende lijff."</l>
<l>Dae en was noch man noch wijff</l>
<l>Het en dochte hem wonderlijck genoech.</l>
<l>Dat webbe men doen daer droech</l>
<l>Ende hinckt voer die kerke,</l>
<l n="2310">Dat selseme ghewercke,</l>
<l>Daer dat bloet aff vloet.</l>
<l>Dat was wonder herde groot</l>
<l>Dat ment alsoe drupen sach</l>
<l>Tot aenden anderen dach.</l>
<l n="2315">Daer quam mengher moeder kint</l>
<l>Die nye ter wijdinghen sent</l>
<l>Dae heyme en wolden blyuen.</l>
<l>Doen galt men den wijuen</l>
<l><milestone unit="fol" n="96r"/> Haer webbe, den ghenen dient was.</l>
<l n="2320">Daer omme deedt sinte Seruaes,</l>
<l>Ende god woudes ghehenghen,</l>
<l>Dat men ter wijdinghen</l>
<l>Des te lieuer queme</l>
<l>Soe waer dat mense verneeme.</l>
<l n="2325"><hi rend="bold">D</hi>ie wondere die god dede</l>
<l>Doer sinte Seruaes te menger stede</l>
<l>Die sijn condich in mennich lant.</l>
<l>Eyn ridder was in brabant</l>
<l>Die was herde ongherekelike</l>
<l n="2330">Den armen onghemekelike;</l>
<l>Mit allen eyn onrechtuerdich man</l>
<l>Hem en roechte wie hij tguet gewan</l>
<l>In onrechte off mit rouve.</l>
<l>Hi en hadde egheynen ghelouue</l>
<l n="2335">Ane gode noch ane die keerstenheit.</l>
<l>Hi dede menghe scalcheit.</l>
<l>Weduwen ende weysen</l>
<l>Die bracht hi decke in vreysen,</l>
<l>Ende arme cloester lude</l>
<l n="2340">Ende reyne goids brude</l>
<l>Die errede hij decke sonder noet.</l>
<l>Ten lesten sloechen die ghedoet</l>
<l>Dat vreyselike gherichte:</l>
<l><pb n="169"/>Hij starf sonder biechte</l>
<l n="2345">Ende sonder gods lichame</l>
<l>Want hij en eerde nyet sijnen name,</l>
<l>Hij versmaden vtermaten.</l>
<l><milestone unit="fol" n="96v"/> Des viel hij aender straten</l>
<l>Doot ter neder all daer hij ghinck</l>
<l n="2350">Daer hij den swaren loen ontfinck.</l>
<l><hi rend="bold">D</hi>ie sijne vriende waren</l>
<l>Sij lachtenen in baren.</l>
<l>Doen sijne draghen solden</l>
<l>Daer sijne grauen wolden,</l>
<l n="2355">Dat was sekerlijch wonders genoech:</l>
<l>All dae menten heenen droech</l>
<l>Die ziele weder in hem quam,</l>
<l>Als men schier dae vernam</l>
<l>Dat hi sich selue erlichtede</l>
<l n="2360">Ende sich op richtede</l>
<l>Bouen upter baren.</l>
<l>Die daer by waren</l>
<l>Sij vluweden her ende daer</l>
<l>Doen sijs woerden ghewaer:</l>
<l n="2365">Sij waenden alle sijn erslagen.</l>
<l>Die die baren solden draghen</l>
<l>Sij lietense neder vallen.</l>
<l>Daer en was onder hon allen</l>
<l>Nyet voele yemant soe ghemoet,</l>
<l n="2370">Hem en verwandelde sijn bloet.</l>
<l><hi rend="bold">D</hi>oen der sondige man</l>
<l>Sijn leuen weder ghewan</l>
<l>Aen der nemeliker stat,</l>
<l>Gode hij genade bat.</l>
<l n="2375">Doen hij sich ghebaert vant</l>
<l>Soe hoeff hij op sijne hant:</l>
<l><milestone unit="fol" n="97r"/> Hij seghende sich in gods namen.</l>
<l>Doen troesten sij sich alle te samen:</l>
<l>Die eer gheuluwen waren</l>
<l n="2380">Sij quamen weder totter baren</l>
<l>Ende vraechden wat hem waer.</l>
<l><pb n="170"/>Doe sprack die arme sondaer:</l>
<l>"Ich hebbe gheleden grote noet</l>
<l>Sent dat ghisteren die doet</l>
<l n="2385">Schiet mijn vleysch ende mijnen gheyst</l>
<l>Mit allen onghemake meyst:</l>
<l>Die arbeit was voele groot.</l>
<l>Doen bleyff ich naect ende bloet</l>
<l>Als ich van mijnre moeder quam.</l>
<l n="2390">Des was mijn anxte vreyssam.</l>
<l>Doen ich mijn ziele naect sach</l>
<l>Ende mijn vleysche doot lach</l>
<l>Ende ich mich seluen sach soe baer</l>
<l>Doen [waert ich] alre eerst ghewaer</l>
<l n="2395">Dat mich der duuel hadde bedroghen</l>
<l>Ende alte verre tot hem ghetogen</l>
<l>Mit sijnen scalken rade:</l>
<l>Doen berouweden ichs my te spade!</l>
<l>Ich sach die duuel mit groter scaren</l>
<l n="2400">Der voele ende ontellijch waren</l>
<l>Die om mich doe quamen.</l>
<l>Mijne ziele sij doen namen</l>
<l>Ende voerdense ter hellen.</l>
<l><milestone unit="fol" n="97v"/> Dat en mochten nyet ghetellen</l>
<l n="2405">Alle vleyschelike tonghen</l>
<l>Die alden mitten ionghen</l>
<l>Tot aenden doemelsdach,</l>
<l>Dat wonder dat ich dae sach</l>
<l>Van stancke ende van vuyre,</l>
<l n="2410">Die duuele onghehuyre</l>
<l>Mit alre qualen meyste.</l>
<l>Ich sach die arme gheyste</l>
<l>Inden afgronde vallen</l>
<l>Ende bernen ende wallen</l>
<l n="2415">In solfer ende in peeck.</l>
<l>Daer was groot onghereeck:</l>
<l>Die rouck ende die stanck</l>
<l>Het waer te segghen alte lanck,</l>
<l>Den vleyscheliken lieden</l>
<l n="2420">En mocht ment nyet bedieden;</l>
<l>Alle menschelike diet</l>
<l>En mochtens verneemen nyet</l>
<l><pb n="171"/>Dat hondertdusentichste deyll -</l>
<l>Ich en sach daer nyet dan alle onheyll -</l>
<l n="2425">Der qualen die ich dae ghesach</l>
<l>Dat ich vertellen nyet en mach.</l>
<l>Doen was ich voele onvroe.</l>
<l>Doen voerde men mich voele hoe</l>
<l>In eyne stat dae ich te hant</l>
<l n="2430">All te puluer waert verbrant</l>
<l><milestone unit="fol" n="98r"/> Ende voer in die locht:</l>
<l>Waert dat ich steruen mocht</l>
<l>Ich waer dusentweruen doot</l>
<l>Soe anxtelijck was mijne noot;</l>
<l n="2435">Des ghinghe mich grote vreyse ane.</l>
<l>Daer nae voerde men mich danne</l>
<l>In eyn calde soe groet</l>
<l>Daer mich mijne sonden verdroet</l>
<l>Dat ich soe bernde inden viere.</l>
<l n="2440">Ghenade was mich diere</l>
<l>Alle vrouwe was mich benomen</l>
<l>Nommer en moeten wij daer comen!</l>
<l><hi rend="bold">D</hi>oen ich alle dit onderuant</l>
<l>Doen voerde men mich altehant</l>
<l n="2445">Voer dat hoechste gherichte.</l>
<l>Dat en mochte nyet lichte</l>
<l>Nyemant ghesegghen noch verstaen</l>
<l>Wie dae die wonne was ghedaen,</l>
<l>Die vroude ende die zierheit,</l>
<l n="2450">Die ghenade ende die heerlijcheit.</l>
<l>Dat mach ich seggen wael voerwaer:</l>
<l>Het waer te lanck ende te swaer</l>
<l>Ende te segghen ontellijck,</l>
<l>Te verstaen onmoeghelijck.</l>
<l n="2455">Die vroude in hiemelrijck</l>
<l>Die en mocht men vleyschelijck</l>
<l>Nyemant volhoren nochte ghesien.</l>
<l>En al soude ouch dat geschien</l>
<l>Dat god eynghen manne des gonde</l>
<l n="2460"><milestone unit="fol" n="98v"/> Dat hij ghesegghen conde,</l>
<l>Egheyne menschelike oren</l>
<l><pb n="172"/>En mochte nyet ghehoren</l>
<l>Noch gheyn herte vernemen.</l>
<l>Die selighe die daer toe ghetemen</l>
<l n="2465">Ende daer toe sijn vercoren</l>
<l>Sij waren salich geboren.</l>
<l>Die vroude ende die wonne</l>
<l>Es dae soe mengher konne</l>
<l>Dat icht ghesegghen nyet en mach.</l>
<l n="2470">Doen ich, arme man, doen ghesach</l>
<l>Die onuerganckelike eer</l>
<l>Doen berouwede mich voele seer</l>
<l>Dat ich ye waert gheboren</l>
<l>Want ich dat hadde verloren</l>
<l n="2475">Doer mijne grote schulde</l>
<l>Dat ich verliesen sulde</l>
<l>Dat reyne ewighe leuen.</l>
<l>All daer moest ich reden gheuen</l>
<l>Van allen mijnen sonden.</l>
<l n="2480">Ich en dorster nyet orkonden:</l>
<l>Sij scheenen daer openbaer</l>
<l>Mich sondighen mensche te swaer</l>
<l>Beide groet ende cleyne;</l>
<l>Nyet doer die wercken alleyne</l>
<l n="2485">Maer die wille ende ouch die woert</l>
<l>All waest verradenisse off moert,</l>
<l>Ende alle ghedachten mede</l>
<l>Ende ouch alle ander ydelheide.</l>
<l>Ende waer sij ghescieden telker stede</l>
<l n="2490"><milestone unit="fol" n="99r"/> Dat des nye deyll en ghebrack,</l>
<l>Des ich quaets ye ghesprack</l>
<l>Off dompheit ye ghedachte</l>
<l>Mit daghe off mit nachte</l>
<l>Dat waert mich all voer ghetelt.</l>
<l n="2495">Daer mede waert ich gequelt</l>
<l>Te mijnen groten onheyle,</l>
<l>Mit rechten ordeyle:</l>
<l>Mich waert daer sonder weder rede</l>
<l>Wedersacht der gods vrede.</l>
<l n="2500">Dat was mich eyn ouel raet!</l>
<l>Dit quam van mijnre misdaet</l>
<l>Die ich hadde misdaen.</l>
<l><pb n="173"/>Ich sach die duuelen staen</l>
<l>Voele eyselijck voer die doer,</l>
<l n="2505">Die mijns verbeiden daer voer</l>
<l>Als leewen ende als ghiere</l>
<l>Ende als draken onghehiere,</l>
<l>Die mich voeren souden</l>
<l>Daer sij mich quellen souden.</l>
<l n="2510">Des was mijn anxte vele groot.</l>
<l>Maer doch dat ich doe ghenoet</l>
<l>Eyns edelen heeren</l>
<l>Die wert is groter eeren,</l>
<l>Die ghenadighe Sinte Seruaes:</l>
<l n="2515">Die halp mich dat ich doe ghenas;</l>
<l>Die ghewarighe bode keerstes</l>
<l>Die halp mich eyns veerstes</l>
<l>Van hude ouer .VIJ. iaer.</l>
<l>Dat willich uch seggen ouer waer:</l>
<l n="2520"><milestone unit="fol" n="99v"/> Dat mich die veerst is ghegheuen,</l>
<l>Dat mich verlenghet is mijn leuen,</l>
<l>Des halp mich sinte Seruaes</l>
<l>Die seer geweldich dae was;</l>
<l>Dat waert mich wael anschijn:</l>
<l n="2525">Doen ich ghevoert soude sijn</l>
<l>Inden vreyseliken afgronde</l>
<l>Doer mijne grote sonde</l>
<l>Doen verloesde mich die heilige man.</l>
<l>Nu willich, offs mich god gan,</l>
<l n="2530">Mijne sonden gherne boeten:</l>
<l>Mit mijnen bloeten voeten</l>
<l>Willich besoeke sijn graff</l>
<l>Die mich soe goeden veerst gaff.</l>
<l>Die hulpe was mich voele groet.</l>
<l n="2535">Der heer, des ich doe genoet</l>
<l>Inder groter sorghen mijn,</l>
<l>Die moet ommer geloeft sijn,</l>
<l>Sinte Seruaes, die mich loeste</l>
<l>Ende mich soe wale getroeste</l>
<l n="2540">In soe vreyseliker noet</l>
<l>Als vander ewigher doot</l>
<l>Ende mich dae alsoe beriet.</l>
<l>Dat en compt van mijnen herten nyet:</l>
<l><pb n="174"/>Die wijle ich hebbe mijnen sen</l>
<l n="2545">Ende ich in mijnen synnen ben</l>
<l>Soe en willichs nyet vergheeten,</l>
<l>Doer drincken noch doer eeten</l>
<l>Doer armoede noch doer rijcheit</l>
<l>Noch doer gheynre hande arbeyt</l>
<l n="2550"><milestone unit="fol" n="100r"/> Noch doer gheynre hande noet</l>
<l>Noch doer vreyse vander doot.</l>
<l>Op dat mich god gheeft die cracht</l>
<l>Ich sall hoem wesen dienstacht</l>
<l>Die wijle dat ich leuen moet.</l>
<l n="2555">Wollen ende baruoet</l>
<l>Willich sijn graff besoeken -</l>
<l>Ofs mich god wilt gherueken -</l>
<l>Mit gheisteliker mynnen.</l>
<l>Ich wils saen beghynnen</l>
<l n="2560">Altehant noch huyde."</l>
<l>Doen waren daer voele luyde</l>
<l>Ervrouwet vanden woerden</l>
<l>Die sij heme segghen hoerden</l>
<l>Als sij mit rechte solden sijn.</l>
<l n="2565">Dat deden sij wale schijn</l>
<l>Dat sijt guetlijck ontfinghen</l>
<l>Ende sij mit heme ghinghen</l>
<l>Te triecht te sinte Seruaes graue</l>
<l>Mit scerpe ende mit staue.</l>
<l n="2570">Der trouwen sij ghedachten,</l>
<l>Haer offer sij daer brachten</l>
<l>Seruacio den gheheren</l>
<l>Toe loue ende toe eeren,</l>
<l>Man ende wijff ende kint.</l>
<l n="2575">Die ridder diende ommer sent</l>
<l>Sinte Seruaes alle sijn leuen:</l>
<l>Te eyghen hadder sich ergheuen</l>
<l>Soe ons die vite seet voerwaer.</l>
<l>Sent leefde hij die .VIJ. iaer</l>
<l n="2580">Als hoem der veerst was ghegheuen</l>
<l><milestone unit="fol" n="100v"/> Ende beterde sijn leuen</l>
<l>Ende buetede sijne schulde</l>
<l>Ende erwerf die gods hulde</l>
<l>Ende vervulde sijn ghebodt.</l>
<l n="2585"><pb n="175"/> Des sy gheloeft der soete godt</l>
<l>Ende der goede sinte Seruaes</l>
<l>Die sijn voerspreke was.</l>
<l><hi rend="bold">G</hi>od die dit woude doen</l>
<l>Ter eeren sinte Seruacium</l>
<l n="2590">Hij heuet voele doer hem gedaen.</l>
<l>Nu suldi weten ende verstaen</l>
<l>Eyn teyken voele heersam</l>
<l>Dat sinte Seruase ter eeren quam</l>
<l>Die gode decke genade bat.</l>
<l n="2595">Te nyeuele inder stat -</l>
<l>Al dae sinte Geertruyt</l>
<l>Gheeert is, die gods bruyt,</l>
<l>Der die stat is ghevryet</l>
<l>Ende dat gods huys ghewijet:</l>
<l n="2600">Want daer ligghet haer gebeyne</l>
<l>Dat suuer ende dat reyne;</l>
<l>Die dat in eertrijck erwerff</l>
<l>Doen sij vleyschelijck sterff</l>
<l>Dat haer ziele gheuoert waert</l>
<l n="2605">Ten hiemele die salige vaert;</l>
<l>Ende daer waert sij ghecroent:</l>
<l>Doen was haer wael gheloent</l>
<l>Hare reynicheiden</l>
<l>Mit der ewigher rijcheiden;</l>
<l n="2610">Soe groet was haer trouwe -</l>
<l><milestone unit="fol" n="101r"/> Het was eyne cloester vrouwe</l>
<l>Te nyeuele ende hiet Ode,</l>
<l>Gherechte wijff ende goede</l>
<l>Ende was gode ghehoersam</l>
<l n="2615">Ende leefde als haer betam.</l>
<l>Den gheist haer god ghegheuen</l>
<l>Dat sij mynde eyn reyne leuen.</l>
<l>Haer seden waren soe reyne</l>
<l>Dat sij dander alle ghemeyne</l>
<l n="2620">Hielde mit groten mynnen,</l>
<l>Ende te meysterynnen</l>
<l>Doer haer doecht hadden vercoren.</l>
<l>Sij was ouch selue wael geboren</l>
<l><pb n="176"/>Van vader ende van moeder</l>
<l n="2625">Ende sij hadde eynen broeder,</l>
<l>Eynen ridder, eynen ouelen man,</l>
<l>Dien ich ghenoemen nyet en can.</l>
<l>Maer als ich van hoem vernam</l>
<l>Soe was hij gode onghehoersam;</l>
<l n="2630">Als ich van hem hoerde ghewach</l>
<l>Dat hij alre boeser seden plach</l>
<l>Daer hij gode mit verwrachte</l>
<l>Want hijne nyet en vruchte.</l>
<l>Dat men hoem van gods haluen ryet</l>
<l n="2635">Daer toe en stont sijn sen nyet,</l>
<l>Hi dede dat men hoem verboet.</l>
<l>Des bleiff hi in sijnen sonden doot</l>
<l>Daer sijn onrecht aen sceyn;</l>
<l>Want sijnre vriende egheyn</l>
<l n="2640">En haddens gheynen troost</l>
<l><milestone unit="fol" n="101v"/> Dat sijne ziele worde verloest</l>
<l>Off datter woerde ommer raet,</l>
<l>Doer sijne grote mesdaet</l>
<l>Der hij openbaer plach</l>
<l n="2645">Als men hoerde ende sach</l>
<l>Van hem mit nacht ende mit daghen;</l>
<l>Want hij inden sonden waert erslagen</l>
<l>Inden vreyseliken valle.</l>
<l>Des vreesden die vrient alle</l>
<l n="2650">Datter ewelijck weer verloren</l>
<l>Ende arnen moeste gods toren.</l>
<l><hi rend="bold">S</hi>ijn suster, die ghetrouwe,</l>
<l>Sij hads groten rouwe</l>
<l>Dat sij wel betoende:</l>
<l n="2655">Si claechde ende sij weynde,</l>
<l>Dat heilighe deuote wijff;</l>
<l>Sij claechde luttel den lijff</l>
<l>Dien sij ouch nyet en dorfte claghen</l>
<l>Maer sij vruchte seer der plaghen</l>
<l n="2660">Vander zielen ende der noet;</l>
<l>Des was haer anxte herde groot.</l>
<l>Mit daghe ende mit nachte</l>
<l><pb n="177"/>Der zielen sij gedachte</l>
<l>Mit almissen ende mit gebede</l>
<l n="2665">Mit menger venyen die sij dede,</l>
<l>Die gods onderdane,</l>
<l>Mit menghen heyten trane;</l>
<l>Menghen psalme dat sij las,</l>
<l>Want haer die ziele lieff was;</l>
<l n="2670">Haer almissen die sij daer om gaff.</l>
<l><milestone unit="fol" n="102r"/> Deckwijle soechte sij dat graff</l>
<l>Sinte Geertruden hare vrouwen,</l>
<l>Dat sij hem hare trouwen</l>
<l>Eyns deyls liet ghenyeten.</l>
<l n="2675">Tranen lietse vlieten</l>
<l>Van haren oughen claer</l>
<l>Voer sinte Geertruden altaer.</l>
<l>   <hi rend="bold">D</hi>ecke was sij onvroe.</l>
<l>Teynen tijde quaemt soe -</l>
<l n="2680">Ich en weyt ouer wie lanck -</l>
<l>Doen men die metten ghesanck</l>
<l>Inden monster, dat sij bleyff</l>
<l>Daer sy haren yamer dreyff</l>
<l>Als sij ghewoen was.</l>
<l n="2685">Sij bede ende sij las</l>
<l>Haer psalmen ende haren pselter</l>
<l>Voer sinte Geertruyden Elter</l>
<l>Ende haer gebede, der sij plach.</l>
<l>Doen sij in hare venyen lach</l>
<l n="2690">Haer broeder voer haer quam.</l>
<l>Doen sij sijne stemme vernam</l>
<l>Sij waert verschricket seer.</l>
<l>"Ghenade, god, lieue heer",</l>
<l>Sprack doen vrouwe Ode,</l>
<l n="2695">"Ghenade, vrouwe goede,</l>
<l>Sinte maria, gods moeder!</l>
<l>Bestu dat", seide sij, "broeder?"</l>
<l>"Ja ich", sprack hij, "suster mijn,</l>
<l>Ghij sult des ghewes sijn.</l>
<l n="2700">Hebt voele goeden troest:</l>
<l><milestone unit="fol" n="102v"/> Op gods ghenaden ben ich verloest;</l>
<l><pb n="178"/>Mijne ziele die is ghenesen.</l>
<l>"Lieue broeder, wie mochte dat wesen?"</l>
<l>Sprack dat heilich wijff,</l>
<l n="2705">"Sent dattu alle dijn lijff</l>
<l>Der boesheiden pleghes</l>
<l>Ende inden sonden leghes</l>
<l>Boudelike ende openbaer.</l>
<l>Het was dich onmaer</l>
<l n="2710">Dat men dich straefde om dijn quaet</l>
<l>Ende voerleyde dijne mesdaet."</l>
<l>Die ziele antwoerde daer naer:</l>
<l>"Suster", seet hij, "dat is waer.</l>
<l>Ich dede luttel goets</l>
<l n="2715">Ende was soe haert mijns moets</l>
<l>Dat my des quaets nyet en verdroet.</l>
<l>Mijne mesdaet was soe groet</l>
<l>Dat ich doer mijne schulde</l>
<l>Verloren hadde gods hulde</l>
<l n="2720">Daer ich luttel om werff.</l>
<l>Doen ich die lichamelike doot sterff</l>
<l>Doen moest ich varen ter hellen</l>
<l>Mitten boesen ghesellen</l>
<l>Die mich hadden verraden:</l>
<l n="2725">Voele ouels sij mich daden.</l>
<l>Dat ich dae hoerde ende sach</l>
<l>Dat en willich seggen noch en mach.</l>
<l>Wie dat yamer was ghedaen</l>
<l>Dat en mochte gheyn mensche verstaen</l>
<l n="2730">Want en is nyet soe lichte.</l>
<l>Doen quam ich voer dat gherichte</l>
<l><milestone unit="fol" n="103r"/> Daer ich verordelt waert</l>
<l>Te derre onsaligher vaert</l>
<l>Daer ich varen solde weder</l>
<l n="2735">In dat affgronde hier neder.</l>
<l>Doent daer toe was comen</l>
<l>Ende mich hadden genomen</l>
<l>Die leyde helsche honde</l>
<l>Inder seluer stonde</l>
<l n="2740">Die mich onsachte ruerden,</l>
<l>Doe sij mich heenen voerden</l>
<l>Mit voele vreyseliken scaren</l>
<l><pb n="179"/>Doen quamen sij voer eyne borch ghevaren</l>
<l>Die scone was ende chierlijch,</l>
<l n="2745">Soe rijck ende soe heerlijch</l>
<l>Dat icht volsegghen nyet en can.</l>
<l>Daer stont eyn heerlijch man</l>
<l>Opten muer bouen</l>
<l>Die wert is ende seer te louen,</l>
<l n="2750">Eyn grauwe heer ende eyn alt.</l>
<l>Hij nam mich doe mit ghewalt</l>
<l>Den duuelen die mich dae brachten</l>
<l>Mit pijnen mengher slachten.</l>
<l>Dat was der goede sinte Seruaes</l>
<l n="2755">Die soe gheweldich dae was</l>
<l>Dat hij mich den duuelen dae nam.</l>
<l>Soe wale mich dat ich daer quam!"</l>
<l><hi rend="bold">N</hi>och sprach die sondige jongelinck:</l>
<l>Suster, om eyn cleyne dinck</l>
<l n="2760">Halp hij mich ende troeste,</l>
<l>Sinte Seruaes, die mich dae verloeste</l>
<l>Vut voele groter qualen:</l>
<l><milestone unit="fol" n="103v"/> Ich versoechten te drie malen</l>
<l>Wollen ende baruoet;</l>
<l n="2765">Des ich ommer vroe wesen moet</l>
<l>Dat ich daer quam te ghebede.</l>
<l>Dat was allet dat ich ye ghedede</l>
<l>Goets, des ich ghedencken can.</l>
<l>Des loue ich den heiligen man,</l>
<l n="2770">Seruacius den reynen.</l>
<l>Hi en verloeste mich nyet alleyne</l>
<l>Vanden vreyseliken valle</l>
<l>Maer sijne holden alle</l>
<l>Die yet doer hem hadden gedaen;</l>
<l n="2775">Soe voele als hijre wolde ontfaen</l>
<l>Die verurouder ende ghetroester,</l>
<l>Van alre sorghen hijse verloeste,</l>
<l><hi rend="bold">D</hi>er warighe gods holde</l>
<l>Den hij doe helpen wolde,</l>
<l n="2780">Sinte Seruaes christus bode</l>
<l><pb n="180"/>Die die ghewalt heuet van gode</l>
<l>Die hem god te romen gaff</l>
<l>By sinte peters graff.</l>
<l>Doen hij daer ghenade bat</l>
<l n="2785">Voer tongheren sijne stat</l>
<l>Dat sij moeste gestaen,</l>
<l>Doen was die reden soe ghedaen</l>
<l>Dat des en mochte wesen nyet.</l>
<l>Sinte peter hoem riet</l>
<l n="2790">Dat hijs nyet meer en dede</l>
<l>Ende voer die zielen bede;</l>
<l>Sinte Seruaes, die gods holde,</l>
<l><milestone unit="fol" n="104r"/> Alle die hij verloessen wolde</l>
<l>Ghetroesten ende ontbynden</l>
<l n="2795">Die souden ghenade vynden.</l>
<l>Sinte peter, die daer was ghesant,</l>
<l>Den slotel gaff hij hon in die hant</l>
<l>Dat nye man alsulken en sach</l>
<l>Noch mensche ghewercken en mach</l>
<l n="2800">Van soe ghedanen wercke.</l>
<l>Dien heuet noch sijne kercke</l>
<l>Te lyteiken ende te trooste.</l>
<l>Die heer, die mich verloeste</l>
<l>Doen ich alsoe verdeylt was,</l>
<l n="2805">Der noethulper sinte Servaes,</l>
<l>Hi heuet mengher moeder kint</l>
<l>Ghetroest dar beuoren ende sent</l>
<l>Ende menghe ziele ontbonden,</l>
<l>Die ghenade aen hoem vonden,</l>
<l n="2810">Mennich hondert dusent;</l>
<l>Ende noch doet te menger stont</l>
<l>Alre tijde ghelijck.</l>
<l>Hij heuet in hiemelrike</l>
<l>Voele grote werdicheit.</l>
<l n="2815">Dat is die gods waerheit.</l>
<l>Hij en mochte ouch hij opter eerden</l>
<l>Nommermeer volloeft werden</l>
<l>Mit mensscheliken dinghen.</l>
<l>Hi is in lutteringhen</l>
<l n="2820">Nae die apostele voele gheheer.</l>
<l>Te triecht heeft hij huys ende eer;</l>
<l><pb n="181"/>Dat is den lande eyn groot troost.</l>
<l>Sijne werdicheit heeft mich vertroest</l>
<l><milestone unit="fol" n="104v"/> Vut alsoe vreyseliker noet</l>
<l n="2825">Als is die ewelike doot.</l>
<l>Des moet hij ommermeer</l>
<l>Hebben loff ende eer.</l>
<l>In hiemel ende in eerden</l>
<l>Louet men den werden,</l>
<l n="2830">Den groten heer Seruacium:</l>
<l>Des gan hem der gods soen."</l>
<l><hi rend="bold">D</hi>oen sprack die vrouwe Ode:</l>
<l>"Gheloeft sij god der goede</l>
<l>Ende sinte Seruaes die gheheer</l>
<l n="2835">Moet hebben loef ende eer</l>
<l>Ende moet gebenedijt sijn.</l>
<l>Nu segghe, lieue broeder mijn,</l>
<l>Sent dattu soe best getroest</l>
<l>Dattu vut der hellen best verloest,</l>
<l n="2840">Waeromme queemstu her weder</l>
<l>In dit ellende hier neder</l>
<l>In deser groter ellenden ende armoeden?"</l>
<l>Hij antwerde: "lieue suster goede",</l>
<l>Sprack der verloeste gheyste,</l>
<l n="2845">"Doer dijnen wille alre meyste,</l>
<l>Namelijck doer dijne scholde:</l>
<l>Dat ich dich segghen wolde</l>
<l>Die goede nuwe meere</l>
<l>Dat ich verloest weer,</l>
<l n="2850">Des quam ich dich te trooste.</l>
<l>Der heer die mich verloeste</l>
<l>Doen ich verordelt was</l>
<l>Die ghenadighe sinte Seruaes,</l>
<l><milestone unit="fol" n="105r"/> Dat hi te bat gheloeft sij:</l>
<l n="2855">In nomine domini</l>
<l>Soe beuele ich dich, suster, dat</l>
<l>Dattu hem dienes des te bat</l>
<l>Ende des te voerder eeres</l>
<l>Ende dijnen vlijt daer toe keres:</l>
<l n="2860">Dat is dijns selues salicheit</l>
<l><pb n="182"/>Ende segghe dese waerheit</l>
<l>Die ich dich hebbe cont ghedaen</l>
<l>Den luden, dijt int goede verstaen,</l>
<l>Den mannen ende den wijuen.</l>
<l n="2865">Men sall die reden beschrijuen</l>
<l>Ter eeren sanctus Seruacium."</l>
<l>"Dat willich voele gherne doen,"</l>
<l>Sprack die cloester vrouwe</l>
<l>Doer genade ende doer trouwe,</l>
<l n="2870">"Want ich bens voele vroe."</l>
<l>Doen schiet hij van haer alsoe</l>
<l>Dat sij en wiste waer hij quam.</l>
<l>Doen sij die redene vernam</l>
<l>Sij en hoerdes nyet meer noch en sach.</l>
<l n="2875">Sent diende sij nacht ende dach</l>
<l>Gode als eyn salich wijff</l>
<l>Ende was voert alle haer lijff</l>
<l>Sinte Seruaes ghehoersam</l>
<l>Ende seide wat sij dae vernam:</l>
<l n="2880">Wie datse haer broeder hadde getroost</l>
<l>Dat hij vander hellen waer verloost</l>
<l>Ouermids die hulpe van sinte Seruaes;</l>
<l>Ende loefden alsoe alst recht was.</l>
<l><hi rend="bold">A</hi>ls ment te recht can verstaen</l>
<l n="2885"><milestone unit="fol" n="105v"/> God heuet menghen mensche ghedaen</l>
<l>Doer sinte Seruaese groet goet,</l>
<l>Als hij noch mennichweruen doet</l>
<l>Stille ende openbaer;</l>
<l>Dat lanck te segghen waer</l>
<l n="2890">Dat goet dat all van hoem gheschiet;</l>
<l>Men mochtes all vertellen nyet.</l>
<l>Des es eyn deyl beschreuen</l>
<l>Ende is ouch voele verholen bleuen -</l>
<l>Dat men wale weyt, sonder waen -</l>
<l n="2895">Der teyken die hij heeft ghedaen</l>
<l>Beide stille ende ouer luyt.</l>
<l>Nu bidden wij den gods druyt</l>
<l>Doer sijne grote ghenade</l>
<l>Dat hij ons nyet en versmade</l>
<l n="2900"><pb n="183"/> Doer egheyene onse crancheit</l>
<l>Ende ons sijne gherechticheit</l>
<l>Te gods ghenaden brenghe</l>
<l>Ende hij ons verdenghe</l>
<l>Aen onsen heer ihesum keerste:</l>
<l n="2905">Dat hij ons gheueerste</l>
<l>Dat wij gebeteren onse leuen,</l>
<l>Wantten god der werelt hadde gegeuen</l>
<l>Tot eynen predickare</l>
<l>Ende tot eynen noethulpare;</l>
<l n="2910">Dat hij onse bede alsoe ontfae</l>
<l>Dattet ons in staden stae</l>
<l>Ten eweliken lyue</l>
<l>Ende ons te troeste blyue.</l>
<l><hi rend="bold">H</hi>ier mach men doecht in mercken</l>
<l n="2915"><milestone unit="fol" n="106r"/> Van sinte Seruaes werken</l>
<l>Ende aen sijn leuen, des hij plach,</l>
<l>Dat men wel gherne horen mach.</l>
<l>Ende die teyken die god dede</l>
<l>Doer sijnen wille te mengher stede</l>
<l n="2920">Die sijn voele heerlijck.</l>
<l>In dutschen dichtede dit heynrijck</l>
<l>Die van veldeken was geboren.</l>
<l>Hij hadde sinte Seruaes verkoren</l>
<l>Te patrone ende te heren</l>
<l n="2925">Des maecte hij hem dit ter eeren</l>
<l>Doer genade ende doer mynne;</l>
<l>Des hoem ouch bat die Grauynne</l>
<l>Van loen, die edel agnes.</l>
<l>Te bat lustede hoem des</l>
<l n="2930">Dat hijt te dutschen keerde,</l>
<l>Alse hoem die vite leerde</l>
<l>Daer nae der waerheit in was ghescreuen</l>
<l>Des heilighen sinte seruaes leuen</l>
<l>Ende sijne myraculen scone</l>
<l n="2935">Na sijnre translacione</l>
<l>Die noch sijn voele heersam.</l>
<l>Als hij die waerheit dae vernam</l>
<l>Gherechte ende ontwyuelijck,</l>
<l><pb n="184"/>All daer nae dichtet heynrijck</l>
<l n="2940">Voele recht ende bescheydelijck,</l>
<l>Dat hij bedechtelijck</l>
<l>Nye daer aen en mysde noch en loech.</l>
<l>Des bat hem hessel oich</l>
<l>Des men doch wale vermanen mach</l>
<l n="2945">Die doen der Costerijen plach.</l>
<l><milestone unit="fol" n="106v"/> Heynrick, die dit berichtede,</l>
<l>Ende in dutschen dichtede</l>
<l>Ende alle dies hoem baden</l>
<l>Ende hulpe daer toe daden</l>
<l n="2950">Ende allen dient lieff was,</l>
<l>Den moet god ende sinte Seruaes</l>
<l>Verloessen ende ontbenden</l>
<l>Als sij dit leuen eynden;</l>
<l>Dat hon god moet gheuen</l>
<l n="2955">Vroude ende ewich leuen</l>
<l>Ende wonne onuerganckelijck.</l>
<l>Amen - des bidt heynrijck</l>
<l>In des waren gods namen</l>
<l>Goede lude alle te samen</l>
<l n="2960">Die dit boeck hoeren leesen,</l>
<l>Dat hij in haer ghedynge moet wesen</l>
<l>Te gode van hiemelrike</l>
<l>Dat hij ghenadelike</l>
<l>Sijne ziele moete verloessen</l>
<l n="2965">Want hi decke hadde mesdaen</l>
<l>Ende eyn sondich mensche was -</l>
<l>Dat hem der goede sinte Seruaes</l>
<l>Sijne ziele moete verloessen</l>
<l>Vanden duuelen den boesen,</l>
<l n="2970">Dat sij hem nyet en moeten scaden</l>
<l>Ende hij die ziele moete bestaden</l>
<l>In dat ewighe liecht,</l>
<l>Die grote heer van triecht,</l>
<l>Dat hij sijne ziele make vry</l>
<l n="2975">Inden name goids, Amen, dat sy.</l>
<l>AMEN</l>
</div>
</body>
</text>
</TEI.2>
