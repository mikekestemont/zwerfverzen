<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Noch meer van wiven</title>
<author>Onbekend</author>
</titleStmt>
<editionStmt>
<edition>F.A. Snellaert (ed.): Nederlandsche gedichten uit de veertiende eeuw van Jan van Boendale, Hein van Aken en anderen. Naar het Oxfordsche handschrift uitgegeven. Brussel, 1869, 276-279</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Noch meer van wiven"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1390"/></interpGrp>
<interpGrp type="witnessYear_from"><interp value="1390"/></interpGrp>
<interpGrp type="pubYear_to"><interp value="1410"/></interpGrp>
<interpGrp type="witnessYear_to"><interp value="1410"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Noch meer van wiven</TITEL>
<TITEL>Van der wive wonderlijcheit (korte versie)</TITEL>
<author>Onbekend</author>
<AARD>Rijm</AARD>
<BRON nr="D18">Oxford, Bodleian Library, Marshall 29</BRON>
<DATUM>1390-1410</DATUM>
<OMVANG>112 verzen</OMVANG>
<BRON.OPM>Het handschrift telt 102 bladen, per blad 2 kolommen, 49 regels per kolom. Noch meer vanden wiven bevindt zich op fol. 45v-46r. De codex bevat achtereenvolgens: Melibeus (fol. 1-22r), Jans teesteye (fol. 24v-45v), Noch meer van wiven (fol. 45v-46r), Van ghevene (fol. 46r-46v), het Boec vander wraken (fol. 48r-78v), Van Maskeroen (fol. 80r-86v), Van Saladijn (fol. 86v-88r), de Tien plaghen ende die tien ghebode (fol. 88v-101r), Noch die tien ghebode (fol. 101r-v) en Noch van Salladine (fol. 101v-102r).</BRON.OPM>
<EDITIE>F.A. Snellaert (ed.): Nederlandsche gedichten uit de veertiende eeuw van Jan van Boendale, Hein van Aken en anderen. Naar het Oxfordsche handschrift uitgegeven. Brussel, 1869, 276-279</EDITIE>
<STATUS>Kritisch</STATUS>
<BRONMNW>947 </BRONMNW>
<EDITIE.OPM>De gothische hoofdletter J, in Snellaerts editie zowel gebruikt voor de huidige I als voor J, werd hier steeds als I overgenomen.</EDITIE.OPM>
<BRONNEN>Van de tekst bestaan een lange en een (ver)korte versie. De lange versie is overgeleverd in: - <x nr=D19>Brussel, Koninklijke Bibliotheek, II 1171</x>
 De (ver)korte versie is terug te vinden in: - <x nr=D18>Oxford, Bodleian Library, Marshall 29</x>
</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="276"/> <hi rend="italic">Noch meer vanden wiven. </hi></head>
<l>MEneghe selsene maniere</l>
<l>Hebben voghele ende diere /</l>
<l>Dier si pleghen in haer leven</l>
<l>Die hem nature heeft ghegheven.</l>
<l n="5">Mar dat selssenste dier sekerlike</l>
<l>Dat ic weet in eertrike /</l>
<l>Dat dunct mi dat wijf wesen;</l>
<l>Want en hebbe niet ghelesen</l>
<l>Dat enich dier opter eerde</l>
<l n="10">Noyt anders yet begheerde</l>
<l>Van ghedaenen of van figuren</l>
<l>Dan si hadde van naturen;</l>
<l>Want elc dier ende voghel / die leeft</l>
<l>Nae dat sine nature in heeft /</l>
<l n="15">Wijseliker hem daer na hout / sijts vroet /</l>
<l>Dan de mensche hedendaghes doet.</l>
<l>Dit segghe ic al biden wiven /</l>
<l>Daermen wonder af mach scriven;</l>
<l>Want dat wijf es soe sot /</l>
<l n="20">Voerme / ghedaene / die haer God</l>
<l>Bi naturen heeft ghegheven /</l>
<l>Die versmaet si in dit leven /</l>
<l>Ende nemen hem boven naturen ane</l>
<l>Andre vorme ende andre ghedane;</l>
<l n="25">Want nature nae haer recht</l>
<l>Gheeft hem dat hoet slecht:</l>
<l>Daer maken si ane grote hoorne</l>
<l>Ic wane sijt doen te Gods toorne /</l>
<l><pb n="277"/>Ende comen ter kerken ende ter feesten</l>
<l n="30">Ghehorent ghelijc stommen beesten /</l>
<l>Des hem nature niet en an.</l>
<l>Worden si gheboren nochtan</l>
<l>Met hoornen / si soudens hem scamen /</l>
<l>Ende soudense decken waer si quamen.</l>
<l n="35">Maer om dat hem nature verbiedt /</l>
<l>Soe eest meest dats hem gheniet;</l>
<l>Want waermen twijf meest af weert /</l>
<l>Die dinc si alre meest begheert.</l>
<l>Ende oec soe en ghenueghet hem niet</l>
<l n="40">Die verewe / die hem beriet</l>
<l>Die nature van Godes halven;</l>
<l>Maer si smeren ende salven</l>
<l>Haere aensichten / om dat si</l>
<l>Te scoenre scinen / ende bedi</l>
<l n="45">Dat si te meer selen sijn besien</l>
<l>Beide van desen ende van dien.</l>
<l>Maer als een meester heeft vernist</l>
<l>Een beelde met al siere list /</l>
<l>Dat scone blict als gout /</l>
<l n="50">Nochtan soe eest binnen hout:</l>
<l>Alsoe ghelikerwijs es .j. wijf:</l>
<l>Alse si heeft vernist haer lijf /</l>
<l>Dat scone blicket ende scijnt /</l>
<l>Dat es al om niet ghepijnt /</l>
<l n="55">Dattere was dat moet daer bliven /</l>
<l>Dat en canse niet verdriven.</l>
<l>Nochtan heeftmen scande vanden meesten /</l>
<l><pb n="278"/>Al over al tallen feesten /</l>
<l>Gheleende cleder te draghene ane.</l>
<l n="60">En es die gheleende ghedane</l>
<l>Alsoe grote scande niet?</l>
<l>Iaet / diet te rechte wel besiet.</l>
<l>Noch meer es selsenre haer sede;</l>
<l>Want in alre wonderlichede</l>
<l n="65">Setten si al haer begheerte:</l>
<l>Si sleypen na hem haer lange steerte</l>
<l>Ghelijc serpenten / .ij. ellen lanc /</l>
<l>Die hem volghen na haren ganc /</l>
<l>Ende hebben daer ghenuechte in /</l>
<l n="70">Ende setten emmer haren sin /</l>
<l>Haer ghedachte ende haren moet /</l>
<l>Ieghen nature ende jeghen spoet.</l>
<l>Si hebben liever beesten ghedane</l>
<l>Dan menschelicheit te draghene ane.</l>
<l n="75">Dwijf mach oec onlanghe zwighen /</l>
<l>Maer cnitsen / scelden ende crighen /</l>
<l>Daer toe steet altoes haer moet.</l>
<l>Hets lettel enech man soe vroet</l>
<l>Dat hi sijn wijf / alse hi wille /</l>
<l n="80">Can ghedoene zwighen stille;</l>
<l>Maer spreken dicke doet hise ghereet /</l>
<l>Ia vele meer dan si weet.</l>
<l>Behendech / subtijl sonderlinghe</l>
<l>Soe es dwijf in allen dinghe</l>
<l n="85">Daer bedrieghenesse toe hoort /</l>
<l>Want si connen ghelaet ende woort</l>
<l>Ende veinsen bat dan yemen el.</l>
<l>Dat hebbense ghetoent wel</l>
<l><pb n="279"/>Hier te voren aen menghen man</l>
<l n="90">Die de wijste waren nochtan</l>
<l>Diemen in die werelt wiste /</l>
<l>Die bedroghen si met liste /</l>
<l>Beide Adame ende Sampsoene /</l>
<l>Davitte ende Salomoene /</l>
<l n="95">En daer toe menighen wisen man</l>
<l>Die ic ghenuemen niet en can.</l>
<l>Wat holpe dat ic vele seide</l>
<l>Vander wive wonderlicheide?</l>
<l>In mochts u binnen .viij. daghen</l>
<l n="100">Al te vollen niet ghewaghen;</l>
<l>Want en es philosophe no prophete /</l>
<l>Noch ander meester no apoteke /</l>
<l>Si en dichten alle ende scriven</l>
<l>Vander wonderlicheit der wiven.</l>
<l n="105">Daer om eest sotheit ende anders niet</l>
<l>Dat icker ave scrive yet.</l>
<l>Ende nyemen die dit sal sien</l>
<l>En begripe mi in dien</l>
<l>Dat ic dit segghe van goeden vrouwen /</l>
<l n="110">Daermen alle doghet aen mach scouwen /</l>
<l>Want hem en mochten alle die leven</l>
<l>Te vollen prijs niet ghegheven.</l>
</body>
</text>
</TEI.2>
