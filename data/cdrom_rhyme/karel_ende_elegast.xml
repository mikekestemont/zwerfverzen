<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Karel ende Elegast</title>
<author>Onbekend</author>
</titleStmt>
<editionStmt>
<edition>A.M. Duinhoven (ed.): Karel ende Elegast. Diplomatische uitgave van de Middelnederlandse teksten en de tekst uit de Karlmeinet-compilatie. Dl. 1. Zwolle, 1969. (Zwolse drukken en herdrukken voor de Maatschappij der Nederlandse Letterkunde te Leiden, nr. 62), 16-70.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Karel ende Elegast"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1486"/></interpGrp>
<interpGrp type="witnessYear_from"><interp value="1486"/></interpGrp>
<interpGrp type="pubYear_to"><interp value="1488"/></interpGrp>
<interpGrp type="witnessYear_to"><interp value="1488"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Karel ende Elegast</TITEL>
<author>Onbekend</author>
<AARD>Rijm</AARD>
<BRON nr="K44">'s-Gravenhage, Koninklijke Bibliotheek, Oude druk 169 G 63</BRON>
<DATUM>1486-1488</DATUM>
<OMVANG>1364 verzen</OMVANG>
<BRON.OPM>26 bladen; per bladzijde 1 kolom en per kolom 28 regels. Van het laatste blad is 3/5 deel afgescheurd, waardoor de verzen 1356-1372 ontbreken (oorspronkelijk 1381 verzen). Er is ruimte uitgespaard voor 26 lombarden van twee regels hoog (geen representanten); 11 hiervan werden door de rubricator overgeslagen en zijn later door een jongere hand alsnog aangebracht. In de druk ontbreekt een impressum, een opgave van de plaats en het jaar van verschijnen en van de naam van de drukker. Het lettertype waarin de incunabel is gezet, werd gebruikt in drukken die, voorzover bekend, tussen 29 november 1486 en 26 juni 1488 verschenen bij Jacob Jacobsz. van der Meer en bij Christiaen Snellaert. Het is daarom waarschijnlijk dat deze incunabel, waar in de literatuur naar verwezen wordt met 'A', in 1486, 1487 of 1488 van de pers is gekomen. Incunabel A is niet alleen de oudste volledige druk waarover we beschikken, maar ook de minst gemoderniseerde. De afwijkingen t.o.v. de overgeleverde codexfragmenten zijn vrij gering, zodat A, al is het een jonge bron, niet minder betrouwbaar lijkt dan de 100 jaar oudere handschriften. Opvallend in redactie A is het grote aantal onvolkomen rijmen (zie voor deze gegevens behalve de editie A.M. Duinhoven: Bijdragen tot reconstructie van de "Karel ende Elegast". Dl. 1. Assen, 1975. Diss. Utrecht, 61-65)</BRON.OPM>
<EDITIE>A.M. Duinhoven (ed.): Karel ende Elegast. Diplomatische uitgave van de Middelnederlandse teksten en de tekst uit de Karlmeinet-compilatie. Dl. 1. Zwolle, 1969. (Zwolse drukken en herdrukken voor de Maatschappij der Nederlandse Letterkunde te Leiden, nr. 62), 16-70.</EDITIE>
<STATUS>Diplomatisch</STATUS>
<BRONMNW>172.B.1 (andere editie)</BRONMNW>
<EDITIE.OPM>Duinhoven heeft gekozen voor een zogenaamde synoptische uitgave in twee delen, waarin de Middelnederlandse teksten van alle bronnen naast elkaar, concorderend, zijn afgedrukt (tezamen met het ripuarisch afschrift uit de Karlmeinetcodex). Behalve een nummering per tekst heeft hij in de buitenmarges een tweede nummering aangebracht ten behoeve van de "concordantie van tekstuitgaven", welke na de teksten in deel 1 is afgedrukt; deze laatste nummering is hier niet overgenomen. Verder zijn de principes die ten grondslag liggen aan de editie Duinhoven hier zoveel mogelijk gerespecteerd. Dat heeft onder andere tot gevolg dat de 11 lombarden die door een jongere hand zijn aangebracht (zie hiervoor) niet zijn overgenomen; ze zijn vervangen door rechthoekige haken met daartussen een punt (vet weergegeven: "[.]"). Voorts werden de schrijf- en drukfouten binnen de tekst niet gecorrigeerd.</EDITIE.OPM>
<BRONNEN>'s-Gravenhage, Koninklijke Bibliotheek, Oude druk 169 G 63</BRONNEN>
<HSDRUK>N.v.t.</HSDRUK>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="16"/><milestone unit="fol" n="1r"/> die historie van coninck karel ende van elegast</head>
<l></l>
<l><milestone unit="fol" n="2r"/> <hi rend="bold">F</hi>Raeye historie ende al waer</l>
<l>Mach ic v tellen hoort naer</l>
<l>Het was op enen auontstont</l>
<l>Dat karel slapen begonde</l>
<l n="5">Tengelem op den rijn</l>
<l>Dlant was alle gader sijn.</l>
<l>Hi was keyser ende coninc mede.</l>
<l>Hoort hier wonder ende waerhede</l>
<l>Wat den coninc daer gheuel</l>
<l n="10">Dat weten noch die menige wel</l>
<l>Tenghelem al daer hi lach</l>
<l>Ende waende op den anderen dach</l>
<l>Crone draghen ende houden hof</l>
<l>Om te meerderen sinen lof</l>
<l n="15">Daer die coninc lach ende sliep</l>
<l>Een heilich engel aen hem riep</l>
<l>So dat die coninc ontbrac</l>
<l>Biden woerden die dengel sprac</l>
<l>Ende seyde staet op edel man.</l>
<l n="20">Doet haestelic v cleeder an</l>
<l>Wapent v ende vaert stelen.</l>
<l>God die hiet mi v beuelen</l>
<l>Die in hemelrike is here</l>
<l>Of ghi verliest lijf ende eere</l>
<l n="25">En steeldi in deser nacht niet</l>
<l>So is v euel gheschiet.</l>
<l>Ghi sulter omme steruen</l>
<l>Ende uwes leuens deruen</l>
<l><milestone unit="fol" n="2v"/> Eer emmermeer scheit dit hof</l>
<l n="30">Nv verwacht v daer of</l>
<l>Vaert stelen of ghi wilt.</l>
<l>Neemt uwen speere ende uwen schilt</l>
<l>Wapent v sit op v paert</l>
<l>Haestelic ende niet en spaert</l>
<l n="35"><hi rend="bold">D</hi>It verhoorde die coninc</l>
<l>Het docht hem een vreemde dinc.</l>
<l>Want hi daer niemant en sach</l>
<l>Wat dat roepen bedieden mach</l>
<l>Hi waendet slapende hebben gehoort</l>
<l n="40">Ende hilt hem niet an dat woert</l>
<l>Dengel die van gode quam.</l>
<l>Sprac den coninc als die was gram</l>
<l>Staet op karel ende vaert stelen</l>
<l><pb n="18"/>God hiet my v beuelen</l>
<l n="45">Ende ontbiedet v te voren</l>
<l>Anders hebdi v lijf verloren</l>
<l><hi rend="bold">H</hi>Et dien woerde sweech hi</l>
<l>Ende die coninc riep ay mi</l>
<l>Als die seere was vereent</l>
<l n="50">Wat ist dat dit wonder meent</l>
<l>Ist alfs ghedroch dat mi quelt.</l>
<l>Ende dit grote wonder telt</l>
<l>Ay hemelsche drochtijn</l>
<l>Wat node soude mij sijn</l>
<l n="55">Te stelen ic ben so rike</l>
<l>En is man in aertrijcke.</l>
<l><milestone unit="fol" n="3r"/> Weder coninc noch grauen:</l>
<l>Die so rijc sijn van hauen</l>
<l>Si moeten mi sijn onderdaen</l>
<l n="60">Ende te minen diensten staen</l>
<l>Mijn lant is so groot</l>
<l>Men vint nyewers sijns ghenoot.</l>
<l>Dlant is algader mijn</l>
<l>Tot colene opten rijn</l>
<l n="65">Ende tot romen voort</l>
<l>Alst den keyser toe behoort</l>
<l><hi rend="bold">[.]</hi>C ben here mijn wijf is vrouwe</l>
<l>Oest totter wilder denouwe</l>
<l>Ende west totter wilder see</l>
<l n="70">Nochtans heb ic goets veel meer</l>
<l>Galissien ende spandien lant</l>
<l>Dat ic selue wan mitter hant</l>
<l>Ende ic die heydene verdreef</l>
<l>Dat mi tlant alleene bleef</l>
<l n="75">Wat node soude mi sijn dan</l>
<l>Te stelen ellendich man</l>
<l>Waer om ontbiedet mi dit god</l>
<l>Node brekic sijn ghebot</l>
<l>Wistic dat hijt mi ontbode</l>
<l n="80">En mochs niet ghelouen node</l>
<l>Dat mi god die lachter onste</l>
<l>Dat ic te stelen begonste:</l>
<l>Daer hi lach in dit ghepeyns.</l>
<l>Hare tale weder ende gheyns</l>
<l n="85"><milestone unit="fol" n="3v"/> So vaecte hi een luttelkijn</l>
<l>So datti looc die oghen sijn</l>
<l>Doe seide dingel van te voren.</l>
<l>Wildi gods ghebot verhoren:</l>
<l>Heer coninc so sidi ontdaen</l>
<l n="90">Het sel v an v leuen gaen:</l>
<l>Dengel vanden paradise.</l>
<l>Sprac conincdoet als die wise</l>
<l>Vaert stelen ende wert dief</l>
<l>Al hebdijs nv groot ongerief</l>
<l n="95">Het sal v namaels wesen lief</l>
<l><hi rend="bold">[.]</hi>Et deser talen voer dengel dan</l>
<l>Ende karel hem tseynen began</l>
<l><pb n="20"/>Vanden wonder dat hi hoorde</l>
<l>Gods ghebot sine woerde</l>
<l n="100">En wil ic niet laten achter.</l>
<l>Ic sel dief wesen al ist lachter</l>
<l>Al soudic hanghen bider kelen</l>
<l>Nochtan haddic lieuer vele</l>
<l>Dat mi god name ghemeene</l>
<l n="105">Dat ic van hem houde te leene</l>
<l>Beyde borch ende lant</l>
<l>Sonder mijns ridders ghewant</l>
<l>Ende ic mi moeste gheneeren</l>
<l>Mitten schilde ende metten speere</l>
<l n="110">Als een die niet en heeft</l>
<l>Ende op die auenture leeft:</l>
<l>Dat ware mijn wille bet</l>
<l><milestone unit="fol" n="4r"/> Dan ic gheuanghen ben int net</l>
<l>Ende ic nv moet stelen varen:</l>
<l n="115">Sonder eenich sparen</l>
<l>Varen stelen oft god verwercken</l>
<l>Nv so moetti mi gestercken</l>
<l><hi rend="bold">I</hi>C woude ic ware vuter sale</l>
<l>Sonder nieumare ende tale</l>
<l n="120">Ende mi waer ghecost opten rijn</l>
<l>Seuen borghen van steenen fijn</l>
<l>Wat sel ic segghen van oneeren</l>
<l>Den ridderen ende den heeren.</l>
<l>Die hier liggen in die sale</l>
<l n="125">Wat sal wesen mine tale</l>
<l>Dat ic in deser duyster nacht</l>
<l>Alleene sonder yemants cracht</l>
<l>Moet varen in een lant</l>
<l>Dat mi is vremde ende onbecant</l>
<l n="130">Mit deser talen ghinc hem gereyden</l>
<l>Die coninc karel ende cleyden.</l>
<l>Mit sinen dieren gewaden</l>
<l>Als die te stelen was beraden</l>
<l>Het was altoes sine seden</l>
<l n="135">Datmen sine wapene deden</l>
<l>Ten bedde daer hi lach</l>
<l>Het waren die beste die ye man sach.</l>
<l>Als hi aldus ghewapent was</l>
<l>Ghinc hi doer dat palas</l>
<l n="140">Daer en was slot noch dore so goet:</l>
<l><milestone unit="fol" n="4v"/> Noch poerte diene wederstoet.</l>
<l>Sine waren tegen hem ontdaen</l>
<l>Daer hi wilde mocht hi gaen</l>
<l>Daer en was niemant dien sach</l>
<l n="145">Want dat volc algader lach</l>
<l>In vasten slape als god woude.</l>
<l>Dat dedi al door des conincs houde</l>
<l>Sine hulpe was hem bereet</l>
<l>Als hi die borch brugghe leet</l>
<l n="150"><pb n="22"/> Ghinc die coninc mit liste</l>
<l>Totten stalle al daer hi wiste.</l>
<l>Sijn ors ende sijn ghesmiden</l>
<l>Sonder eenich langher beyden</l>
<l>Hi sadelet ende satter bouen</l>
<l n="155">Opt ors datmen mochte louen</l>
<l><hi rend="bold">[.]</hi>Oen hi ter poorten ghereden quam</l>
<l>Sach hi daer ende vernam</l>
<l>Den wachter ende den poortiere</l>
<l>Die luttel wisten dat hoer heere</l>
<l n="160">So na hem was mitten schilde</l>
<l>Si sliepen vaste alst god wilde</l>
<l>Die coninc beette ende ontdoet</l>
<l>Die poorte die besloten stoet</l>
<l>Ende leyde sijn ors vut</l>
<l n="165">Sonder niemare ende gheluyt</l>
<l>Doen sat hi in sijn ghereyde</l>
<l>Die coninc karel ende seyde</l>
<l>God also ghewaerlijcke:</l>
<l><milestone unit="fol" n="5r"/> Als ghi quaemt in aertrike</l>
<l n="170">Ende wort sone ende vader:</l>
<l>Om ons te verlossen alle gader</l>
<l>Dat adam hadde verloren</l>
<l>Ende dat na hem wert gheboren</l>
<l>Ghi liet v aenden cruce slaen</l>
<l n="175">Doen v die ioden hadden gheuaen.</l>
<l>Si staken v met eenen speere.</l>
<l>Si sloegen v dies haddi geere</l>
<l>Dese bitterlike doot</l>
<l>Ontfincdi here door onsen noot:</l>
<l n="180">Also waerlic alst was waer</l>
<l>Ende ghi here lasaruse.</l>
<l>Daer hi lach in sine cluse</l>
<l>Verwecket heere vander doot</l>
<l>Ende vanden steenen maket broot</l>
<l n="185">Ende vanden water wijn</l>
<l>So moeti in mijn gheleyde sijn</l>
<l>In desen duemsteren nacht</l>
<l>Ende verbaert aen mij v cracht</l>
<l>Oetmoedich god ende vader</l>
<l n="190">Aen v keer ic mi alle gader</l>
<l>Hi was in vele gedochten</l>
<l>Waer hi best henen varen mochte.</l>
<l>Daer hi stelens soude beghinnen.</l>
<l>Doe quam hi in een wout binnen.</l>
<l n="195">Karel den edelen man</l>
<l>Dat niet verre stont van daen</l>
<l><milestone unit="fol" n="5v"/> Doen hi quam gereden daer</l>
<l>Die mane scheen seer claer</l>
<l>Die sterren lichten aenden trone:</l>
<l n="200">Dweder was claer ende scone</l>
<l><hi rend="bold">D</hi>Vs peynsde die coninc.</l>
<l>Ic was ghewone voer alle dinck</l>
<l><pb n="24"/>Dieue te hatene daer icse wiste</l>
<l>Die den lieden mit liste</l>
<l n="205">Hoer goet stelen ende rouen</l>
<l>Nv mach ic hem wel ghelouen.</l>
<l>Die leuen bider auontuer</l>
<l>Si weten wel dat si verbueren.</l>
<l>Lijf ende goet machmense vaen</l>
<l n="210">Men doetse hangen ende thooft of slaen</l>
<l>Of steruen arger doot</l>
<l>Horen anxte is dicke groot</l>
<l>Nemmermer en gheualt mi dat</l>
<l>Dat ic man doer cleynen scat.</l>
<l n="215">Steruen doe in al mijn leuen</l>
<l>Ic hebbe elegast verdreueuen</l>
<l>Om cleyne sake wt minen lande</l>
<l>Die dicke set sijn lijf te pande.</l>
<l>Om tgoet daer hi bi leeft</l>
<l n="220">Ic wane hi dicke sorghe heeft.</l>
<l>Hi en heeft lant noch leen</l>
<l>Noch ander toeuerlaet geen</l>
<l>Dan hi mit stelen can beiaghen</l>
<l>Daer op moet hi hem ontdraghen.</l>
<l n="225"><milestone unit="fol" n="6r"/> Ic nam hem tlant des was hi heere</l>
<l>Dat mach hem nv wel rouwen seere</l>
<l>Beide borch ende lant</l>
<l>Des was ic herde onbekant</l>
<l>Want hi hadde in sine scaren</l>
<l n="230">Die met hem onthouden waren</l>
<l>Ridders serianten een ghetal.</l>
<l>Die ic heb onterft al</l>
<l>Beyde van lande ende van goede</l>
<l>Nv volghen si hem al doer armoede</l>
<l n="235">Ic en laetse niewers gedueren.</l>
<l>Diese onthilde ic daden verbueren</l>
<l>Beyde borch ende leen</l>
<l>Hi en heuet toeuerlaet gheen</l>
<l>Hi moet hem al onthouden</l>
<l n="240">In wildernissen ende in wouden</l>
<l>Ende moet alleene beiaghen</l>
<l>Daer si hem alle op ondraghen</l>
<l>Mer so vele isser an</l>
<l>Hi en steelt gheenen armen man</l>
<l n="245">Die bi sijnre pinen leeft</l>
<l>Dat pelgrim ofte coepman heeft</l>
<l>Laet hi hem gebruken wel</l>
<l>Mer hi en versekert nyemant el.</l>
<l>Bisscoppen ende canoniken</l>
<l n="250">Abden ende moniken</l>
<l>Dekenen ende papen</l>
<l>Daer hise can betrapen</l>
<l><milestone unit="fol" n="6v"/> Comen si in sijnre werde.</l>
<l>Hi neemt hem mulen ende peerde</l>
<l n="255">Ende steectse vut haren ghereyde</l>
<l>Dat si vallen op die heyde</l>
<l><pb n="26"/>Ende neemt hem mit sijnre cracht</l>
<l>Al dat si daer hebben bracht</l>
<l>Siluer cleeder facelment</l>
<l n="260">Dus beiaecht hi hem ontrent</l>
<l>Daer hi die rike lieden weet.</l>
<l>Hy neemt hem haren scat ghereet</l>
<l>Beyde siluer ende gout:</l>
<l>Sinen list is menichfout</l>
<l n="265">Nyemant en cannen gheuaen.</l>
<l>Nochtan heefter om ghedaen</l>
<l>Menich man sine cracht.</l>
<l>Ic woudic nv in deser nacht</l>
<l>Sijn gheselle mochte wesen.</l>
<l n="270">Ay heere god helpt mi tot desen</l>
<l><hi rend="bold">[.]</hi>It deser talen voer hi voort.</l>
<l>Die coninc ende heeft verhoort</l>
<l>Hoe een ridder quam gheuaren</l>
<l>Inder seluer ghebaren.</l>
<l n="275">Als die riden wil verholen</l>
<l>Met wapenen swart als colen</l>
<l>Swart was helm ende schilt</l>
<l>Die hi aenden hals hilt</l>
<l>Sinen halsberch mochtmen louen</l>
<l n="280"><milestone unit="fol" n="7r"/> Swart was den wapenroc daer bouen.</l>
<l>Swart was dors daer hi op sat</l>
<l>Ende quam enen sonderlingen pat</l>
<l>Dwers riden doer den woude</l>
<l>Alsen die coninc ghemoeten soude.</l>
<l n="285">Segende hem en was in vare</l>
<l>Ende waende dat die duuel ware</l>
<l>Om dat hi was so swart al</l>
<l>Den riken god hi hem beual.</l>
<l>Hi pensde in sinen moet</l>
<l n="290">Gheualt mi quaet ofte goet:</l>
<l>En vlie te nacht doer desen.</l>
<l>Ic sel der auonturen genesen.</l>
<l>Nochtan weet ic te voren wel</l>
<l>Tis die duuel ende niemant el</l>
<l n="295">Waer hi van gods aluen yet</l>
<l>Hi en ware so swart niet</l>
<l>Tis al swart peert ende man</l>
<l>Al dat icker aen gemerken can</l>
<l>Ic bidde gode dat hi waket</l>
<l n="300">Ic duchte dat mi toren naket</l>
<l>Dat dese mi niet en scende</l>
<l>Ende als hi bet quam ghehende</l>
<l>Seghende hi hem ende was in vare</l>
<l>Ende waende dat die duuel ware.</l>
<l n="305">Ende die swarten ridder heeft vernomen</l>
<l>Den coninc teghen hem comen.</l>
<l>Pensde hi in sinen sin</l>
<l>Dese is verdoelt hier in.</l>
<l><milestone unit="fol" n="7v"/> Ende heuet sinen wech verloren</l>
<l n="310">Ic mach dat aen hem verhoren</l>
<l><pb n="28"/>Hi salder laten die wapen sijn</l>
<l>Die die beste sijn in schine</l>
<l>Die ic in seuen iaren sach.</l>
<l>Si verlichten als den dach.</l>
<l n="315">Van steenen ende goude</l>
<l>Wanen quam hi inden woude.</l>
<l>Ten was noyt arm man</l>
<l>Die sulcke wapen droech an</l>
<l>Ende sulc ors hadde bescreden</l>
<l n="320">So sterc ende van scone leden</l>
<l><hi rend="bold">D</hi>Oen si quamen te gemoeten</l>
<l>Leden si al sonder groeten</l>
<l>Deen besach den anderen wel</l>
<l>Mer si en seyden niet el</l>
<l n="325">Als hi den coninck was leden</l>
<l>Diet swart ors had bescreden:</l>
<l>Hilt hi stille ende dochte</l>
<l>Wye die ander wesen mochte</l>
<l>Waer om dat hi aldus lijt.</l>
<l n="330">Ende sijnre talen aldus vermijt</l>
<l>Datti mi niet en groete</l>
<l>Doen hi mi ghemoete</l>
<l>Ende om gheen dinc en vraghet</l>
<l>Ic wane dat hi quaet iaghet.</l>
<l n="335">Waer ic seker van dien:</l>
<l>Dat hi quame om verspien</l>
<l><milestone unit="fol" n="8r"/> Datti mi ofte mine</l>
<l>Brenghen wilde in pine</l>
<l>Teghen den coninc die ic ontrade</l>
<l n="340">Hi en lede te nacht sonder scade</l>
<l>Wat node soude hi iaghen.</l>
<l>Achter bosschen ende haghen</l>
<l>Ofti mi niet en sochte</l>
<l>Biden heere die mi ghewrochte</l>
<l n="345">Hine ontrijt mi te nacht</l>
<l>Ic sel proeuen sine cracht</l>
<l>Ic willen spreken ende kennen</l>
<l>Hy mach sulc sijn ic sel winnen.</l>
<l>Sijn ors ende dat hi heuet an.</l>
<l n="350">Ende doen met lachter keeren dan</l>
<l>Hi es hier comen als een domme</l>
<l>Met dien werp hi sijn ors omme</l>
<l>Ende volchde den coninc naer</l>
<l>Doen hien achterhaelde daer</l>
<l n="355">Riep hi lude ridder ontbeyt</l>
<l>Waer na ist dat ghi rijt</l>
<l>Ic wil weten wat ghi soect</l>
<l>Ende iaecht ende roect</l>
<l>Eer ghi mi ontrijt van hier</l>
<l n="360">Al waerdi noch so fier</l>
<l>Ende so diere uwer tale</l>
<l>Berechtes mi so doedi wale</l>
<l>Ic wil weten wie ghi sijt</l>
<l>Ende waer ghi vaert op dese tijt</l>
<l n="365"><pb n="30"/><milestone unit="fol" n="8v"/> Ende hoe dat v vader hiet</l>
<l>En machs v verlaten niet</l>
<l><hi rend="bold">[.]</hi>Oen antwoerde die coninc</l>
<l>Ghi vraget mi so menich dinc</l>
<l>En wistu hoe berechten:</l>
<l n="370">Ic heb lieuer dat wi vechten:</l>
<l>Dan ic v seide bi bedwanghe</l>
<l>So haddic gheleeft veel te langhen</l>
<l>Dat mi een man dwinghen soude</l>
<l>Van dinghen die ic niet en woude</l>
<l n="375">Berechten ten ware mi lief</l>
<l>Coemter mi goet af of miskief</l>
<l>Wy sullen desen strijt nv scheyden</l>
<l>Ende becorten tusschen ons beyden</l>
<l>Des conincs schilt was verdect</l>
<l n="380">Hi en wildes niet voeren ontdect</l>
<l>Om teyken datter aene stoet</l>
<l>Hi en wilde niet dat men waer vroet.</l>
<l>Dat hi ware die coninck</l>
<l>Si worpen omme met deser dinc:</l>
<l n="385">Haer orssen sterc ende snel</l>
<l>Si waren beyde ghewapent wel.</l>
<l>Hare speeren waren sterc</l>
<l>Si versaemden in een perc</l>
<l>Mit sulcken nide onder hem tween</l>
<l n="390">Dat dorssen boghen ouer gaer been</l>
<l>Manlic vingen si ten swaerde</l>
<l>Als die vechtens begaerde</l>
<l><milestone unit="fol" n="9r"/> Si vochten een langhe wile</l>
<l>Datmen gaen mochte een mile</l>
<l n="395">Die swerte was sterc ende snel</l>
<l>Ende sine consten waren fel</l>
<l>So dat die coninc was in vare</l>
<l>Ende waende dat die duuel ware</l>
<l>Hi sloech den swarten opten schilt</l>
<l n="400">Dien hi manlic voor hem hilt</l>
<l>Dat hi in tween stucken vloech</l>
<l>Oft ware een linden loof</l>
<l>Die swarte sloech den coninc weder</l>
<l>Die swerde ghingen op ende neder</l>
<l n="405">Opten helme op die maelgien</l>
<l>Datter menich moeste faelgien</l>
<l>Daer en was halsberch gheen soe goet</l>
<l>Daer en dranc dore dat bloet</l>
<l>Doer die maelgien vuter huyt</l>
<l n="410">Daer van sloeghen groot gheluyt</l>
<l>Die spaenderen vanden scilde daer vloghen.</l>
<l>Die helmen op hoer hooft die boghen</l>
<l>Ende ontfingen scarde ende vlegghen</l>
<l>So scaerp waren der swaerden eggen</l>
<l n="415"><hi rend="bold">D</hi>Ie coninc pensde in sinen moet</l>
<l>Dese is te wapene goet</l>
<l><pb n="32"/>Sal ic liden mijns namen</l>
<l>Ic souts mi eewelic scamen</l>
<l>Nemmermeer en gecreech ic eere</l>
<l n="420">Doe sloech hi eenen slach so seere.</l>
<l><milestone unit="fol" n="9v"/> Opten swarten die voor hem hilt</l>
<l>Dat hien manlic hadde gheuelt</l>
<l>Ende vanden ors tumelen dede</l>
<l>Tusschen hen beyden en was gene vrede</l>
<l n="425">Ende die swarte sloech opten heere</l>
<l>Ende sloech enen slach so seere:</l>
<l>Opten helm dat hi booch</l>
<l>Ende tswaert in twee stucken vloech</l>
<l>So anxtelic was die slach</l>
<l n="430">Als dat die swarte sach</l>
<l>Datti sijn swaert hadde verloren</l>
<l>Tfy dat ic ye was gheboren</l>
<l>Pensde hi in sinen moet</l>
<l>Dat ick leue waer toe ist goet</l>
<l n="435">En hadde noyt ongheual</l>
<l>Noch nemmermeer en sal</l>
<l>Waer mede sal ic nv verweeren.</l>
<l>En prise mijn lijf niet twee peeren</l>
<l>Want ic ben ydelre hande</l>
<l n="440">Doe docht den coninc scande</l>
<l>Op eenen te slane die voor hem helt</l>
<l>Die sach hi liggen tswaert opt velt</l>
<l>In twee stucken ghebroken</l>
<l>Pensdi en is niet ghewroken</l>
<l n="445">Die eenen wille slaen of deeren.</l>
<l>Die hem niet en can gheweeren:</l>
<l>Dus hilden si stille int wout.</l>
<l>Haer ghepeyns was menichuout</l>
<l><milestone unit="fol" n="10r"/> Deen wie dander wesen mochte</l>
<l n="450">Byden heere die mi ghewrochte</l>
<l>Sprac karel die coninc</l>
<l>Ghi en berecht mi een dinc</l>
<l>Heer ridder des ic v vraghe.</l>
<l>Ghi hebt gheleeft al v daghe</l>
<l n="455">Hoe ghi hiet of wie ghi sijt.</l>
<l>Ende laet ons corten desen strijt:</l>
<l>Mach ic met eeren liden.</l>
<l>Ic sal v henen laten riden</l>
<l>Als ic uwe name weet.</l>
<l n="460">Die swarte sprac ic ben bereet</l>
<l>In dien dat ghi mi maket vroet</l>
<l>Wat nootsaken dat v doet</l>
<l>Dat ghi hier quaemt te nacht</l>
<l>Ende wiens toren dat ghi wacht</l>
<l n="465">Doe seyde karel die edel man</l>
<l>Segt mi tierst ic segh v dan</l>
<l>Wat ic hier soecke ende iaghe</l>
<l>En derf niet riden bi daghe</l>
<l>Ten is sonder nootsake niet</l>
<l n="470">Dat ghi mi dus ghewapent siet</l>
<l><pb n="34"/>Ic sel seggen hoet coemt</l>
<l>Als ghi mi uwen name noemt</l>
<l>Dies sijt seker ende vast</l>
<l>Heere antwoerde elegast</l>
<l n="475">Dat sprac die ridder herde saen</l>
<l>Ten is mi ten besten niet vergaen.</l>
<l><milestone unit="fol" n="10v"/> Ic heb goet ende lant verloren</l>
<l>Dat ic hadde hier te voren</l>
<l>Bi ongheualle als menich doet</l>
<l n="480">Soudict v al maken vroet</l>
<l>Hoe mine saken comen sijn</l>
<l>Eer ic v geseyde den sin</l>
<l>Het soude v dencken veel te lanc</l>
<l>Mijn gheluc is so cranc</l>
<l n="485">Als dit die coninc verstoet.</l>
<l>Was hi blide in sinen moet</l>
<l>Al haddet al gheweest sijn</l>
<l>Tgoet dat vloyt opten rijn.</l>
<l>Hi seide ridder eyst v bequame</l>
<l n="490">Nv segghet mi uwen name</l>
<l>Ende hoe ghi v gheneert</l>
<l>By al dat god heuet weert:</l>
<l>Ende bi hem seluen te voeren</l>
<l>Van mi en en hebdi gheenen toren</l>
<l n="495">Ic sal v so vele berechten.</l>
<l>Vraechdijs mi sonder vechten</l>
<l>Ende sonder euelen moet</l>
<l>In dien dat ghi mi maket vroet</l>
<l>Nv sijts seker ende vast</l>
<l n="500">Heere ic hiete elegast</l>
<l>En wil v niet helen</l>
<l>Daer ic bi leue moet ic stelen</l>
<l>Mer so vele isser an.</l>
<l>En steels geenen armen man</l>
<l n="505"><milestone unit="fol" n="11r"/> Die bi sijnre pine leeft</l>
<l>Dat pelgrim ofte coopman heeft</l>
<l>Dies laet ic hem ghebruken wel</l>
<l>Mer ic en verseker niemant el</l>
<l>Sint dat ic was gheboren.</l>
<l n="510">Ende ic mijn goet had verloren</l>
<l>Daer jc bi soude leuen</l>
<l>Ende mi die coninc had verdreuen</l>
<l>Karel vut minen lande</l>
<l>Ic salt segghen al ist scande</l>
<l n="515">So heb ic mi onthouden</l>
<l>In wildernissen ende in wouden</l>
<l>Daer si twalef bi leuen</l>
<l>Moetent rike luden gheuen</l>
<l>Bisscoppen ende canoniken</l>
<l n="520">Abden ende moniken</l>
<l>Dekenen ende papen</l>
<l>Daer icse can betrapen</l>
<l><pb n="36"/>Ic neme haer goet met liste.</l>
<l>En weet so vast en kiste</l>
<l n="525">Weet icker goet in</l>
<l>Ic brenct in mijn gewin:</l>
<l>Ende onder mine ghesellen</l>
<l>Wat soudicker meer of tellen</l>
<l>Minen list is menichuout</l>
<l n="530">Mine gesellen sijn int wout</l>
<l>Ende ic voer wt om auenture</l>
<l>Ende heb vonden enen sueren</l>
<l><milestone unit="fol" n="11v"/> Want ic heb mijn swaert verloreu.</l>
<l>En coeser gheen haue voren</l>
<l n="535">Ende ict weder hadde gheheel</l>
<l>Der slaghen heb ic ooc een deel</l>
<l>Meer dan ic ye ghewan</l>
<l>Op eenen nacht van eenen man</l>
<l><hi rend="bold">N</hi>V segt mi ridder hoe ghi heet</l>
<l n="540">Ende die ghene die v veet</l>
<l>Is hi van sulker machte</l>
<l>Dat ghi riden moet bi nachte</l>
<l>En condise niet ghematen:</l>
<l>Die ghene die v haten</l>
<l n="545">Ghi sijt te wapene so goet</l>
<l>Die coninc pensde in sinen moet</l>
<l>God heeft mijn bede ghehoort</l>
<l>Nv moetti mi beraden voort</l>
<l>Dit is die man die ic begheerde</l>
<l n="550">Bouen alle die leuen op daerde</l>
<l>Mede te varen op desen nacht</l>
<l>God heefter mi te poente bracht</l>
<l>Nv moet ic liegen door den noot</l>
<l>Biden heere die mi gheboot:</l>
<l n="555">Sprac die coninc tot elegast.</l>
<l>Aen mi hebdi gheleyde vast</l>
<l>Ghestade vrient ende vrede</l>
<l>Ic sel v seggen mine sede.</l>
<l>Wat helpt vrienden verholen</l>
<l n="560">Ic heb so vele goets gestolen</l>
<l><milestone unit="fol" n="12r"/> Waer ic mitter helft gheuaen</l>
<l>Men liet mi waerlic niet ontgaen</l>
<l>Om mijn ghewichte van goude root</l>
<l>Mar het dede mi den noot</l>
<l n="565">Noot breket alle strijt.</l>
<l>Nv segghet mi ridder wie ghi sijt</l>
<l>Ick sel v segghen minen name</l>
<l>Ist v wille ende bequame</l>
<l>Ic ben ghehieten adelbrecht</l>
<l n="570">Ic pleghe te stelen ouer recht.</l>
<l>In kerken ende in cluysn.</l>
<l>Ende in alle gods husen.</l>
<l>Ic stele alderhande saken</l>
<l><pb n="38"/>En late niemant met ghemaken:</l>
<l n="575">Den rijcken ende den armen</l>
<l>Ic en achte niet op hoer carmen.</l>
<l>En weet gheenen armen man</l>
<l>Daer ic mijn ghewin weet an</l>
<l>En naem hem lieuer sine haue</l>
<l n="580">Dan ic hem die mine gaue</l>
<l>Aldus heb ic mi ontdraghen</l>
<l>Ende hebbe gheleyt nauwe lagen</l>
<l>Om eenen scat die ic weet</l>
<l>Mi souts wesen wel ghereet</l>
<l n="585">Eer emmermeer morghen vroe</l>
<l>Haddicker goede hulpe toe</l>
<l>Also vele als ics rochte</l>
<l>Ende mijn peert dragen mochte</l>
<l><milestone unit="fol" n="12v"/> Die scat is qualic ghewonnen.</l>
<l n="590">God en souts ons niet vergonnen</l>
<l>Al hadden wijs een deel</l>
<l>Di scat leyt in een casteel</l>
<l>Daer mi die eyghenoot is cont</l>
<l>Al haddens wijs vijf hondert pont</l>
<l n="595">Ten mochten niet deeren</l>
<l>Dat wi vanden sinen teeren.</l>
<l>Laet ons gesellen sijn te nacht</l>
<l>Dat wi connen beiaghen</l>
<l><pb n="40"/>Beyt hier ende het sal daghen</l>
<l n="600">Dan sel ic deylen ende ghi sult kiesen</l>
<l>Dies achter gaet moet riesen</l>
<l><hi rend="bold">E</hi>Legast seide  waer leit den scat.</l>
<l>Lieue gheselle segt mi dat</l>
<l>Ende in wat stede</l>
<l n="605">Het mach daer sijn ic vare mede</l>
<l>Ic wils wesen vroet:</l>
<l>Eer ic v volghe eenen voet</l>
<l>Doen seide karel die edel man.</l>
<l>Ic selt v berechten dan</l>
<l n="610">Die coninc heeft so groot een scat</l>
<l>Het mochten luttel deeren dat.</l>
<l>Vansinen scatte daer hi leghet</l>
<l>Als die coninc seghet.</l>
<l>Datti hem seluen stelen wille</l>
<l n="615">Elegast en sweech niet stille</l>
<l>Hi seyde dat moet mi god verbieden</l>
<l><milestone unit="fol" n="13r"/> Si en leuen niet diet mi rieden</l>
<l>Dat ic den coninc dade scade</l>
<l>Al heeft hi mi bi quaden rade.</l>
<l n="620">Mijn goet ghenomen ende verdreuen</l>
<l>Ic sel hem al mijn leuen</l>
<l>Goet vrient sijn na mijn macht.</l>
<l>In sijn scade en coem ic te nacht</l>
<l>Want hi is gerechtich heere</l>
<l n="625">Dade ic hem anders dan eere</l>
<l>Ic mochs mi scamen voor gode</l>
<l>Men mochs mi gheraden node</l>
<l><hi rend="bold">[.]</hi>Ls dit die coninc verstoet</l>
<l>Was hi blide in sinen moet:</l>
<l n="630">Dat hem elegast die dief</l>
<l>Goet gonste ende hadde lief.</l>
<l>Hi pensde mochti keeren.</l>
<l>Behouden sijnder eeren</l>
<l>Hi souden goets so vele geuen</l>
<l n="635">Hi souder mit eeren sijn daech op leuen</l>
<l>Sonder stelen ende rouen</l>
<l>Des mocht men hem gelouen</l>
<l>Na dien gepense daer hi in was.</l>
<l>Vraechde elegaste das</l>
<l n="640">Oft hien yewers wilde leyden</l>
<l>Daer si tgoet onder hem beyden:</l>
<l>Mochten beiaghen op dien nacht</l>
<l>Hi deder toe sijn beste cracht.</l>
<l>Gheerne ende sijn behindichede</l>
<l n="645"><milestone unit="fol" n="13v"/> Woude hi hem laten varen mede.</l>
<l><hi rend="bold">E</hi>Legast sede ia ic gerne</l>
<l>Men weet niet ghi segt in scerne</l>
<l>Theggericx van eggermonde</l>
<l>Daer moghen wi stelen sonder sonde</l>
<l n="650">Die des conincs suster heeft.</l>
<l><pb n="42"/>Het is scade dat gi leeft</l>
<l>Hi heeft den menighen verraden</l>
<l>Ende ghebrocht in groter scaden</l>
<l>Ende ooc mede sinen heere</l>
<l n="655">Soudi nemen lijf ende eere</l>
<l>Mocht na sinen wille gaen</l>
<l>Dat heb ic wel verstaen.</l>
<l>Nochtan houti vanden coninc</l>
<l>Herde menich scone dinc</l>
<l n="660">Beyde borch ende leen</l>
<l>Al en haddi toeuerlaet anders geen</l>
<l>Het mochten luttel deeren</l>
<l>Dat wi vanden sinen teeren:</l>
<l>Daer selen wi varen ist v wille</l>
<l n="665">Die coninc peynsde ende sweech al stille</l>
<l>Na dat daer ghescepen stoet</l>
<l>Dat daer ware stelen goet.</l>
<l>Al hadden sijn suster gheuangen</l>
<l>Si souden node laten hangeu</l>
<l n="670">Dus droeghen si ouereen</l>
<l>Daer te varen onder hem tween</l>
<l>Te stelen eggerics scat.</l>
<l><milestone unit="fol" n="14r"/> Die coninc hem niet en vergat</l>
<l><hi rend="bold">H</hi>I quamen ghereden op een velt</l>
<l n="675">Op haer orssen wel ghestelt</l>
<l>Daer vonden si een ploech staen</l>
<l>Die coninc beette neder saen</l>
<l>Ende elegast reet voren</l>
<l>Daer si den wech hadden vercoren</l>
<l n="680">Die coninc namt tcouter in die hant</l>
<l>Dat hi aen die ploech vant</l>
<l>Hi pensde in sinen moet</l>
<l>Dit is den ambocht goet</l>
<l>Die grauen wil in borghen</l>
<l n="685">Hi moeter toe besorghen</l>
<l>Sulcke dinc als hem bedorste.</l>
<l>Doe sat hi op al sonder vorste.</l>
<l>Ende volchdde elegaste</l>
<l>Na met sporen vaste:</l>
<l n="690">Die een luttel was voren</l>
<l>Verstaet so moechdi horen</l>
<l>Doen si quamen voor die veste</l>
<l>Die de scoonste was ende die beste</l>
<l>Die yewaert stoet opten rijn</l>
<l n="695">Elegast sprac hier wil ic sijn</l>
<l>Nv siet seyti adelbrecht.</l>
<l>Wat dunct v ghedaen te recht</l>
<l>Ic wil wercken bi uwen rade.</l>
<l>Mi ware leet gheschiede v scade</l>
<l n="700">Datmen mochte seggen dan</l>
<l><milestone unit="fol" n="14v"/> Het quam al bi desen man:</l>
<l>Die coninc antwoerde na dier talen</l>
<l>En quam noyt binnen der salen</l>
<l>Noch inden houe daer ic weet.</l>
<l n="705"><pb n="44"/> Het soude mi wesen ongereet</l>
<l>Soudicker nv binnen gaen</l>
<l>An v seluen moet al staen</l>
<l>Elegast seide tis mi lief</l>
<l>Sidi een behendich dief.</l>
<l n="710">Dat sal ic cortelic verstaen</l>
<l>Laet ons een gat maken gaen</l>
<l>Inder muer ter goeder vre.</l>
<l>Daer wi moghen crupen dore</l>
<l>Dit loueden si beyde wel</l>
<l n="715">Si bonden hoer orssen snel.</l>
<l>Ende ghingen ten muere sonder gheluyt</l>
<l>Elegast trec een yser vut</l>
<l>Daer hi den muer mit soude picken</l>
<l>Doe began die coninc te trecken</l>
<l n="720">Tcouter voert vander ploech</l>
<l>Doe stont elegast ende loech</l>
<l>Ende vraechde waer hijt dede maken</l>
<l>Constic tsmeesters huus gheraken</l>
<l>Ic dede maken sulc een</l>
<l n="725">Dus ghedaen en sach ic noyt gheen</l>
<l>Beseghen tot sulcken sticken:</l>
<l>Daermen mey doer soude picken</l>
<l>Die coninc sprac het mach wel sijn</l>
<l><milestone unit="fol" n="15r"/> Ic quam gheuaren opten rijn</l>
<l n="730">Dies is leden die derde dach</l>
<l>Dat ic voer om mijn beiach</l>
<l>Daer moestic mijn yser laten</l>
<l>Het ontuiel mi opter straten</l>
<l>Daermen mi volchde achter</l>
<l n="735">En dorste niet keeren door den lachter:</l>
<l>Dus was ic mijns yser aue</l>
<l>Ende dit nam ic bider mane</l>
<l>Daer ict vant aen een ploech</l>
<l>Elegast sprac het is goet genoech</l>
<l n="740">Mogen wi daer te punte in geraken</l>
<l>Hier na doet een ander maken</l>
<l>Si lieten die tale si maecten tgat</l>
<l>Elegast voechdent bat</l>
<l>Dat hi daer toe dede sine leden.</l>
<l n="745">Dant den conic karel dede</l>
<l>Al was hi groot ende sterc</l>
<l>Hi en conste niet sulc werc</l>
<l>Doen si tgat vander muere.</l>
<l>Hadden bracht al duere</l>
<l n="750">Ende si daer in souden gaen</l>
<l>Elegast sprac ghi sult ontfaen.</l>
<l>Hier buten daer ic v sel brenghen</l>
<l>Hi en woudes niet ghehenghen</l>
<l>Dat die coninc binnen quame.</l>
<l n="755">So sere ontsach hi hem der onuramen.</l>
<l>Hi en dochten geen behendich dief</l>
<l><milestone unit="fol" n="15v"/> Nochtan woudi leet ende lief</l>
<l>Met hem deylen sijn ghewin</l>
<l><pb n="46"/>Die coninc bleef buten elegast ginc in</l>
<l n="760">Elegast conste behendichede.</l>
<l>Die hi proefde ter menigher stede</l>
<l>Die was minlic ende mate.</l>
<l>Hi trac een cruyt vut eenen vate</l>
<l>Ende deet binnen sinen monde</l>
<l n="765">Die sulc een hadde hi verstonde.</l>
<l>Wat hanen craeyen ende honden bilen</l>
<l>Doen verstont hi ter wilen</l>
<l>An enen hane an enen hont.</l>
<l>Ende seide dat die coninc stont</l>
<l n="770">Buten den houe in haer latijn</l>
<l>Elegast sprac hoe mach dit sijn</l>
<l>Soude die coninc sijn hier voren.</l>
<l>Ic duchte dat mi naket toren</l>
<l>Ic ben verraden na mijn ghedochte</l>
<l n="775">Oft mi verleyt alfs gedrochte</l>
<l><hi rend="bold">[.]</hi>Legast ginc daer hi den coninc liet:</l>
<l>Ter stede daer hi van hem schiet</l>
<l>Ende seide hem wat hi hadde verstaen.</l>
<l>Hem en bedrogge sijn waen</l>
<l n="780">Beyde aen hanen ende aen houden.</l>
<l>Diet in haer latijn vonden</l>
<l>Dat die coninc ware daer</l>
<l>Mer hi en wiste niet hoe naer</l>
<l>Doen seyde karel die edel man</l>
<l n="785"><milestone unit="fol" n="16r"/> Wie heuet v gheseit dan:</l>
<l>Wat soude die coninc hier doen</l>
<l>Soudi ghelouen an een hoen</l>
<l>Oft dat een hont bast</l>
<l>So en is v gheloue niet vast</l>
<l n="790">Mi denct dat ghi mi saghen telt.</l>
<l>Waer toe ist goet dat ghi mi quelt</l>
<l>V gheloue en is niet vast</l>
<l>Nv hoort sprac elegast</l>
<l>Hi stac den coninc inden mont.</l>
<l n="795">Een cruyt dat daer voor hem stont</l>
<l>Ende seyde nv suldi verstaen:</l>
<l>So ic te voren hebbe ghedaen.</l>
<l>Echter craeyde die hane ende sede</l>
<l>Also als hi te voren dede</l>
<l n="800">Dat die coninc ware daer.</l>
<l>Mer hi en wiste niet hoe naer:</l>
<l>Gheselle wat die hane craeyt</l>
<l>Ic wilde mijn kele winde waeyt</l>
<l>Is die coninc niet hier bi</l>
<l n="805">Doe seide karel het fy</l>
<l>Gheselle sidi veruaert</l>
<l>Ic waende dat ghi coender waert</l>
<l>Doet dat ghi seyt laet ons gaen</l>
<l>Al soudemen ons heden vaen.</l>
<l n="810">Elegast sprac ic sals beghinnen</l>
<l><pb n="48"/>Laet sien wat seldi daer an winnen</l>
<l>Elegast eyste sijn cruyt weder.</l>
<l><milestone unit="fol" n="16v"/> Die coninc sochte op ende neder</l>
<l>Weder ende in sinen monde</l>
<l n="815">Merhi verlost ter stonde</l>
<l>Hi en mochs vinden niet</l>
<l>Die coninc sprac wats mi gesciet</l>
<l>Mi dunct ic heb mijn cruut verloren</l>
<l>Dat ic had hier te voren</l>
<l n="820">Beloken tusschen minen tanden</l>
<l>Bi mijnre weet dat mach mi anden</l>
<l><hi rend="bold">[.]</hi>Oe loech elegast echt</l>
<l>Ende seide steeldi ouer recht</l>
<l>Hoe coemt datmen v niet en vaet</l>
<l n="825">Telken als ghi stelen gaet</l>
<l>Dat ghi leeft is wonder groot</l>
<l>Ghi en waert langhe wile doot</l>
<l>Gheselle seit hi onuerholen</l>
<l>Ic heb v cruyt ghestolen</l>
<l n="830">Ghi en weet van stelen niet en hare</l>
<l>Die coninc peynsde ghi segt ware</l>
<l>Mittien lieten si die tale</l>
<l>Gode beual hi al te male</l>
<l>Dat hien moeste borghen.</l>
<l n="835">Een deel was hi in sorghen</l>
<l>Nochtans consti beheyndichede.</l>
<l>Daer hi alle die ghene mede</l>
<l>Slapen dede vanden sale</l>
<l>Ende ontsloot dan al te male</l>
<l n="840">Sloten diemen met slotelen sloot</l>
<l><milestone unit="fol" n="17r"/> Waren si cleyne ofte groot</l>
<l>Ende ghinc ten scatte daer hi lach</l>
<l>Eert yemant hoorde of sach</l>
<l>Ende haelde ende brochte</l>
<l n="845">Also vele als hem goet dochte</l>
<l>Doen wilde karel van danen riden.</l>
<l>Elegast die hiet hem ontbeiden</l>
<l>Hi soude om eenen sadel gaen</l>
<l>Die in die camer ware ghestaen</l>
<l n="850">Daer eggeric ende sijn wijf in lach:</l>
<l>Die scoonste die noyt man sach.</l>
<l>Hi en leeft niet die v gheseyde</l>
<l>Die verweentheit vanden gereyde</l>
<l>Ende ooc aen dat voerboech</l>
<l n="855">Es te prisene ghenoech</l>
<l>Daer hangen an hondert scellen groot</l>
<l>Die alle sijn van goude root</l>
<l>Ende clincken als eggeric rijt</l>
<l>Gheselle doet wel ende ontbeyt</l>
<l n="860">Ic sal hem sinen sadel stelen</l>
<l>Al soudic hanghen bider kelen</l>
<l><pb n="50"/><hi rend="bold">[.]</hi>It was den coninc onbequame</l>
<l>Hi hadde eer ontbeert der vrame</l>
<l>Vanden sadel ende tghewin.</l>
<l n="865">Dan elegast keerde weder in:</l>
<l>Als elegast quam ten ghereyde</l>
<l>Daer ic heden eer of seide</l>
<l>Gauen sulc enen clanc</l>
<l><milestone unit="fol" n="17v"/> Datter eggeric bi ontspranc</l>
<l n="870">Wt sinen slape ende seyde.</l>
<l>Wie is daer te minen ghereyde:</l>
<l>Hi woude trecken sijn sweert</l>
<l>Haddet die vrouwe niet gheweert</l>
<l>Die hem seide ende vraghede</l>
<l n="875">Wat ware dat hi iaghede</l>
<l>Often aluen wilden verleiden.</l>
<l>Si namt swaert al mitter scheyden</l>
<l>Ende seyde daer en mach niemant in</l>
<l>Eomen sijn meer noch min</l>
<l n="880">Tis ander dinc dat v deert</l>
<l>Si bemaenden ende beswert</l>
<l>Dat hi haer seide sijn ghedochte</l>
<l>Waer bi dat hi niet en mochte</l>
<l>Slapen binnen drien nachten.</l>
<l n="885">Daer si consten ghewachten.</l>
<l>Noch eten binnen drien dagen</l>
<l>Dit began si hem te vraghen.</l>
<l>Vrouwen list is menichuout.</l>
<l>Sijn si ionc sijn si out</l>
<l n="890">So langhe lach si hem an</l>
<l>Dat hi haer te segghen began</l>
<l>Dat hi des conincs doot hadde ghesworen</l>
<l>Ende die te doen waren vercoren.</l>
<l>Soude cortelike comen:</l>
<l n="895">Hi ghincse haer bi namen nomen</l>
<l>Hoe si hieten wie si waren</l>
<l><milestone unit="fol" n="18r"/> Die den coninc wilden daren</l>
<l><hi rend="bold">D</hi>It hoorde al elegast.</l>
<l>Ende hielt in therte vast</l>
<l n="900">Hi pensde hi sout brengen voort.</l>
<l>Die ondaet ende die valschsche moort.</l>
<l>Si seide mi waer lieuer vele</l>
<l>Datmen v hinge bider kele</l>
<l>Dan ic dat ghedoghen soude.</l>
<l n="905">Ende eggeric sloech soe houde.</l>
<l>Die vrouwe voor nase ende mont.</l>
<l>Dat haer tbloet ter stont</l>
<l>Ter nase ende te monde wt brac.</l>
<l>Si rechte haer op ende stac</l>
<l n="910"><pb n="52"/> Haer aenschijn ouer tbedde boom</l>
<l>Ic wasser bi ende nams goem</l>
<l>Ende croper liselike toe.</l>
<l>In minen rechten hantscoe.</l>
<l>Ontfinct bloet vander vrouwen</l>
<l n="915">Om dat hijt wilde scouwen</l>
<l>Diet den coninc te voren brochte</l>
<l>Dat hider hem voor wachten mochte.</l>
<l>Doe seyde elegast een ghebede</l>
<l>Daer hi alle die ghene mede</l>
<l n="920">Slapen dede ende die vrouwe</l>
<l>Ende sprac sijn woert mit trouwe</l>
<l>Dat si beyde sliepen vast</l>
<l>Doen ontstal hem elegast</l>
<l>Sinen sadel ende sijn swaert</l>
<l n="925"><milestone unit="fol" n="18v"/> Dat hi lief hadde ende weert.</l>
<l>Ende maecte hem sijnre vaerde</l>
<l>Buten den houe tsinen paerde</l>
<l>Totten coninc die seere verdochte.</l>
<l>Al om tgoet dat elegast brochte</l>
<l n="930">Hine hadder niet langher gestaen</l>
<l>Hadt na hem moghen gaen</l>
<l>So seere was hi vererret.</l>
<l>Hi vraechde waer hi had gemerret</l>
<l>Elegast seide en mochs niet.</l>
<l n="935">Bi al dat god leuen liet</l>
<l>Tis wonder dat mi thert niet en breect:</l>
<l>Vanden rouwe die daer in steect</l>
<l>Si en breect nemmermeer.</l>
<l>Door rouwe noch door seer</l>
<l n="940">Dies ben ic seker te voren.</l>
<l>Si heeft so groten toren</l>
<l>Gheselle seiti dits tghereyde</l>
<l>Daer ic v heden of seide</l>
<l>Dit hout ic sal gaen</l>
<l n="945">Eggeric sijn hooft of slaen</l>
<l>Of doden met eenen kniue</l>
<l>Daer hi leyt bi sinen wiue</l>
<l>Dat en lietic om al dat gout</l>
<l>Dat die warelt inne hout</l>
<l n="950">Ic sel weder keeren schiere</l>
<l>Doen bemaende die coninc diere</l>
<l>Dat hi hem seide door wat sake</l>
<l><milestone unit="fol" n="19r"/> Hi ware so seere tongemake</l>
<l>En sidi niet al gesont</l>
<l n="955">Ende hebt wel .x. hondert pont</l>
<l>Ende tgereyde daer ghi om ghinct</l>
<l>Ay heer het is al ander dinc</l>
<l>Dat mijnre herten deert</l>
<l>Ende minen droeuen sin verteert</l>
<l n="960">Ic heb minen heer verloren</l>
<l><pb n="54"/>Ic hadde toeuerlaet te voren</l>
<l>Te comene te minen goede</l>
<l>Ende te verwinnen mijn armoede</l>
<l>Mijn heer sel steruen morgen vroe</l>
<l n="965">Ic mach v seggen hoe</l>
<l>Eggeric heeft sinen doot gesworen</l>
<l>Doen wiste karel wel te voren</l>
<l>Dat hem god te stelen ontboot</l>
<l>Om te bescudden vander doot.</l>
<l n="970">Hi danckes oetmoedelike</l>
<l>Gode van hemelrike</l>
<l><hi rend="bold">[.]</hi>Oe antwoerde die coninc saen</l>
<l>Hoe so waendi dan tontgaen</l>
<l>Of ghien staect mit eenen kniue</l>
<l n="975">Daer hi leit bi sinen wiue</l>
<l>Thof selde verstormen al</l>
<l>Ghi en had meer dan gheual</l>
<l>Ghi sout saen hebben vercoft</l>
<l>Ende v lijf den eynde brocht.</l>
<l n="980">Soudi v worpen inden noot</l>
<l><milestone unit="fol" n="19v"/> Sterft die coninc so is hi doot</l>
<l>Wat talen souder of wesen</l>
<l>Ghi sout des rouwen ghenesen</l>
<l>Dit seidi doer behendichede</l>
<l n="985">Om elegast te proeuen mede</l>
<l>Nochtan wasser een ander an.</l>
<l>Hi hadde gherne gheweest van dan</l>
<l>Dlanghe letten was hem leet</l>
<l>Elegast antwoerde ghereet</l>
<l n="990">Bi al dat god leuen liet</l>
<l>Waerdi mijn gheselle niet.</l>
<l>Ten bleue te nacht onghewroken.</l>
<l>Dat ghi hebt so na ghesproken</l>
<l>Den coninc karel minen heere:</l>
<l n="995">Die waerdich is alder eere.</l>
<l>Biden heere die mi ghewrochte</l>
<l>Ic sel vorderen mijn gedochte.</l>
<l>Ende wreken minen toren.</l>
<l>Tconincs doot is ghesworen</l>
<l n="1000">Eer ic vander buerch scheide.</l>
<l>Gaet mi te lieue of te leyde</l>
<l>Die coninc peynsde dits mijn vrient</l>
<l>Al heb ics qualic op hem verdient</l>
<l>Ic salt beteren mach ic leuen.</l>
<l n="1005">Hi sal verwinnen al sijn sneuen.</l>
<l>Gheselle ic sel v wisen bet.</l>
<l>Hoe ghien brenghen selt int net</l>
<l>Eggericke van eggermonde</l>
<l><pb n="56"/><milestone unit="fol" n="20r"/> Rijt inder morghenstonde</l>
<l n="1010">Totten coninc daer ghien vint.</l>
<l>Vertelt hem ende ontbint</l>
<l>Die ondaet ende die moort</l>
<l>Als hi sal horen v woert</l>
<l>Ghi selter bi versoenen al</l>
<l n="1015">V loon en sel niet wesen smal.</l>
<l>Ghi moghet riden bi sijnre siden</l>
<l>Alle v daghe ende v tiden</l>
<l>Of ghi sijn broeder waert.</l>
<l>So langhe als v god ghespaert.</l>
<l n="1020">Elegast seyde wats mijns gheschiet</l>
<l>En come voor den coninc niet.</l>
<l>Die coninc is te mi so gram</l>
<l>Om dat ic hem eens nam</l>
<l>Van sinen scatten sulc en scaerden</l>
<l n="1025">Dat cume gedroech twee paerden</l>
<l>Ic en come niet daer hi mi saghe.</l>
<l>Noch bi nachte noch bi daghe.</l>
<l>Dats pine teghen spoet</l>
<l>Wil ic v segghen wat ghi doet</l>
<l n="1030">Sprac karel die edel man</l>
<l>Rijt wech in uwen dam.</l>
<l>Daer ghi liet v ghesellen</l>
<l>Nv sal ic v vertellen</l>
<l>Voert voor v ons beiach</l>
<l n="1035">Tot morghen opten dach</l>
<l>Dan deylen wi mit ghemake</l>
<l><milestone unit="fol" n="20v"/> Ic sal bode sijn vander sake</l>
<l>Totten coninc daer icken weet</l>
<l>Sloech men doot het waer mi leet</l>
<l n="1040"><hi rend="bold">M</hi>It deser talen dat si schieden.</l>
<l>Elegast voer tot sinen lieden</l>
<l>Daer hise liet inden dam.</l>
<l>Ende karel die edel man.</l>
<l>Voer tynghelem in sijn casteel</l>
<l n="1045">Sijn herte was sonder riueel</l>
<l>Datten die gheen wilde verraden.</l>
<l>Die hem soude staen in staden</l>
<l>Soude recht na rechte staen</l>
<l>Noch stont die poorte ontdaen.</l>
<l n="1050">Ende sine lieden sliepen alle</l>
<l>Hi bant dors opten stalle.</l>
<l>Ende ginc ter cameren daer hi lach:</l>
<l>Eert yemant hoorde ofte sach</l>
<l>Hi hadde sijn wapen af ghedaen</l>
<l n="1055">So was die wachter gestaen.</l>
<l>Ter hoger tinnen blies den dach</l>
<l>Diemen scone verbaren sach</l>
<l>Doen wert in wake menich man</l>
<l>Dien god den slaep seynde an</l>
<l n="1060">Doe die coninc stelen voer</l>
<l>Dat was hem een scone boer:</l>
<l><pb n="58"/>Doe seynde karel die coninc</l>
<l>Om eenen sinen camerlinc</l>
<l>Om sinen verholen raet</l>
<l n="1065"><milestone unit="fol" n="21r"/> Ende seide hoet met hem staet</l>
<l>Dat hi wiste wel te voren</l>
<l>Dat sinen doot ware ghesworen</l>
<l>Van eggheric van eggermonde</l>
<l>Die comen sal in corter stonde</l>
<l n="1070">Met alder macht vanden lande.</l>
<l>Om hem te doene scande</l>
<l>Als te nemen sijn leuen.</l>
<l>Dat si hem goeden raet geuen</l>
<l>Dat hi behoude sijn eere</l>
<l n="1075">Ende daer toe haren gherechten heere.</l>
<l><hi rend="bold">[.]</hi>Oe seide die hertoge van baynier</l>
<l>Laetse comen si vinden ons hier</l>
<l>Het sel den menighen costen tleuen</l>
<l>Ic sal ons goeden raet gheuen</l>
<l n="1080">Hier is menich sterc fransoys</l>
<l>Wt vrancrijc ende baloys</l>
<l>Menich ridder menich seriant:</l>
<l>Die mit v quamen hier int lant.</l>
<l>Si selen hem wapenen alte male</l>
<l n="1085">Ende trecken in die hoghe sale.</l>
<l>Ende ghi selue heer coninc</l>
<l>Sult ghewapent staen inden rinc.</l>
<l>Die v daer slaen wil of deeren</l>
<l>Wisellen wel weeren</l>
<l n="1090">Dbloet sel hem lopen ter sporen</l>
<l>Ende eggheric als te voren</l>
<l>Desen raet dochten wesen goet.</l>
<l><milestone unit="fol" n="21v"/> Si wapenden hem metter spoet</l>
<l>Alle die daertoe dochten</l>
<l n="1095">Ende wapenen dragen mochten</l>
<l>Beyde cleyn ende groot.</l>
<l>Si duchhen swaren wederstoot.</l>
<l>Eggeric was van groter macht.</l>
<l>Ende alle die hadden cracht</l>
<l n="1100">Weder ende opten rijn</l>
<l>Woude in sijnre hulpen sijn</l>
<l>Men dede ter poorten .lx. man</l>
<l>Gewapent ende halsberch an.</l>
<l>Doen eggerics lieden quamen geuaren</l>
<l n="1105">In tconincs houe met scaren</l>
<l>Ontdede men die poorte wide</l>
<l>Ende lietse alle door liden</l>
<l>Doen si quamen int hof</l>
<l>Dedemen hoer cleeder of.</l>
<l n="1110">Men vant naest haren liue</l>
<l>Witte halsberghe scarpe kniue</l>
<l>Die ondaet was openbaer</l>
<l>Men leydse geuangen daer</l>
<l>Altemet dat si quamen</l>
<l n="1115">Tot datmense had benamen</l>
<l><pb n="60"/>Eggeric quam geuaren</l>
<l>Al mitter lester scaren</l>
<l>Daer alle die moort aene stoet</l>
<l>Doe hi gebeet was te voet</l>
<l n="1120">Ende waende gaen in die sale</l>
<l><milestone unit="fol" n="22r"/> Slootmen die poorten te male</l>
<l>Men vincken als dander dede</l>
<l>Men vant gewapent sine leden.</l>
<l>Bat dan yemant die daer was:</l>
<l n="1125">Men leyde hem in dat pallas</l>
<l>Voor den coninc sinen heere.</l>
<l>Dat mochti hem wel scamen seere.</l>
<l>Die coninc leide hem vele te voren.</l>
<l>Hi en woudes een niet horen</l>
<l n="1130">Hi lochende der ondaet</l>
<l>Ende seide heer coninc hebt beteren raet</l>
<l>Dadi mi lachter onuerdient</l>
<l>Ghi hadt verloren menigen vrient.</l>
<l>Ghi en waret ooc niet so coene</l>
<l n="1135">Noch geen uwer baroene</l>
<l>Die mi op dorste staden</l>
<l>Dat ic v hadde verraden</l>
<l>Voor yemant dies begaerde</l>
<l>Ic daet hem lochenen mitten swaerde</l>
<l n="1140">Of mitten oerde van minen spere</l>
<l>Nv come voort dies begheere</l>
<l>Als die coninc verstoet.</l>
<l>Was hi blide in sinen moet</l>
<l>Ende seynde om elegaste</l>
<l n="1145">Boden na boden vaste.</l>
<l>Daer hi was inden woude</l>
<l>Ende ontboot hem herde houde</l>
<l>Ende vergaf hem alle misdaet</l>
<l><milestone unit="fol" n="22v"/> In dien dat hi den camp bestaet.</l>
<l n="1150">Tegen eggericke</l>
<l>Hi souden maken rike</l>
<l>Die boden en lieten niet</l>
<l>Si deden dat hem die coninc hiet</l>
<l>Si voeren tot dien stonden</l>
<l n="1155">Daer si elegast vonden.</l>
<l>Dat hem die coninc beual</l>
<l>Seiden si elegast al</l>
<l>Die seere verblide vanden woerde:</l>
<l>Als hi die nieumare hoorde</l>
<l n="1160">Hi liet leggen sijn ghereyde.</l>
<l>Sonder eenich langher beyden</l>
<l>Dat hi eggericke stal</l>
<l>Hiet hi ende beual</l>
<l>Hi swoer bi sijnre kerstenhede</l>
<l n="1165">Waer hem god sculdich een bede</l>
<l>Hi en begeerde ander goet:</l>
<l>Dan hi den camp vechten moet.</l>
<l><pb n="62"/>Ende sinen gherechten heere</l>
<l>Om te behouden sijn eere.</l>
<l n="1170">Si voeren wech metter spoet.</l>
<l>Doen elegast die ridder goet</l>
<l>Quam in des conincs sale</l>
<l>Nv moechdi horen sine tale</l>
<l><hi rend="bold">H</hi>I seide god hoede dit ghesinde</l>
<l n="1175">Den coninc ende dat ic hier vinde</l>
<l>Mer eggeric en groetic niet</l>
<l><milestone unit="fol" n="23r"/> God die hem crucen liet</l>
<l>Om onsen wille vele vermach</l>
<l>Die late mi sien op desn dach</l>
<l n="1180">En maria die maghet soete</l>
<l>Datmen te winde hanghen moete</l>
<l>Eggheric van eggermonde</l>
<l>Mochte god doen sonde</l>
<l>So heeft hi sonde ghedaen</l>
<l n="1185">Dat hi der galgen is ontgaen</l>
<l>Om dat hi swoer mijns heeren doot</l>
<l>Sonder bedwanc oft noot</l>
<l>Als dit elegast hadde gesproken</l>
<l>Eggeric hadt gerne ghewroken.</l>
<l n="1190">Mer hi en hads die macht niet</l>
<l>Daer was menich die hem liet</l>
<l>Die coninc antwoerde daer of</l>
<l>Sijt willecomme in mijn hof</l>
<l>Nv vermaen ic v bi alle dien</l>
<l n="1195">Dies god van sonden plien</l>
<l>Dat ghi segt ende brenct voort:</l>
<l>Die ondaet ende die moort</l>
<l>Van eggeric die ghi hier siet</l>
<l>Dat en laet door niemant niet</l>
<l n="1200">Ghi en segt waer ende niet el</l>
<l>Hoe die auentuer geuel.</l>
<l>Elegast seide gerne</l>
<l>Mi en staets niet tontbeerne</l>
<l>Ic ben seker wel te voren.</l>
<l n="1205"><milestone unit="fol" n="23v"/> Dat eggeric heeft v doot gesworen</l>
<l>Ic hoordet hem seggen daer hi lach.</l>
<l>Ende gaf sinen wiue enen slach.</l>
<l>Dat sijt dorste anden</l>
<l>Daer haer bloet ten tanden.</l>
<l n="1210">Ter nase ende ter mont vut brac</l>
<l>Si rechte haer op ende stac</l>
<l>Haer aenschijn ouer tbedde boom</l>
<l>Ic was daer ende nams goom:</l>
<l>Ende croper liseliken toe</l>
<l n="1215">In minen rechteren hanscoe</l>
<l>Ontfinc ict bloet vander vrouwen.</l>
<l>Doen liet hi den coninc scouwen.</l>
<l>Ende hem allen diet wilde sien</l>
<l>Dorste eggeric lochenen van dien.</l>
<l n="1220">lc dade hem lien der ondaet.</l>
<l>Eer die sonne onder gaet</l>
<l><pb n="64"/>En moget ontseggen camp noch strijt</l>
<l>Die verdachuaert inden crijt</l>
<l>Ter warelt gheenen man</l>
<l n="1225">Dis v wille staden an</l>
<l>Die coninc antwoerde daer na</l>
<l>Bi mine wet ghi seght waer</l>
<l>Soudicken voeren na recht</l>
<l>Ic deden slepen eenen knecht</l>
<l n="1230">Ende hangen bider kelen.</l>
<l>Doen ghinc met eggeric vuten spele</l>
<l>Ende peynsde in sinen moet.</l>
<l><milestone unit="fol" n="24r"/> Na dat ghescepen stoet</l>
<l>Beter is camp dan hals onttween</l>
<l n="1235">Int hof en was man gheen</l>
<l>Diet spreken dorste siere vromen</l>
<l>Dus wert den camp an ghenomen</l>
<l>Een luten nader noenen</l>
<l>Die coninc ontboot sijn beroene</l>
<l n="1240">Dat si ghewapent te velde waren</l>
<l>Hi en wildes camps niet ontbaren</l>
<l>Hi hiet den camp ghereyden</l>
<l>Ende bad god dat hi moest scheiden</l>
<l>Den camp ende tgheuechte</l>
<l n="1245">Na reden ende na rechte</l>
<l>Die coninc trooste elegast wel</l>
<l>Ende seide verghinge wel sijn spel.</l>
<l>Ende behilti sijn leuen</l>
<l>Hi souden sijnder suster geuen</l>
<l n="1250">Die eggeric hadde te voren</l>
<l>Die sijn doot had ghesworen</l>
<l><hi rend="bold">[.]</hi>En sloech coerden opt velt</l>
<l>Daer menich man ghewapent helt</l>
<l>Een luttel voor vespertijt</l>
<l n="1255">Elegast quam eerst int crijt</l>
<l>Om datti aen legger was</l>
<l><pb n="66"/>Hi beette neder int gras</l>
<l>Ende viel in knien ghebede</l>
<l>Ende seide god doer v goedertierenhede</l>
<l n="1260">Ic come v heden te ghenaden</l>
<l><milestone unit="fol" n="24v"/> Van allen minen misdaden.</l>
<l>Die mi ye gheuel</l>
<l>Ic kenne mine misdaet wel</l>
<l>Oetmoedich god diet vermach</l>
<l n="1265">En wreect niet op desen dach.</l>
<l>An mi mine sonden</l>
<l>Doer v heylighe vijf wonden.</l>
<l>Die ghi ontfinct doer ons misdaet.</l>
<l>Hebt heden mijns raet</l>
<l n="1270">So dat ic niet en sterue.</l>
<l>Noch inden camp en bederue</l>
<l>Ist dat mi die sonden niet en slaen</l>
<l>So waen ic wel van hier ontgaen</l>
<l>Volmaect god door v doghet</l>
<l n="1275">Ic biddu dat ghi mi verhoghet</l>
<l>Ende maria soete vrouwe</l>
<l>Ic wil v dienen mit rechter trouwe.</l>
<l>Ende nemmermeer voort an</l>
<l>En werdic rouer noch scat man</l>
<l n="1280">In wildernissen ende in wouden</l>
<l>Mach ic hier mijn lijf behouden.</l>
<l>Doen hi eynde sijn ghebede.</l>
<l>Seghende hi alle sine lede</l>
<l>Scone mit sijnder rechter hant</l>
<l n="1285">Seghende hi sijn ridders ghewant</l>
<l>Ende seghende dors dat voor hem stoet</l>
<l>Ende bat gode dor oetmoet</l>
<l>Dat hem draghen moest met eeren</l>
<l><milestone unit="fol" n="25r"/> Ende vuten campe laten keeren</l>
<l n="1290">Met dat hi die tale seyde</l>
<l>Sat hi op in sijn ghereyde</l>
<l>Ende hinc den schilt ter luchter side</l>
<l>Nv naket eenen groten stride</l>
<l>Hi nam in die hant dat speere:</l>
<l n="1295">Ende eggeric quam met grooter geere</l>
<l>Ten crite wert ghewapent wel</l>
<l>Die seere was int herte fel</l>
<l>Hi en seide noch en dede.</l>
<l>Te gode waert gheene bede</l>
<l n="1300">Hi sloech met sporen vaste:</l>
<l>Ende reet op elegaste</l>
<l>Ende elegast op hem weder</l>
<l>Die eggeric stac doer tleder</l>
<l>Vander curien mit gewelt</l>
<l n="1305">Datti neder viel opt velt</l>
<l>Vanden orsse op daerde</l>
<l>Eggheric vinc ten swaerde</l>
<l>Dat hi trac vuter scheyde</l>
<l><pb n="68"/>Ende seide nv sal ic v doden beyde</l>
<l n="1310">Elegast v ende v paert</l>
<l>Ten si dat ghi ter vaert</l>
<l>Neder beet op die moude</l>
<l>So mach v ors dlijf behouden</l>
<l>Hets so sterc ende so groot</l>
<l n="1315">Het waer scade sloech ict doot</l>
<l>Die menighe soudt beclaghen</l>
<l><milestone unit="fol" n="25v"/> Moechdi v lijf ontdragen</l>
<l>So behoudi v paert</l>
<l>Elegast sprac ter vaert.</l>
<l n="1320">En ware dat ghi te voet sijt</l>
<l>Ic soude corten desen strijt</l>
<l>En wil v niet te voete slaen:</l>
<l>Ic wil prijs an v begaen</l>
<l>Al souts mi sijn te wors</l>
<l n="1325">Nv sit weder op v ors</l>
<l>Laet ons vechten ridder wise</l>
<l>Ic heb lieuer datmen mi prise.</l>
<l>Dan ic v sloeghe bi rampe</l>
<l>Al soudic bliuen inden campe</l>
<l n="1330"><hi rend="bold">D</hi>It  was den coninc karel leet</l>
<l>Dat elegast so lange meert.</l>
<l>Ende eggericke spaert</l>
<l>Eggeric vinc sijn ors ter vaert</l>
<l>Doe elegast die tale seide</l>
<l n="1335">Sat hi op in sijn ghereyde</l>
<l>Doen verhief daer een strijt</l>
<l>Tot langhe na verpertijt</l>
<l>En quam niemant daer hi sach</l>
<l>Noyt op eenen dach</l>
<l n="1340">So fellen strijt tusschen hem tween</l>
<l>Als si hadden al in een</l>
<l>Dats loghene ne geen</l>
<l>Doe seide die coninc van vrancrike</l>
<l>God also gewaerlike</l>
<l n="1345"><milestone unit="fol" n="26r"/> Als ghi hier moghende sijt</l>
<l>So moetti corten desen strijt</l>
<l>Ende dit lange gheuechte</l>
<l>Na redene ende na rechte</l>
<l>Elegast hadde een swaert</l>
<l n="1350">Het was sijns gewichte waert</l>
<l>Van ghemale goude root</l>
<l>Elcke man te sijnre noot</l>
<l>Die coninc hadt hem gegeuen</l>
<l>Elegast die heuet verheuen:</l>
<l n="1355"><pb n="70"/> Ende sloech eenen slach so seere</l>
<l></l>
<p><supplied resp="editor">[de verzen 1356-1372 ontbreken]</supplied></p>
<l></l>
<l n="1373"><milestone unit="fol" n="26v"/> Daer en halp saec noch bede</l>
<l>Elegast bleef inder eere</l>
<l n="1375">Dies dancti onsen heere.</l>
<l>Die coninc gaf hem eggerics wijf.</l>
<l>Si waren tsamen al haer lijf</l>
<l>Dus moet god al onse saken</l>
<l>Voor onse doot te goede maken</l>
<l n="1380">Des gonne ons die hemelsche vader</l>
<l>Nv segghet amen alle gader:</l>
</body>
</text>
</TEI.2>
