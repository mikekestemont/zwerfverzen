<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Fysionomie (berijmd)</title>
<author>Onbekend</author>
</titleStmt>
<editionStmt>
<edition>Ph. Blommaert (ed.): 'Gelaet- en karakterkunde'. In: Oudvlaemsche gedichten der XIIe, XIIIe en XIVe eeuwen. Dl. 2. Gent, 1841, 60-63.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Fysionomie (berijmd)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1405"/></interpGrp>
<interpGrp type="witnessYear_from"><interp value="1405"/></interpGrp>
<interpGrp type="pubYear_to"><interp value="1405"/></interpGrp>
<interpGrp type="witnessYear_to"><interp value="1405"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Fysionomie (berijmd)</TITEL>
<author>Onbekend</author>
<AARD>Rijm</AARD>
<BRON nr="D2">Gent, Bibliotheek der Rijksuniversiteit, 444 (fragm.)</BRON>
<DATUM>1405</DATUM>
<OMVANG>287 verzen</OMVANG>
<BRON.OPM>Papieren handschrift van 59 bladen; meestal 21 regels per bladzijde. De tekst bevindt zich op fol. 44v-51r; het handschrift bevat verder nog Der vrouwen heimelijcheit (fol. 1-44r), een berijmde tekst over de eucharistie, naar Augustinus (fol. 51v-52r) en een raadsel (fol. 52v).</BRON.OPM>
<EDITIE>Ph. Blommaert (ed.): 'Gelaet- en karakterkunde'. In: Oudvlaemsche gedichten der XIIe, XIIIe en XIVe eeuwen. Dl. 2. Gent, 1841, 60-63.</EDITIE>
<STATUS>Kritisch</STATUS>
<BRONMNW>998.B.3</BRONMNW>
<BRONNEN>Gent, Bibliotheek der Rijksuniversiteit, 444 (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l><pb n="60"/>Ghetrouwe lief ende vol eeren,</l>
<l>Hoer wat ic u sal leeren,</l>
<l>Aristotelus philosomie,</l>
<l>Als ic in sine boeke sie,</l>
<l n="5">So sal ic in Dietsche vertrecken,</l>
<l>Hoe ghi zult merken ende mecken</l>
<l>Van wat natueren die mensche sy;</l>
<l>Wildijt weten, hoert na mi.</l>
<l>Hevet een mensche, des gheloeft,</l>
<l n="10">Dat haer wit op zijn hoeft,</l>
<l>Dat diet hi es plomb van sinne;</l>
<l>Ende hevet hi karsp haer, als ic't kinne,</l>
<l>So es hi emmer omme winninghe ghier.</l>
<l>Hanct hem 't haer, nu merct hier,</l>
<l n="15">Seere ghewassen an't voerhoeft,</l>
<l>So es hi vroet, des gheloeft.</l>
<l>Die bruun haer heeft, redelike dinne,</l>
<l>Hi es van eenen goeden sinne,</l>
<l>Ende hi es te male van goeden seden.</l>
<l n="20">Die 't hoeft heeft, na die ander leden,</l>
<l><pb n="61"/>Al te groet, dat's een sot,</l>
<l>Maer een cort hoeft, sonder spot,</l>
<l>Ende ghecloven, diet een mensche sonder sin,</l>
<l>Ende en hevet gheene memorie in.</l>
<l n="25">Maer een plomb hoeft, wel te maten groet,</l>
<l>Diet eenen besceedenen mensche, des gheloeft,</l>
<l>Ende eenen vromen over al.</l>
<l>Heeft hi 't voerhoeft al te smal,</l>
<l>Dat bediet een ongheleeret wesen,</l>
<l n="30">Ende al te gier, alse wi lesen.</l>
<l>Hevet eene een wit voerhoeft,</l>
<l>Die es besceeden, des gheloeft;</l>
<l>Een oemoedech voerhoeft, hoert na mi,</l>
<l>Ende een hangde daer bi,</l>
<l n="35">Dat bediet, bi waerheden,</l>
<l>Eenen scamelen, sonder dorperheden.</l>
<l>Een viercantich voerhoeft bloet,</l>
<l>Ende dat wel te maten groet,</l>
<l>Dat bediet groete wijsheit,</l>
<l n="40">Ende daer toe groete besceedenheit.</l>
<l>Sijn die wincbrauwen, boven der nasen,</l>
<l>Te gader ghewassen, alse wi lasen,</l>
<l>Dat bediet eenen subtilen, die hem wel versteet,</l>
<l>Ende een arenstachegen, als ic weet,</l>
<l n="45">Ende wint dese mensche een kint,</l>
<l>Dat sal zijn droeve ende onghesint.</l>
<l>Ende tusschen die wintbrauwen zijn bloet,</l>
<l>Ende den slaep hebben wijt ende groet,</l>
<l>Ende die liere ghespiet daer an,</l>
<l n="50">Ende dat diet een roekeloes man.</l>
<l>Sijn die wintbrauwen lanc ende dicke,</l>
<l>Dat's een vroet mensche als ic micke.</l>
<l>Claer oegen, te maten bruun bi lieden,</l>
<l>Moeten goede seden bedieden.</l>
<l n="55">Oegen die ghedichte rueren,</l>
<l>Die men ziet te meneger uren,</l>
<l>Alse nu loepen, alse nu staen</l>
<l>Dat bediet, al sonder waen,</l>
<l>Dat een mensche moet zijn gheveinst,</l>
<l n="60">Ende met quader loste bepeinst.</l>
<l>Gheel oegen ende blickende claer</l>
<l>Mogen bedieden eenen coenen openbaer,</l>
<l>Ende groeten lost van wine,</l>
<l>Ende gerne bi vrouwen te sine.</l>
<l n="65">Oegen die puer zwart zijn</l>
<l>Bedieden plompheit, seit dlatijn,</l>
<l>Ende sonder dogen hi zijn moet,</l>
<l>Ende gierech omme dat erdsche goet.</l>
<l>Ronde oegen ende cleine,</l>
<l n="70">Ende nederhanghende al ghemeine</l>
<l>Bedieden eene gheveinsde tonghe,</l>
<l>Ende een onghestadegen, out ende jonghe.</l>
<l>Oegen, die besien neerenstelike,</l>
<l>Die bedieden sekerlike</l>
<l n="75">Een mensche voersien ende snel,</l>
<l>Ende daer toe licht, verstaet dit wel.</l>
<l>Oegen, die al te dicke opgaen,</l>
<l>Ende weder sluten saen,</l>
<l>Dieden eenen vervaerden man,</l>
<l n="80">Ende eenen traegen als ic ghemerken can.</l>
<l>Oegen, die dicke op sijn,</l>
<l>Dieden eenen sot, seit dlatijn,</l>
<l>En onscamel es hi oec mede,</l>
<l>Dit es die rechte waerhede.</l>
<l n="85">Ruert ieman oec dicke zijn oegen,</l>
<l>Dat mach wel een znel mensche toegen,</l>
<l>Ende onghestadech, alse wijt hoeren.</l>
<l>Sijn te groet een 's menschen oeren,</l>
<l>Ende hangen nederwart seere,</l>
<l n="90">Dat diet een sot, als ic leere,</l>
<l>Die te vele te calene plecht,</l>
<l>Daer luttel doegden an ghelecht.</l>
<l>Sijn eens mans oeren al te cleene,</l>
<l>Dat diet quaet es de gene.</l>
<l n="95">Sijn zine oeren al te ront,</l>
<l>Dat's ongheleertheit t'alre stont.</l>
<l>Nauwe oeren ende cleene mede</l>
<l>Dieden een mensche van volmaectheden.</l>
<l>Ligghende oeren, nauwe ghewonden an 't hoeft,</l>
<l n="100">Diet een traghe, des gheloeft.</l>
<l>Witte oegen, na dat ic ghescreven sach,</l>
<l>Dieden eenen subtilen, die vele slapen mach.</l>
<l>Wangen, die al te dinne sijn,</l>
<l>Die es quaet, seit dlatijn.</l>
<l n="105">Al te ronde roode wangen mede,</l>
<l>Mach wel bedieden nauwichede.</l>
<l>Lange nasen ende dinne,</l>
<l>Dat diet subtilheit, als ic't kinne.</l>
<l>Een rechte nase diet wijsheit,</l>
<l n="110">Ende daer toe ghestadecheit,</l>
<l><pb n="62"/>En manlijcheit algemeene.</l>
<l>Maer es een nase al te cleene,</l>
<l>Dat mach een dief wel bedieden.</l>
<l>Een ansichte van lieden,</l>
<l n="115">Ende een vet mach dieden wale</l>
<l>Eenen onlostegen al te male,</l>
<l>Ende die van quade loste es.</l>
<l>Een hangde anschijn, zijt seker des,</l>
<l>Bediet eenen znellen moet.</l>
<l n="120">Dinne lippen, alse ic verstoet,</l>
<l>Sijn zy an eenen groten mont,</l>
<l>Lippen d'overste, t'alre stont,</l>
<l>Over die onderste hanghede dan,</l>
<l>Dat diet een sterc man,</l>
<l n="125">Ende een overmoedech mede.</l>
<l>Vint men oec, t'eenegen stede,</l>
<l>Dinne lippen an eenen cleenen mont,</l>
<l>Daer bi es een verkeert mensche becont,</l>
<l>Ende een plomp, alse wi bescriven,</l>
<l n="130">Eest an mannen, eist an wiven.</l>
<l>Oft een mont al te wide,</l>
<l>Dat bediet, in allen tide,</l>
<l>Eenen mensche scamel ende gier,</l>
<l>Ende onghestadech, nu merct hier.</l>
<l n="135">Ende langhe kinnen, alse ic vernam,</l>
<l>Bediet eenen coenen ende gram.</l>
<l>Die een corte kinne heeft ende reine,</l>
<l>Dat's een onscac mensche, ende niet ghemeine.</l>
<l>Plato proevet middelbaer kinnen,</l>
<l n="140">Die zijn subtijl, van goeden sinnen.</l>
<l>Die een stemme heeft, ghelijc een gheit,</l>
<l>Dat's een bedrieger, God weit,</l>
<l>Die doer die nasen spreken t'seere,</l>
<l>Die verbliden vele meere</l>
<l n="145">Van quaden saken dan van goeden,</l>
<l>Vore die sal hem een mensche hoeden,</l>
<l>Want zy liegen vele ende zy zijn quaet,</l>
<l>Alse in dlatijn ghescreven staet.</l>
<l>Een lanc necke ende een smal</l>
<l n="150">Diet een die quaet peinst over al.</l>
<l>Een ront necke diet oetmoedicheit</l>
<l>An siele en an lijf, God weit.</l>
<l>Een cort necke diet een coen,</l>
<l>Met sotheit quaet te doene.</l>
<l n="155">Een borst zeere met haeren bedect</l>
<l>Diet subtilheit, alse Aristotules vertrect.</l>
<l>Een bloete borst, sonder haer,</l>
<l>Diet besceedenheit, dat's waer.</l>
<l>Corte hande ende cleene</l>
<l n="160">Dieden wise liede ghemeene,</l>
<l>Ende zy weten menegherande,</l>
<l>Maer corte vingers ende witte hande</l>
<l>Dieden lieden met haestegen sinne,</l>
<l>Ende met droeven, als ic't kinne.</l>
<l n="165">Witte naghele, wel effene, dinne,</l>
<l>Ende der roetheit met es inne,</l>
<l>Dat diet een edel sin,</l>
<l>Oft dat der claerheit es in.</l>
<l>Cromme naghele ende gheboghen</l>
<l n="170">Plegen ons te liede te toghen</l>
<l>Antreckende, seit dlatijn.</l>
<l>Nagle, die al te cort sijn,</l>
<l>Dieden eenen mensche, die es quaet.</l>
<l>Ghecloven vingers, dat verstaet,</l>
<l n="175">Dat diet niet dan vrecheit</l>
<l>An den mensche, ende quaetheit.</l>
<l>Cleene vingers ende witheit mede</l>
<l>Sijn teekene van nidicheden,</l>
<l>Ende oec coenheit, als ic kinne.</l>
<l n="180">Vingers, die cort zijn ende dinne,</l>
<l>Dieden eenen mensche sot.</l>
<l>Philosophus seit, sonder spot,</l>
<l>So wat mensche, die eenen sachten lichame heeft,</l>
<l>Dat natuere hem een onsachte herte heeft;</l>
<l n="185">Swart zijn diet dan</l>
<l>Eenen onghetemperden man.</l>
<l>Wette brade, dat's warachtichede,</l>
<l>Bediet ende vichtende liede.</l>
<l>Corte voete vet, als ic bediede,</l>
<l n="190">Diet liede in allen uren,</l>
<l>Die herde cranc zijn van natueren.</l>
<l>Al te langhe voeten dieden wel</l>
<l>Dat een mensche loes es ende fel.</l>
<l>Die met widen gangen gaen</l>
<l n="195">Sijn overmoedech, alse wi verstaen,</l>
<l>Ende besceeden t'allen tiden.</l>
<l>Die met corten screden scriden,</l>
<l>Ende haer lijf cort houden,</l>
<l>Ende haer anschijn zeere ophouden,</l>
<l n="200">Die sijn ontsienlec ende verkeert,</l>
<l><pb n="63"/>Alse ons Aristotules leert.</l>
<l>Die met corten gangen snellike gheet,</l>
<l>Hi es subtijl, quaet ende wreet.</l>
<l>Hevet een mensche zwarte huut,</l>
<l n="205">Dat diet een verkeerde druut.</l>
<l>Witte huut ende roede mede,</l>
<l>Dat diet coenheit ende staerchede.</l>
<l>Witte, bleeke huut, als ic versta,</l>
<l>Die ghebrect van der cracht fluma.</l>
<l n="210">Vierachtiche verwe met blickende oegen</l>
<l>Dunct mi wel verwoetheit toegen.</l>
<l>Maetheit tusschen zwart ende wit</l>
<l>Diet een goet mensch, merct wel dit.</l>
<l>Ende ghi zelt weten over waer</l>
<l n="215">Van goeden werken openbaer,</l>
<l>Al es een mensche natuerlec quaet,</l>
<l>Dat hi hemselven wel wederstaet,</l>
<l>Ende bringt hemselven wel in goeden seden,</l>
<l>Alse die goede Ypocras dede.</l>
<l n="220">Ypocras screef op eene ure</l>
<l>Op een blat sine figure,</l>
<l>Ende deedse toonen eenen meester goet,</l>
<l>Die van phelosomien was vroet.</l>
<l>Doen hi se sach, hi seide overwaer,</l>
<l n="225">Dat hi een luxurioes man waer,</l>
<l>Nochtan en wiste hi niet wie hi was.</l>
<l>Ypocras jonger balch hem das,</l>
<l>Dat hi van sinen meester seide,</l>
<l>Die wijs was alre doechetheide,</l>
<l n="230">Ende hoerde, ter selver stont,</l>
<l>Ende deet sinen meester cont</l>
<l>Dat philosophus hadde gheseit.</l>
<l>Lieve kint, dat's waerheit,</l>
<l>Natuere es in mi luxurioes,</l>
<l n="235">Maer ic hebbe wederstaen altoes,</l>
<l>In studeren van philosophyen,</l>
<l>Dat luxurie in mi niet en mach dien.</l>
<l>Dade men dat nu, so waert goet,</l>
<l>Maer neen't; niemant en eist, die't doet;</l>
<l n="240">Al hevet een mensche quade natuere,</l>
<l>Hi wedersta se wel ter cuere,</l>
<l>Ende bringt hemselven wel in clare.</l>
<l>Dat es wel zware mare</l>
<l>Dat ic miere liever vrouwen sende,</l>
<l n="245">Die God hoeden moet van meswende,</l>
<l>Ende hise bringhe ter goeden ende,</l>
<l>Want sy hevet benomen mi allende.</l>
<l>Altoes ben ic in dien wille,</l>
<l>Dat ic openbare ende stille</l>
<l n="250">Haer altoes dienen moet,</l>
<l>Die mi verhogen ende suchten doet,</l>
<l>Ende in 't herte es so lanc so meer,</l>
<l>Doer hare so doegic so groten zeer,</l>
<l>Ende ben hare van herten hout,</l>
<l n="255">Die mi hevet in haer ghewout,</l>
<l>Ende mi doet altoes waken,</l>
<l>Doer haren wille willic't maken</l>
<l>Die't mi hiet, want mijn herte</l>
<l>Doget dor haer wille grote smerte,</l>
<l n="260">Ende ic ben haer dienstman, sonder waen.</l>
<l>Nu willic der complexien avestaen,</l>
<l>Die ic ane hare bekinne.</l>
<l>Sy es so vaste in minen sinne</l>
<l>Van hem allen verre te voren,</l>
<l n="265">Vore d'ander alle uutvercoren,</l>
<l>Want zi es harde goet,</l>
<l>Die haer so zeere minnen doet,</l>
<l>Die mensche woent daer bi.</l>
<l>Nu hoert welc haer name zy,</l>
<l n="270">Si es gheheeten Sangwinna,</l>
<l>Na dat ic mi best versta,</l>
<l>Ghi moghes oec zijn, wel ghewes,</l>
<l>Wat van haer ghescreven es,</l>
<l>Dat willic haer alleene scriven,</l>
<l n="275">Het ware onrecht, sout achterbliven,</l>
<l>Die van dien complexie es,</l>
<l>Des zijt zeker ende ghewes.</l>
<l>Bidt voer den ghenen, die dit screef,</l>
<l>Dat hi verwinnen moet zijn leet,</l>
<l n="280">Ende na dit allende d'euwelijc leven,</l>
<l>Dat wille hem Marien-kint gheven,</l>
<l>Dies onne ons ende hem die hemelsche vader;</l>
<l>Amen nu segt, amen alle gader.</l>
<l>Dit was ghedaen ghemaect met live,</l>
<l n="285">In't jaer ons Heeren .XIIIIc. ende .vive,</l>
<l>Ten ingane van aprille,</l>
<l>Elc onthoudt, die't wille.</l>
</body>
</text>
</TEI.2>
