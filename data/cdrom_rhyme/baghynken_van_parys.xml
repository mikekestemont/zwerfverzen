<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Baghynken van Parys</title>
<author>Onbekend</author>
</titleStmt>
<editionStmt>
<edition>C.G.N. de Vooys en C. Kruyskamp (eds.): Dat baghynken van Parys. Naar de incunabel van ca 1490. Leiden, 1954.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Baghynken van Parys"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1480"/></interpGrp>
<interpGrp type="witnessYear_from"><interp value="1480"/></interpGrp>
<interpGrp type="pubYear_to"><interp value="1500"/></interpGrp>
<interpGrp type="witnessYear_to"><interp value="1500"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Baghynken van Parys</TITEL>
<author>Onbekend</author>
<AARD>Rijm</AARD>
<BRON nr="D124">'s-Gravenhage, Koninklijke Bibliotheek, sign. ?</BRON>
<DATUM>1480-1500</DATUM>
<OMVANG>495 verzen</OMVANG>
<BRON.OPM>Druk in 8&#x00BA;, 14 bladen, 19 regels per bladzijde. Waarschijnlijk gedrukt in Delft bij Chr. Snellaert, omstreeks 1490.</BRON.OPM>
<EDITIE>C.G.N. de Vooys en C. Kruyskamp (eds.): Dat baghynken van Parys. Naar de incunabel van ca 1490. Leiden, 1954.</EDITIE>
<STATUS>Kritisch</STATUS>
<BRONMNW>43 </BRONMNW>
<BRONNEN>'s-Gravenhage, Koninklijke Bibliotheek, sign. ?</BRONNEN>
]]></bibl>
</sourceDesc>
</fileDesc>
</teiHeader>
<text>
<body>
    <lg><l><pb n="7"/><milestone unit="fol" n="aiv"/> Te parijs was een maget ionc</l>
<l>Die ihesum had uutvercoren.</l>
<l>Alle wes haer herte begheerde</l>
<l>Quam haer alte mael te voren.</l>
</lg>
<lg><l n="5">Si minde ihesum alsoe seer</l>
<l>Werwaert dat si henen ghinc,</l>
<l>Datsi versmade goet ende eer</l>
<l>Ende daer toe alle dinc.</l>
</lg>
<lg><l>Si ghinc voer haer moeder staen</l>
<l n="10">Ende bat doer haer houde,</l>
<l>Dat sise doer haer edelheit</l>
<l>Baghijne maken woude.</l>
</lg>
<lg><l>Sij sprac: dochter lieve kint,</l>
<l>Baghijnkens draghen oerden;</l>
<l n="15">Simpel so is al haer dinck</l>
<l>Ende daer toe luttel woerden.</l>
</lg>
<lg><l>Si sprac: lieve moeder mijn,</l>
<l>Des goede baghijnkens pleghen</l>
<l>Wil ick houden of ick can</l>
<l n="20"><milestone unit="fol" n="aijr"/> Ende gaerne ghehoersaem wesen.</l>
</lg>
<lg><l><pb n="8"/>Si seide: lieve dochter mijn,</l>
<l>Also ghinc an mine rouwe.</l>
<l>Ghi sijt van have also rijck,</l>
<l>Ghi moecht wel sijn een vrouwe.</l>
</lg>
<lg><l n="25">Moeder, sprac si, moeder mijn,</l>
<l>Waer sijn si ghevaren</l>
<l>Die van haven waren rijck</l>
<l>Ende schone vrouwen waren?</l>
</lg>
<lg><l>Si ligghen inder aerden swert</l>
<l n="30">Veel vulre dan een prye.</l>
<l>Also langhe als ic leven kenne</l>
<l>En worde ic nimmermeer blie.</l>
</lg>
<lg><l>Ay dochter, wel lieve kint,</l>
<l>Hebdi dit voer oghen,</l>
<l n="35">So en worde ic uwes ionghe lijfs</l>
<l>Nimmermeer in hoghen.</l>
</lg>
<lg><l>Ay moeder, ten is mensche soe wijs</l>
<l>Die weet tot enigher uren</l>
<l><milestone unit="fol" n="aijv"/> Hoe langhe hem sijn ionghe lijf</l>
<l n="40">Op deser werelt sal ghedueren.</l>
</lg>
<lg><l><pb n="9"/>Wi sijn swacker dan een rijs</l>
<l>Dat buget met allen winden.</l>
<l>Wanneer dat coemt dye bitter doot,</l>
<l>Soe neemt die blijscap een eynde.</l>
</lg>
<lg><l n="45">Nu gaet in u camer, lieve kint,</l>
<l>Doet om u smale syden</l>
<l>U cierheyt ende u schoone iuwelen</l>
<l>Ende laet dese redene liden.</l>
</lg>
<lg><l>[.....]</l>
<l>[.....]</l>
<l>[.....]</l>
<l>[.....]</l>
</lg>
<lg><l>Och moeder, der staet een spiegel bloot</l>
<l n="50">In mij alsoe wyde ontdaen,</l>
<l>Dat is die biterlike doot,</l>
<l>Die niemant en mach ontgaen.</l>
</lg>
<lg><l>Och lieve dochter, lieve kint,</l>
<l>Syet aen u rijcke maghen,</l>
<l n="55">U grote ghoet, u schone lijf</l>
<l>Ende oeck u ionghe daghen.</l>
</lg>
<lg><l>Moeder, des en doen ick niet,</l>
<l><milestone unit="fol" n="aiijr"/> Ic wil sijn mijns liefs ghenoot.</l>
<l>Mijn lief was arm gheboren</l>
<l n="60">Ende ellendich totter doot.</l>
</lg>
<lg><l><pb n="10"/>Och mijn dochter, lieve kint,</l>
<l>Siet aen u ionghe jaren</l>
<l>Ende sit op minen telder wit,</l>
<l>Wy sullen spelen varen.</l>
</lg>
<lg><l n="65">Moeder des en doe ick niet,</l>
<l>Dat ware mi groot miskijef.</l>
<l>Hi reet op eenen ezel bloot,</l>
<l>Mijn alder liefste lief.</l>
</lg>
<lg><l>Dochter, ick sal alle papen goet</l>
<l n="70">Doen bidde[n] voer uwe siele.</l>
<l>Laet ons te samen meyden ghaen</l>
<l>Om bloemkijns in onsen prielen.</l>
</lg>
<lg><l>Moeder, dat en doen ick niet.</l>
<l>Mijn lief versmade alle dinck.</l>
<l n="75">Ic wil sijn weghen volghen nae</l>
<l>Die hi met sinen cruce ghinck</l>
</lg>
<lg><l><milestone unit="fol" n="aiijv"/> Also iammerlic verladen.</l>
<l>In droefheit sijn herte woet;</l>
<l>Die bloemen die onder hem sprongen</l>
<l n="80">Dat was sijn heilighe bloet.</l>
</lg>
<lg><l><pb n="11"/>Och dochter, wildi een baghijn sijn,</l>
<l>Alsoe en moechdi nimmermeer</l>
<l>Van have of van goede</l>
<l>Vercrighen eenighe eer.</l>
</lg>
<lg><l n="85">Moeder siet an den laster groot</l>
<l>Die hadde mijn alderliefste lief:</l>
<l>Want daermen honden te villen plach</l>
<l>[.....]</l>
</lg>
<lg><l>[.....]</l>
<l>Ende onreynicheit te pleghen,</l>
<l>Daer wort mijn alder liefste lief</l>
<l n="90">An een cruce ghesleghen,</l>
</lg>
<lg><l>Dat hi oetmoedelic verdroech</l>
<l>Al om onsen wille.</l>
<l>Enen rock men doer die wonden toech</l>
<l>Ende als een lam swech stille.</l>
</lg>
<lg><l n="95">Nu siet in die camer lieve kint</l>
<l><milestone unit="fol" n="aiiijr"/> Die bedden schone ende wijt ontdaen,</l>
<l>Daer en mach gheen arm baghijn</l>
<l>Tavont op slapen gaen.</l>
</lg>
<lg><l>Moeder ick draeghe een bedde bloot</l>
<l n="100">Ende mijn lief daer op ghestrect;</l>
<l>Sijn aderen ende schone leden</l>
<l>Sijn al van een gherect.</l>
</lg>
<lg><l><pb n="12"/>Och dochter, als ghi baghijn sijt</l>
<l>Ende van haven also bloot,</l>
<l n="105">Also en mach vrient of maech</l>
<l>U bistaen in uwer noot.</l>
</lg>
<lg><l>Moeder, mijn alder liefste lief</l>
<l>Hem en stont nyemant bi</l>
<l>Doemen handen ende voeten doersloech</l>
<l n="110">met plompe nagelen drie.</l>
</lg>
<lg><l>[.....]</l>
<l>Sijn moeder gaf hem om een dokel[k]ijn,</l>
<l>Want, si haer kint sach hangen bloot</l>
<l>Dat quetste haer herte ende s&#x00EE;n.</l>
</lg>
<lg><l>Mocht ick haer helpen draghen</l>
<l n="115"><milestone unit="fol" n="aiiijv"/> Haer droeflic lyden groot,</l>
<l>Soe had ick wel ghevaren</l>
<l>Ende comen inder enghelen choer.</l>
</lg>
<lg><l>Nu neemt mijn slotelen, lieve kint,</l>
<l>Ende ontfanct den duren scat;</l>
<l n="120">Ten is keyser noch coninc so groot,</l>
<l>Hem en werdes te bat.</l>
</lg>
<lg><l>Moeder dat en doe ick niet.</l>
<l>Ick draghe die slotel van die scat</l>
<l>Mijns liefs heren bloot,</l>
<l n="125">Dats die spere daer longinus mede stac</l>
<l>Ende mijns liefs herte ontsloet.</l>
</lg>
<lg><l><pb n="13"/>Och dochter, ghi sijt van goede rijc</l>
<l>Ende van lichaem also schone,</l>
<l>Ghi moecht wel alle daghe</l>
<l n="130">Spannen een vergulden croene.</l>
</lg>
<lg><l>Moeder des en beghere ick niet,</l>
<l>Daer om [en] staet mi minen moet.</l>
<l>Al om mi staet ghespannen</l>
<l><milestone unit="fol" n="avr"/> Een scerpe doorne [hoet].</l>
</lg>
<lg><l n="135">Och dochter, lieve kint,</l>
<l>Gode claghe ick minen noot.</l>
<l>Mijn herte dat u so sere mynt,</l>
<l>Ick vrese het sal sterven die doot.</l>
</lg>
<lg><l>Moeder het moet sijn gheleden,</l>
<l n="140">Wij twee wi moeten scheiden.</l>
<l>Bidt minen lieven vader</l>
<l>Dat hi u herte set in vreden.</l>
</lg>
<lg><l>Die ioncfrou keerde haer om</l>
<l>Ende ghinck alte hant</l>
<l n="145">Totten baghijnkens hove,</l>
<l>Daer si die meestersse vant.</l>
</lg>
<lg><l>Daer viel sij op haer knijen</l>
<l>Ende seide: ioncfrou [ic bidde u] doer oetmoet</l>
<l>Dat ghi mi doer die minne van gode</l>
<l n="150">Baghijnken maken doet.</l>
</lg>
<lg><l><pb n="14"/>Die ioncfrou sprac: wel maghet clein</l>
<l>Ende seer ionc van daghen,</l>
<l><milestone unit="fol" n="avv"/> Wildi wesen een baghijnken</l>
<l>Ende grauwe cleder draghen?</l>
</lg>
<lg><l n="155">Si sprack: lieve meestersse fijn</l>
<l>Des goede baghijnen pleghen,</l>
<l>Dat wil ick houden of ic can,</l>
<l>Ende gaerne ghehoersaem weesen.</l>
</lg>
<lg><l>So doet uwen roeden mantel of,</l>
<l n="160">Al om die minne van gode.</l>
<l>[.....]</l>
<l>[.....]</l>
</lg>
<lg><l>Si viel neder op haer knyen,</l>
<l>Oetmoedelic dat sise boech,</l>
<l>Ende werp den roeden mantel</l>
<l>Ter aerden datse vloech.</l>
</lg>
<lg><l n="165">Si deden haer oerden an,</l>
<l>Men hinc haer om een dokelkijn;</l>
<l>Men sette haer haestelic</l>
<l>Een camer suster by,</l>
</lg>
<lg><l>Die haer soude leren beden,</l>
<l n="170">Nayen ende spinnen,</l>
<l>Hoe een arm baghijnken</l>
<l><milestone unit="fol" n="avjr"/> Haer broot soude moghen winnen</l>
</lg>
<lg><l><pb n="15"/>Vasten ende penitencie doen</l>
<l>Ende des morgens vro op staen</l>
<l n="175">Ende haer simpeliken houden</l>
<l>Ende vro ter kercken gaen.</l>
</lg>
<lg><l>Och, ihesus heeft mijn hert bevaen</l>
<l>So vast met sijnre minnen,</l>
<l>En can ter kercken niet ghegaen,</l>
<l n="180">Ghenayen of ghespinnen.</l>
</lg>
<lg><l>Gaet ter kercken, maghet ionck,</l>
<l>Ende bidt den lieven vader;</l>
<l>Ghi sijt een arm baghijnken,</l>
<l>Dat hi u moet beraden.</l>
</lg>
<lg><l n="185">Ioncfrou, in gode dat ic mi liet</l>
<l>Doen ic dit leven koes</l>
<l>Ende ic van mijn moeder schiet,</l>
<l>Ende lietse also troesteloes.</l>
</lg>
<lg><l>So gaet ter kercken, maghet ionck,</l>
<l n="190">Bidt ihesum doer sine minne</l>
<l><milestone unit="fol" n="avjv"/> Dat hi u na dit leven gheve</l>
<l>Der enghelen ghewinne.</l>
</lg>
<lg><l>Ioncfrou, ick ben van wille arm</l>
<l>Ende ick en begheere nyet.</l>
<l n="195">Ick was arm ende willeloes</l>
<l>Doen ick van minen moeder schiet.</l>
</lg>
<lg><l><pb n="16"/>So gaet ter kercken maghet ionck</l>
<l>Ende bidt [den soon] der maghet vry;</l>
<l>U moeder is in groter noot</l>
<l n="200">Dat si haer troestersse sy.</l>
</lg>
<lg><l>Ioncfrou, in gode heb ick gheset</l>
<l>Algader minen moet.</l>
<l>Hy salt wel doen sonder mine bede,</l>
<l>Duncket hem wesen ghoet.</l>
</lg>
<lg><l n="205">Ionckfrou, wildi ghehoersaem sijn,</l>
<l>Soe doet nae minen raet</l>
<l>Ende beghint te wercken ghoet</l>
<l>Ende hout baghinen staet.</l>
</lg>
<lg><l>Die sondach is een goet beghin,</l>
<l n="210"><milestone unit="fol" n="avijr"/> Die maendach coemt hier by.</l>
<l>Beghint te wercken, maghet ionck,</l>
<l>So suldi recht ghehoersaem sijn.</l>
</lg>
<lg><l>In maendach moet ick alden dach</l>
<l>Met minen lieve ghaen;</l>
<l n="215">Die tranen die hem ontrysen</l>
<l>Die moet ick alte mael ontfaen.</l>
</lg>
<lg><l>Ic moet hem helpen draghen</l>
<l>Sijn weelick lyden groot,</l>
<l>Daermen hem grote eere dede</l>
<l n="220">Ende naemaels laster groot.</l>
</lg>
<lg><l><pb n="17"/>Gaet in dinxdaghe, maghet ionck,</l>
<l>Dat is een goet begin.</l>
<l>Hebdi eenen dach begonnen,</l>
<l>Hi brocht u den anderen in.</l>
</lg>
<lg><l n="225">In dinxdach moet ick alden dach</l>
<l>Harde onledich wesen</l>
<l>Want mijn lief ende die moeder sijn</l>
<l>Sijn in groter vresen,</l>
<l>   <milestone unit="fol" n="avijv"/> Wantsi weten alsoe wel</l>
<l n="230">Den groten rou ende bitter doot</l>
<l>Die mijn alderliefste lief</l>
<l>Daer om liden moet.</l>
</lg>
<lg><l>Mocht icse voer hem liden</l>
<l>Ende ic daer voer mocht kyesen,</l>
<l n="235">Waer hemel ende aerde mijn,</l>
<l>Ic woudet daer om verliesen.</l>
</lg>
<lg><l>Gaet in woensdaghe, maghet ionc,</l>
<l>Dat is een goet begin.</l>
<l>Hebdi enen dach begonnen,</l>
<l n="240">Hi brocht den anderen in.</l>
</lg>
<lg><l>In woensdaghe moet ic alden dach</l>
<l>Harde onledich wesen</l>
<l>Ende voer den valsche rechter staen,</l>
<l>Want iudas heeft doer felle nijt</l>
<l n="245">Een [valsche] comenschap ghedaen.</l>
</lg>
<lg><l><pb n="18"/>Want hi heeft verraden ende vercoft</l>
<l>Dat puer onnosel bloet.</l>
<l><milestone unit="fol" n="aviiir"/> Het doet mijn herte soe wee</l>
<l>Dat icker om quelen moet.</l>
</lg>
<lg><l n="250">Gaet in donredaghe, maghet ionc,</l>
<l>Dat is een goet beghin.</l>
<l>Hebdi enen dach beghonnen,</l>
<l>Hi brocht den anderen in.</l>
</lg>
<lg><l>In donredaghe moet ic alden dach</l>
<l n="255">Harde onledich sijn</l>
<l>Daer mijn alder liefste lief</l>
<l>Sijn bloet sal scencken voer wijn</l>
</lg>
<lg><l>Ende sijn soete lichaem</l>
<l>Tot eenre spisen gheven</l>
<l n="260">Sinen lieven vrienden,</l>
<l>Dat si ewelick moeten leven.</l>
</lg>
<lg><l>Ic moet te oliveten gaen</l>
<l>Met groter iammerheden,</l>
<l>Daer mijn alder liefste lief</l>
<l n="265">Gaen sal in knyen ghebeden</l>
</lg>
<lg><l>So iammerlic al wenende</l>
<l><milestone unit="fol" n="aviijv"/> Ende bedroeft in sinen moet,</l>
<l>Dat hi van groter vresen</l>
<l>Sal sweeten water ende bloet.</l>
</lg>
<lg><l n="270"><pb n="19"/> Viel dat bloet ter aerden,</l>
<l>Dat soude mi costen den sin:</l>
<l>Dat moet ick al te mael ontfaen</l>
<l>In mijn doeckelkijn.</l>
</lg>
<lg><l>Gaet in vridach, maghet ionc,</l>
<l n="275">Dat is een alte goeden beghin.</l>
<l>Hebdi enen dach beghonnen,</l>
<l>Hi brenghet den anderen in.</l>
</lg>
<lg><l>In vrydaghe moet ick alden dach</l>
<l>Al onder den cruce staen,</l>
<l n="280">Daer mijn alder liefste lief</l>
<l>Aen hinc soe wyde ontdaen.</l>
</lg>
<lg><l>Met minnender herten bleef hij doot,</l>
<l>Ende met sachten moede.</l>
<l>Die liefste moeder sijn</l>
<l n="285">Worde nat van synen bloede.</l>
</lg>
<lg><l><milestone unit="fol" n="bir"/> Met suchtender zielen bleef hi doot</l>
<l>Ende met tranenden oghen.</l>
<l>Droeflic bonden si hem sijn oghen.</l>
<l>Ick claghe mijn ewelick doghen.</l>
</lg>
<lg><l n="290">Met droever herten bleef si staen</l>
<l>Ende met roependen monde.</l>
<l>Sijn doerne croene doet mi so wee</l>
<l>Ende sijn weelic misweynde.</l>
</lg>
<lg><l><pb n="20"/>Met gherecten aderen hinc hy daer</l>
<l n="205">Ende met ghespannen armen.</l>
<l>Sijn iammerlic suchten doet mi wee</l>
<l>Ende oeck sijn weelick karmen.</l>
</lg>
<lg><l>Met bevender herten bleef hi doot</l>
<l>Ende met brekenden leden;</l>
<l n="300">Handen ende voeten doerwont</l>
<l>Ende all sijn lieve leden.</l>
</lg>
<lg><l>En can volclaghen nimmermeer</l>
<l>Sijn over welick eynde.</l>
<l>Sijnre liever moeder was soe wee</l>
<l n="305"><milestone unit="fol" n="biv"/> Of haer dat herte weende.</l>
</lg>
<lg><l>Uut sijns herten gronde</l>
<l>Dat levende water vloet,</l>
<l>Vanden hoefde totten voeten,</l>
<l>Dat was sijn heilighe bloet.</l>
</lg>
<lg><l n="310">Gaet in saterdaghe, maghet ionck,</l>
<l>Dat is een goet beghin.</l>
<l>Hebdi enen dach begonnen</l>
<l>Hi brocht den anderen in.</l>
</lg>
<lg><l>In saterdaghe moet ick alden dach</l>
<l n="315">Harde onledich wesen,</l>
<l>Of ick die lieve moeder sijn</l>
<l>Setten mocht in vreden.</l>
</lg>
<lg><l><pb n="21"/>Mocht ic haer helpen draghen</l>
<l>Den iammerlyken rouwe</l>
<l n="320">Die sy int herte draghet,</l>
<l>Die alder liefste vrouwe!</l>
</lg>
<lg><l>Ghaet in sondaghe, maghet ionck,</l>
<l>Dat is een goet beghin.</l>
<l><milestone unit="fol" n="bijr"/> Hebdi enen dach begonnen,</l>
<l n="325">Hi brocht den anderen in.</l>
</lg>
<lg><l>In sondach moet ic alden dach</l>
<l>Harde onledich wesen,</l>
<l>Als mijn alder liefste lief</l>
<l>Is vander doot verresen.</l>
</lg>
<lg><l n="330">Hoe dat ic hem nuttelic</l>
<l>In mijnre sielen mocht ontfaen,</l>
<l>Ende beteren alle mijn sonden</l>
<l>Die ick dese weeke heb misdaen.</l>
</lg>
<lg><l>So blijft te gode, maghet ionc,</l>
<l n="335">God neme u in sijn behoede,</l>
<l>Want daer en is bagijn in alt convent</l>
<l>Van dusdanighe moede.</l>
</lg>
<lg><l>Totten alder liefsten gode</l>
<l>Sy die maghet liet;</l>
<l n="340">Haer lieve camer suster</l>
<l>Droeflic van haer schiet.</l>
</lg>
<lg><l><pb n="22"/><milestone unit="fol" n="bijv"/> Daer bleef dat arm baghijnken</l>
<l>Wel seven iaer lanck,</l>
<l>Dat sy van aertsche dinghen</l>
<l n="345">En at noch en dranck.</l>
</lg>
<lg><l>Die suster ghinc ter cameren,</l>
<l>Tot gode hadde si haer bewant.</l>
<l>Den soeten ihesum marien soen</l>
<l>Die si daer binnen vant.</l>
</lg>
<lg><l n="350">Hi seide: god groet u, maget ionc,</l>
<l>Ic ben der minnen bode.</l>
<l>Tot u ben ic al hier ghesant</l>
<l>Vanden lieven gode</l>
</lg>
<lg><l>Dat ghi u bereyt, maghet ionck,</l>
<l n="355">Ende ontfanct dat duerbaer cleet</l>
<l>Dat ihesus marien zone</l>
<l>U altoes heeft bereet.</l>
</lg>
<lg><l>Ick en wil van ihesus have niet,</l>
<l>Ick wil wesen sijns ghenoot.</l>
<l n="360">Hi was soe arm gheboren</l>
<l>Ende ellendich tot in sijn doot.</l>
</lg>
<lg><l><milestone unit="fol" n="biijr"/> Ontfaet dat, goede baghijnker,</l>
<l>Dat ihesus u wil gheven.</l>
<l>Ghi moecht wel ewelic</l>
<l n="365">In groter rusten leven.</l>
</lg>
<lg><l><pb n="23"/>Och lacy, hi en hadde ruste niet</l>
<l>Daer hi hinc al bloot;</l>
<l>Hij was arm en willeloes</l>
<l>Ende bleef van minne doot.</l>
</lg>
<lg><l n="370">Ontfanct dat, arm bagijnken,</l>
<l>Dat over schone iuweel.</l>
<l>Ihesus wil hem vermeyen ghaen</l>
<l>Met u in sijn prieel.</l>
</lg>
<lg><l n="375">Ic en wil van sijnre have niet.</l>
<l>Al is heer ihesus also rijcke,</l>
<l>Ic wil sijn arm ende willeloes,</l>
<l>Ende ic wil bliven sijns ghelyke.</l>
</lg>
<lg><l>Soe sal ick claghen sijnre moeder</l>
<l>Over sijn hertelick lief,</l>
<l n="380">Dat ghi van synre haven</l>
<l><milestone unit="fol" n="biijv"/> En begheert ymmer niet.</l>
</lg>
<lg><l>En geeft [g]hij mij dan ghenen troest,</l>
<l>Ick sal mi selven wreken;</l>
<l n="385">Ic sal u dan soe doen minnen</l>
<l>Dat uwe herte sal breken.</l>
</lg>
<lg><l>Moch[t] ick heer ihesus minnen</l>
<l>Ende hy mi gaeve dan dije macht,</l>
<l>So had ick dan mijn liden groot</l>
<l n="390">Tot een salich eynde bracht.</l>
</lg>
<lg><l><pb n="24"/>Ioncfrou, ghi sijt van haven arm</l>
<l>Ende alle dinck of gheghaen.</l>
<l>Quaem die soete ihesus tot u,</l>
<l>Waer mede soudi hem ontfaen?</l>
</lg>
<lg><l n="395">Quaem die soete ihesus tot mij</l>
<l>[.....]</l>
<l>[.....]</l>
<l>Mijn herte soude syn woninghe sijn.</l>
</lg>
<lg><l>Wat soudi hem gheven meer,</l>
<l>Wel arme baghijnken?</l>
<l>Hi is een coninc ende heer</l>
<l n="400"><milestone unit="fol" n="biiijr"/> Ende alle dinck is sijn.</l>
</lg>
<lg><l>Waren die oghen in mijn hoeft</l>
<l>Der sonnen daer ghelijck,</l>
<l>Si souden hem lichten waer hi ginck.</l>
<l>Den waerden coninck rijc.</l>
</lg>
<lg><l n="405">Wat soudi hem gheven meer</l>
<l>Wel arme baghijnken?</l>
<l>Hi is een coninck ende heer,</l>
<l>Ende alle dinc is sijn.</l>
</lg>
<lg><l>Waren die vlechten op mijn hooft</l>
<l n="410">Pellen ende duer ghereide,</l>
<l>Ick soudese onder sijn voeten spreyen</l>
<l>Dat hi daer over trede.</l>
</lg>
<lg><l><pb n="25"/>Wat soudi hem gheven meer,</l>
<l>Wel arme baggijnken?</l>
<l n="415">Het is een coninck ende heer</l>
<l>Ende alle dinck dat is sijn.</l>
</lg>
<lg><l>Waren mijn handen een tafelbaert</l>
<l>Van saphiren ende dueren robbijn,</l>
<l><milestone unit="fol" n="biiijv"/> Ende alle mijn vinger scraghen,</l>
<l>Dat soude sijn tafel sijn.</l>
</lg>
<lg><l>Wat soudi hem gheven meer,</l>
<l>Wel arme baghijnken?</l>
<l>Hi is een coninck ende een heer</l>
<l>Ende alle dinck is sijn.</l>
</lg>
<lg><l n="425">Waer mijn hooft van goude</l>
<l>Ende mijns herten bloet ware wijn</l>
<l>Ick soudet ghaerne schencken,</l>
<l>Mocht ic des waerdich sijn.</l>
</lg>
<lg><l>Nu bereijt u soe haestelick</l>
<l>Ghi sult met mi varen</l>
<l>In dat rijcke daer ick wone</l>
<l>Met menigher enghelen scaren.</l>
</lg>
<lg><l>[.....]</l>
<l>Die godheit wordt daer openbaer,</l>
<l>Ter middernacht die camer scheen</l>
<l n="435">Ghelijc der sonnen claer.</l>
</lg>
<lg><l><pb n="26"/>Die baghijnen quamen alle,</l>
<l>Die clocken ginghen clincken;</l>
<l><milestone unit="fol" n="bvr"/> Si begonste[n] doer die min van gode</l>
<l>Den lof van maria te singhen.</l>
</lg>
<lg><l>  440 Nu ludet alle blidelick</l>
<l>Des soeten ihesus schelle.</l>
<l>Heer ihesus helt hier boven</l>
<l>Ende die engelen alle.</l>
</lg>
<lg><l>Doe quam die meestersse</l>
<l n="445">Ten eynde van seven iaren.</l>
<l>Hier was een arm bagjnken,</l>
<l>Waer mach dat sijn ghewaren?</l>
</lg>
<lg><l>Doe seide haer camer susterkijn:</l>
<l>Te gode dat icse liet,</l>
<l n="450">Ic en sach dat arm baghijnken</l>
<l>In seven iaren niet.</l>
</lg>
<lg><l>Si ghinc ter cameren haestelick;</l>
<l>Daer vant sij in alleyne</l>
<l>Den soeten ihesum marien zone,</l>
<l n="455">Ene oec die maghet reine.</l>
</lg>
<lg><l>Si seyde: god gruet u, maghet ionck.</l>
<l><milestone unit="fol" n="bvv"/> Hoe staet met uwen leven,</l>
<l>Dat ghij den schoene baghijn hof</l>
<l>Hebt seven iaer begeven?</l>
</lg>
<lg><l n="460"><pb n="27"/> Si seide: ic sach ter warelt sint</l>
<l>Noyt sterffelic creature.</l>
<l>Ioncfrou, ghi seght van seven iaer:</l>
<l>Ten dunct mij nyet een ure.</l>
</lg>
<lg><l>Sendet uut haestelick</l>
<l n="465">Eenen bode ghetrouwe</l>
<l>Totter liever moeder mijn</l>
<l>Ende troeste die edel vrouwe.</l>
</lg>
<lg><l>Die bode ghetrouwe voer te hant</l>
<l>Ende brocht der moeder salighe mare,</l>
<l n="470">Dat haer lieve dochter</l>
<l>Ten eewighen leven ware.</l>
</lg>
<lg><l>Nu claghe ick gode mijn liden groot</l>
<l>Ende mijns herten toren,</l>
<l>Dat ick alle minen tijt</l>
<l n="475">Aldus doeflic hebbe verloren.</l>
</lg>
<lg><l>Mi en siet ter werelt nimmermeer</l>
<l><milestone unit="fol" n="bvjr"/> Enich mensche blide,</l>
<l>Ick en sije die lieve dochter myn</l>
<l>Des daghes tot enigher tide.</l>
</lg>
<lg><l n="480">Mocht icse eenwerf scouwen,</l>
<l>Die ick an mijnre herten dro[e]ch,</l>
<l>Ende si voer mi bade,</l>
<l>Soe hadt ick goets ghenoech.</l>
</lg>
<lg><l><pb n="28"/>S[i]nte gregorius seijt voerwaer,</l>
<l n="485">Ende heeft openbaer bescreven</l>
<l>Dat die moeder ende dochter</l>
<l>Beide sijn ten ewighen leven.</l>
</lg>
<lg><l>Die goede sinte gregorius</l>
<l>Die gheeft aflaet voerwaer</l>
<l>[.....]</l>
<l n="490">Vier M. daghen ende C. iaer</l>
</lg>
<lg><l>Gode ende der maghet ter eren</l>
<l>Ende al sijn veghevier quijt,</l>
<l>Die dit int herte heeft</l>
<l>Des daechs tot enigher tijt.</l>
<l n="495">Nu maect ons god van sonden quijt.</l>
</lg>

<p>AMEN</p>
</body>
</text>
</TEI.2>
