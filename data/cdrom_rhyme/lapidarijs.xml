<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Lapidarijs</title>
<author>Jacob van Maerlant(?)</author>
</titleStmt>
<editionStmt>
<edition>W.L. Braekman (ed.): 'Fragmenten van de verloren gewaande Lapidarijs van Jacob van Maerlant'. In: VMKVA 1970, 499-525 (509-517).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Lapidarijs"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant(?)"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1300"/></interpGrp>
<interpGrp type="witnessYear_from"><interp value="1300"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Lapidarijs</TITEL>
<author>Jacob van Maerlant(?)</author>
<AARD>Rijm</AARD>
<BRON nr="D72">Leiden, Bibliotheek der Rijksuniversiteit, Ltk. 1753 (fragm.)</BRON>
<DATUM>1300-1400</DATUM>
<OMVANG>346 verzen</OMVANG>
<BRON.OPM>Twee stukken perkament die respectievelijk de bovenste en de onderste helft uitmaken van een enkel diploma; 2 kolommen per bladzijde, 43 regels per kolom; fol. 2r sluit niet aan op fol. 1v, zodat het hier in feite om twee tekstfragmenten gaat.</BRON.OPM>
<EDITIE>W.L. Braekman (ed.): 'Fragmenten van de verloren gewaande Lapidarijs van Jacob van Maerlant'. In: VMKVA 1970, 499-525 (509-517).</EDITIE>
<STATUS>Kritisch</STATUS>
<BRONMNW>817 (afschrift Verdam)</BRONMNW>
<EDITIE.OPM>Omdat het hier twee gescheiden tekstfragmenten betreft wordt de versnummering hernomen op fol. 2r.</EDITIE.OPM>
<BRONNEN>Leiden, Bibliotheek der Rijksuniversiteit, Ltk. 1753 (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><lg><l><pb n="509"/>[<hi rend="bold">A</hi>damas ...]</l>
<l>[...]</l>
<l><milestone unit="fol" n="1r"/> Ic seg v hoe hi ghedaen is:</l>
<l>Alse roest dat ant yser leghet.</l>
<l>Hoer wat die boec van hem seghet:</l>
<l>Hi trecket yser mit sire cracht,</l>
<l n="5">Ist in den daghe of in der nacht,</l>
<l>Emmer toghet hi die leytsterre,</l>
<l>Doer al dat si van hem es so verre.</l>
<l>Dese steen is te touernyen goet,</l>
<l>Hi gheuet den man craft ende moet</l>
<l n="10">Jeghen sine viande; diene draghet,</l>
<l>Valsche drome hi veriaghet,</l>
<l>Hi verdriuet oec venijn,</l>
<l>Ende toghet daer hi bi mach siin.</l>
<l>Dien de hersen verroert ter nywer mane,</l>
<l n="15">Dese steen is hem goet ane:</l>
<l>Si werden te min verdullet;</l>
<l>Ende die des morghens siin veruullet,</l>
<l>Dien is hi goet in allen tiden.</l>
<l>Men sellen dreghen ter lufter siden.</l>
<l n="20">Dese steen bediet die papen,</l>
<l>Beyde ridders ende knapen,</l>
<l>Porters, dorpers ende vrouwen</l>
<l>Dien den woerden best ghetrouwen</l>
<l>Ende an hem trecken, als die steen tyser,</l>
<l n="25">Ende maecse beter ende wiser.</l>
<l>Bi hem bekent men die leytsterre</l>
<l>Dat is onse vrouwe, die alle w[er]re</l>
<l>Breket twischen gode enten man.</l>
<l>Diere mede toueren can,</l>
<l n="30"><pb n="510"/> Hem es oec dese steen goet.</l>
<l>Die der papen raet wel doet,</l>
<l>Si leren hem sulke touernye,</l>
<l>Dat hi die ziele den duuel onturie.</l>
<l>Si gheuen ieghen den viant cracht.</l>
<l n="35">Valsche drome ende haer macht,</l>
<l>Dat is die minne van ardschen goede,</l>
<l>Benemen si mit haeren goede,</l>
<l>Si toghen der zielen ghewin,</l>
<l>Die in den sonden verwoet siin.</l>
<l n="40">Si siin goet in allen rade:</l>
<l>Si brenghen daer hi vint ghenade.</l>
</lg>
<lg><l><hi rend="bold">A</hi>lbestoen dat is .i. steen,</l>
<l>Siin ghelike en es gheen;</l>
<l>Hi es alse ysermale ghedaen.</l>
<l n="45">Teerste dat hi heuet vier ontfaen</l>
<l>Sone macher dwesken water no wint</l>
<l>No dinc ne gheen die men vint:</l>
<l>Sonder eynde emmermeer</l>
<l>Barnet hi al euen seer.</l>
<l n="50">In archadia is hi vonden</l>
<l>Daer mense vint in allen stonden</l>
<l>Die meeste siin wit als die sne,</l>
<l>Ende el nyewer vintmer me.</l>
<l>Dese steen, na minen sinne,</l>
<l n="55">Bediet die ghene die rechte minne</l>
<l>Hebben ghedaen in haren moet,</l>
<l>Dat si doer gheenrehande goet,</l>
<l>No doer steruen no doer leuen,</l>
<l>Nemmermeer en willen begheuen.</l>
</lg>
<lg><l n="60"><hi rend="bold">A</hi>mantos dat is .j. steen</l>
<l>Sine ghedaen es cleen</l>
<l>Ende van alune die ghedane.</l>
<l>In endi vintmen, als ic wane,</l>
<l>Men bestrijcter mede .j. siden cleet</l>
<l n="65">En es vier engheen so heet,</l>
<l>Datter yewer an mach winnen,</l>
<l>Maer van buten ende van binnen</l>
<l>So wart hi recht also claer,</l>
<l>Of hi van vier ontsteken waer.</l>
<l n="70">Jeghen touernye is hi goet,</l>
<l>Want hi den mensche daeraf behoet.</l>
<l>Dese steen dinc mi meest</l>
<l><pb n="511"/>Gheliken der ghiften die de heylighe gh[eest]</l>
<l>Sendet in des menschen herte,</l>
<l n="75">Want hi behoeten sonder smerte:</l>
<l>Al es hem thert onsteken binnen,</l>
<l>Dat vier en mach hem nyet winnen,</l>
<l>Ende hi houten harde vrie</l>
<l>Jeghens des duuels touernye.</l>
</lg>
<lg><l n="80"><hi rend="bold">A</hi>llectorius dat is .i. steen</l>
<l>Die wast in een capoens been</l>
<l>Maer somme boeken saghen,</l>
<l>Dat hi leghet inder maghen</l>
<l>A[l]so groet als .i. boen</l>
<l n="85">Wel na is hi also scoen</l>
<l>Ende gheverwet als .i. crist[ael],</l>
<l><milestone unit="fol" n="1v"/> Maer een deel droeuer ende vael.</l>
<l>Als die capoen is out drie iaer,</l>
<l>Dan selmen mesten daer naer</l>
<l n="90">Vier jaer, dan wart hi al</l>
<l>Volwassen dat hi wassen sal.</l>
<l>Die dien steen draghet in sijn mont,</l>
<l>Hi stempt den dorst in alre stont.</l>
<l>Die steen is oec seghevri,</l>
<l n="95">Ere ende vrede gheuet hi,</l>
<l>Hi maket die liede vroet ende lief</l>
<l>Ende alremeest, seyt ons die brief,</l>
<l>Versoent hi wijf ende man.</l>
<l>Maer dier hem wil keren an,</l>
<l n="100">Moeten dreghen in alre stont,</l>
<l>Als hi des gheert in sinen mont.</l>
<l>Allectorius bediet scone tale,</l>
<l>Si voeghen elken mensche wale</l>
<l>Want diese dreghet in sinen mont,</l>
<l n="105">Hi verghet in menigher stont</l>
<l>Den dorst van vele dorperhede.</l>
<l>Hi is seghevri in menighe stede,</l>
<l>Want menich verwint wale</l>
<l>Sinen viant mit soeter tale.</l>
<l n="110">[Daer] coemt of ere ende vrede</l>
<l>[Va]n soeter tale in menigher stede.</l>
<l>[Hi] ma[ect die] lude lief ende vroet</l>
<l>[M]en seit dat allectorius doet.</l>
<l>[Si] soenen die vrouwen ieghen den man</l>
<l n="115">[D]ie met scoenre tale can</l>
<l>[...]e scone haer onsculde</l>
<l>[D]icke verdienen si die hulde</l>
<l>[D]ie si verdient had te voren</l>
<l>[....] dorperheyt ende verloren.</l>
</lg>
<lg><l n="120"><pb n="512"/> [<hi rend="bold">A</hi>]bscincus dat es .i. steen</l>
<l>Swarter dan dinc ne gheen,</l>
<l>[M]it witten aderen cleyn als .i. haer.</l>
<l>[D]ie steen is vtermaten swaer.</l>
<l>[Wann]eer dat hi heet wert van viere</l>
<l n="125">[S]euen daghe, dats siin manyere,</l>
<l>[So behout] hi siin hitte.</l>
<l>[Dat] vier wat bediet ditte ?</l>
<l>[Die]s bediet nidichede</l>
<l>[Omt]rent alle die lede</l>
<l n="130">Wanneer dat si den mensche beuaet,</l>
<l>Dat si node van hem gaet.</l>
</lg>
<lg><l><hi rend="bold">A</hi>lbundina dat is .i. steen</l>
<l>Dier vintmen menich een</l>
<l>In een lant, hiet albundine,</l>
<l n="135">Dat alexander [wan] mit sire pine</l>
<l>Op dien coninc daxillis.</l>
<l>Men seyt dat hi wel na is</l>
<l>Ghedaen alse .i. ghernate,</l>
<l>Maer sat is hi .i. deel ter mate.</l>
<l n="140">Som siin si van dier maniere</l>
<l>Als mense dreghet, dat si sciere</l>
<l>Verkeren in den sardius.</l>
<l>Die letter seyt ons aldus,</l>
<l>Dat si ne hebben craft en ghene</l>
<l n="145">Dan haer scoenheyt allene.</l>
<l>Hoert wat ic v hier of bedude:</l>
<l>Dese steen bediet die lude</l>
<l>Die scoen siin van horen liue,</l>
<l>Sijn si man ofte wiue,</l>
<l n="150">Ende anders doghet no prijs</l>
<l>En verdienen in ghere wijs.</l>
</lg>
<lg><l><hi rend="bold">A</hi>ndromada, na minen wane,</l>
<l>Heuet des siluers ghedane,</l>
<l>Hi es ghelijc den dyamant.</l>
<l n="155">Men vinten opter roderse cant.</l>
<l>Nemmermeer en waer man beuaen,</l>
<l>Also es siin craft ghedaen,</l>
<l>So mit torne in sinen moede,</l>
<l>Siet hine an, hi wart te goede.</l>
<l n="160">Dese steen, seyt die brief,</l>
<l>Bediet elkes menschen lief,</l>
<l>Want wie therte ter minnen steet,</l>
<l><pb n="513"/>Hem dunket dic sijn lief wreet,</l>
<l>Nochtan wilc tijt dat ghesciet,</l>
<l n="165">Dat hijt mitten oghen siet,</l>
<l>Wart si siins herten meester so,</l>
<l>Al waer hi gram, si maecten vro.</l>
</lg>
<lg><l><hi rend="bold">B</hi>erillus dat is .i. steen</l>
<l>Hi es van den .xii. een,</l>
<l n="170">Die aron had in sinen clede.</l>
<l>Sine ghedaen, seg ic gherede,</l>
<l>Hi is bleec no min no me</l>
<l>[Als dat water van der se.]</l>
</lg>

<lg><l>   [<hi rend="bold">C</hi>risolitus ...]</l>
<l>[...]</l>
<l>[...]</l>
<l><milestone unit="fol" n="2r"/> En[de] der ze, dat leest men hier,</l>
<l>Gheliket hi in sine ghedane</l>
<l>Ene groenheyt heuet [hi] ane</l>
<l>Dat toghet hi an den scade best.</l>
<l n="5">Wert hi in goude gheuest,</l>
<l>So is hi ieghen sporne goet</l>
<l>Ende ieghen die des nachts doet</l>
<l>Den mensche in vaer siin.</l>
<l>Maecmer doer .i. gatekiin</l>
<l n="10">Ende mer esels borstel in doet</l>
<l>So is hi ieghen den duuel goet,</l>
<l>Want hine veruaert ende veriaghet,</l>
<l>Ist dat men ter lufter side draghet.</l>
<l>In ethiopen vintmen desen.</l>
<l n="15">Wat hi bediet moghedi lesen</l>
<l>Crisolitus die mit crachte</l>
<l>Die gheeste verdriuet bi nachte</l>
<l>Die den man hout onuersaghet</l>
<l>Ende den duuel oec veriaghet</l>
<l n="20">Bediet goede werke wel.</l>
<l>Bi dien en is nyet el</l>
<l>Dan na gheloue ende bi achte</l>
<l>Den duuel veriaghet onsachte.</l>
</lg>
<lg><l><hi rend="bold">D</hi>raconiades dats .i. steen</l>
<l n="25">Dat es loghen ne gheen</l>
<l><pb n="514"/>Die leghet in die hersen des draken</l>
<l>Ic seg v in waren saken</l>
<l>Heuet men nyet eer die drake steruet,</l>
<l>So bliuet hi al verderuet.</l>
<l n="30">Ic seg v hoe men wint:</l>
<l>Teerst dat .i. coene man kent</l>
<l>Thol daer die drake in is,</l>
<l>Als hi slapet, merket hi des,</l>
<l>Ende slaet hem dat hoeft ontween.</l>
<l n="35">Aldus wint hi den steen</l>
<l>Eer die drake is al doet.</l>
<l>Die steen is claer ende roet,</l>
<l>Desen steen hebben vercoren</l>
<l>Die coninghe die ten oesten horen</l>
<l n="40">Draconiades bediet leringhe</l>
<l>Drake bediet sonderlinghe</l>
<l>Clerke die leringhe draghen</l>
<l>Hen si datmen mach beiaghen</l>
<l>Die leringhe van Heme [....]</l>
<l n="45">Die goede clergie is led[....]</l>
</lg>
<lg><l><hi rend="bold">D</hi>yonisia machmen vin[den]</l>
<l>In dat rike lant van [inden]</l>
<l>Bruun is hi, ende sne witte [dropen]</l>
<l>Leestmen datter inne lop[en].</l>
<l n="50">Als hi in water is ghew[egen],</l>
<l>Dinct hi sulke roke gh[even],</l>
<l>Oft waer bruuskende [wiin].</l>
<l>Dit dunket mi wonder [siin],</l>
<l>Want hi doet dronkensca[p verslaen]</l>
<l n="55">Doer al dat wi verstaen</l>
<l>Dat wiins roke sonder [die smake]</l>
<l>Die lude mach wel dron[ken maken].</l>
<l>Dese steen bediet seker[like],</l>
<l>Die rike lude van aert[rike],</l>
<l n="60">Ende hem daeran nyet ne b[...]</l>
<l>Ghelike dese steen verw[...]</l>
<l>Met wiins roke dronk[en...]     </l>
<l>So sit sulke in groter h[...]   </l>
<l>Ende daertoe in groter riic[heit]</l>
<l n="65">Ende gheveert sine zo [...]   </l>
<l>Nochtan dat goet soete [...] </l>
<l>Dat menighe ziel di[cke ...]</l>
</lg>
<lg><l><hi rend="bold">D</hi>yacodos dats sonder waen,</l>
<l><pb n="515"/>Een steen als die beril ghedaen.</l>
<l n="70">Doemen in water, hi maket saen</l>
<l>Figuren als die duuel ghedaen</l>
<l>Ende si antwoerden des si noden.</l>
<l>Doemen die steen an .i. doden,</l>
<l>So wert sine craft te nyet,</l>
<l n="75">Want hi doet ontsiet.</l>
<l>Dese steen bediet dan</l>
<l>Den quaden kersten man</l>
<l>Die int water is ghedoopt</l>
<l>Ende ten duuel weder loopt.</l>
<l n="80">Hine heeft sorghe so groet</l>
<l>Nerghen dan om die doet.</l>
</lg>
<lg><l><hi rend="bold">E</hi>xacontalidon dats .i. steen,</l>
<l>Also daen en es gheen,</l>
<l>Die hebben eenrehande lude,</l>
<l n="85">Daer of ic v .i. deel bedude.</l>
<l>Also ons solinus seghet</l>
<l><milestone unit="fol" n="2v"/> [..]efer in alexandria dat leget</l>
<l>[...] in affrica hiet adlas</l>
<l>[Hi m]aket ons vroet das</l>
<l n="90">[D]aer siin lude, hieten adlance</l>
<l>[..]gicen dien berck an die ze</l>
<l>[..]el diepen holen siin</l>
<l>[...]ten dach ende sonnensciin</l>
<l>[...] minnen duusterhede</l>
<l n="95">[Als d]ie sonne rijst, dats haer sede,</l>
<l>[M]aken si vreeslic ghelaet</l>
<l>[Al]s si dan te houe gaet</l>
<l>[...]d si na hore manyeren</l>
<l>[...]en na haer grongieren</l>
<l n="100">[Si e]ten nyet dan cruut</l>
<l>[...d]attelen ende fruut</l>
<l>[Si d]oden ghene dinc die leuet</l>
<l>[..]nen iet werel pleghet</l>
<l>[....] achten si min no meer</l>
<l n="105">[....]de minnen si seer.</l>
<l>[....h]ebben gheen ardsche dinc vercoren</l>
<l>[....] desen steen al te uoren</l>
<l>[....] leghet daer ane</l>
<l>[Sonder] allene die ghedane</l>
<l n="110">[....] preciosen stenen</l>
<l>[B]eide van groten ende clenen</l>
<l>Ende also menighe craft daermede,</l>
<l>Dit seyt solinus ouer waerhede.</l>
<l>Dit volc bediet harde wel</l>
<l n="115">Ghetrouwe minne ende nyet el</l>
<l><pb n="516"/>Ende die steen bediet minne</l>
<l>Die si draghen in haren sinne</l>
<l>Sine menighe ghedane bediet</l>
<l>Menighe doghet die men siet</l>
<l n="120">Van trouwer minnen scien</l>
<l>Alle den ghenen diere plien.</l>
</lg>
<lg><l>   <hi rend="bold">M</hi>en vint int lant van ethiopia</l>
<l>Ende oec in arabia</l>
<l>Enen steen, hiet emachites</l>
<l n="125">Die den roest ghelike es</l>
<l>Ende rode aderen lopen daer dore</l>
<l>Brijctmen ontwe, dats sine nature,</l>
<l>Ende mit wat[er] drinke dan,</l>
<l>Hi gheneset, ist wijf of man,</l>
<l n="130">Die rasenen ende spuwen bloet.</l>
<l>Ter vrouwen euel is hi goet;</l>
<l>Die bloesocht gheneset mede;</l>
<l>Mengmen mit wine, dats siin sede,</l>
<l>Hi gheneset die darme dan.</l>
<l n="135">Men leset dat hi mede can</l>
<l>Gansen die veniinde beten</l>
<l>Ende seer oghen, dat wilmen weten.</l>
<l>Es hi vtermaten goet.</l>
<l>Men leset dat hi breken doet</l>
<l n="140">Dien steen die den mensche draghet</l>
<l>Ende dat hi quaet vleisch veriaghet,</l>
<l>Dat leghet in der lude wonden:</l>
<l>Dits van den steen bescreue[n] vonden.</l>
</lg>
<lg><l><hi rend="bold">E</hi>chites dat is en twaern</l>
<l n="145">Een steen die ons bre[n]ghen die aern</l>
<l>Vten eynde van aertrike,</l>
<l>Men vint ghene siins ghelike</l>
<l>Die leghen die aern in sijn nest,</l>
<l>Dats sinen ionghen alre best.</l>
<l n="150">Sine nature leert hem ditte</l>
<l>Siin eyer siin van groter hitte</l>
<l>Ende die steen is cout van naturen,</l>
<l>Des moghen si te bet gheduren.</l>
<l>Hi is gheuerwet wt ende wt,</l>
<l n="155">Alse der prumegarnaten huut.</l>
<l>Een ander steen leghet daer in</l>
<l>Die vrouwen diene van beghin</l>
<l>Hebben van haren arbeyde,</l>
<l>Hi es hem grote salichede,</l>
<l n="160">Want hi minret hare pine,</l>
<l>Sulc is die nature sine.</l>
<l><pb n="517"/>Wat vrouwe sone an haer heuet,</l>
<l>Is dat die vrucht leuet,</l>
<l>So wart si leuende gheboren:</l>
<l n="165">Dats ene doghet vtuercoren.</l>
<l>Hi maket den mensche segheuri</l>
<l>Ende suuerhede gheuet hi.</l>
<l>Oec meret hi goet ende gheuet minne</l>
<l>Den ghenen diene moghen winnen.</l>
<l n="170">Jonghen kinderen is hi goet</l>
<l>Ende ieghen swel groet.</l>
<l>Wil di oec een man vergheuen,</l>
<l>[....]</l>
</lg>

</body>
</text>
</TEI.2>
