<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Lippijn</title>
<author>Onbekend</author>
</titleStmt>
<editionStmt>
<edition>P. Leendertz jr.: Middelnederlandsche dramatische po&#x00EB;zie. Leiden, 1897. (Bibliotheek van Middelnederlandsche Letterkunde), 31-37.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Lippijn"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Lippijn</TITEL>
<TITEL>Sotternie&#x00EB;n</TITEL>
<author>Onbekend</author>
<AARD>Rijm</AARD>
<BRON nr="K184">Brussel, Koninklijke Bibliotheek, 15589-623</BRON>
<DATUM>1400-1420</DATUM>
<OMVANG>199 verzen</OMVANG>
<BRON.OPM>De codex staat bekend als het Hulthemse handschrift. Hij bevat in totaal 241 bladen (oorspronkelijk 250 of meer) en per bladzijde 2 kolommen van 46-47 regels. Lippijn, een van de zes sotternie&#x00EB;n in dit handschrift, bevindt zich op fol. 178rb180ra. De andere vijf sotternie&#x00EB;n zijn: de Buskenblazer (fol. 221rb-223rb), de Hexe (fol. 230ra-230vb), Drie daghe here (fol. 231vb-234vb; slot ontbreekt), Truwanten (fol. 235ra-235va; begin ontbreekt) en Rubben (fol. 239vb-241vb). Daarnaast komen in het handschrift ook vier abele spelen voor: Esmoreit (fol. 170vb-178rb), Gloriant (fol. 213ra-221rb), Lanseloet van Denemerken (fol. 223rb230ra) en Vanden winter ende vanden somer (fol. 235va-239vb). Voorts bevat de codex o.a. (excerpten uit) de volgende teksten: de Brandaen (fol. 1ra-10ra), de Borch van Vroudenrijc (fol. 51vb-52vb), de Korte kroniek van Brabant (korte versie 1) (fol. 82vb84va), de Historie van Troyen (fol.118rb-136va), Borchgravinne van Vergi (1) (fol. 158va-164vb), Vander rijcheit ende vander doot (fol. 182va-183ra), Theophilus (fol. 196va-206va).</BRON.OPM>
<EDITIE>P. Leendertz jr.: Middelnederlandsche dramatische po&#x00EB;zie. Leiden, 1897. (Bibliotheek van Middelnederlandsche Letterkunde), 31-37.</EDITIE>
<STATUS>Kritisch</STATUS>
<BRONMNW>377.2</BRONMNW>
<BRONMNW>848</BRONMNW>
<BRONMNW>87.3.47 (andere editie)</BRONMNW>
<EDITIE.OPM>De opmerkingen, aantekeningen en andere lezingen die aan de voet van de bladzijde vermeld staan, zijn hier niet overgenomen. Wel in de tekst verwerkt zijn de lezingen die genoemd worden in de lijst "Verbeteringen en toevoegsels" (pag. 693-696).</EDITIE.OPM>
<BRONNEN>Brussel, Koninklijke Bibliotheek, 15589-623</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div><head type="div"><pb n="31"/> HIER BEGHINT DIE SOTTERNIE.</head>
<stage>                <hi rend="italic">Hier beghint dwijf</hi>.</stage>
<sp><l>Hem! segt, hem! god hebs al deel!</l>
<l>Ic wil gaen driven mijn riveel</l>
<l>Met minen suete lieve int gras.</l>
<l>Hets lanc leden dat ic met hem niet en was.</l>
<l n="5">Hem! segt, hem! waer sidi, Lippijn?</l>
</sp>
<sp><speaker>                   <hi rend="italic">Lippijn</hi>.</speaker><l>Ic ben hier, wat saelt sijn?</l>
</sp>
<sp><speaker>                <hi rend="italic">Sijn wijf</hi>.</speaker><l>Lippijn, ghi moet gaen halen borre ende vier,</l>
<l>Ende ic sal wedercomen scier</l>
<l>Ende bringhen ons iet, dat wi selen eten.</l>
</sp>
<sp><speaker>                <hi rend="italic">Lippijn</hi>.</speaker><l n="10">Bi der doot ons heren, ghi selet vergeten,</l>
<l>Ghi pleeght soe dicwile lange te merren.</l>
</sp>
<sp><speaker>                <hi rend="italic">Sijn wijf</hi>.</speaker><l>Wat, Lippijn, ghi en moghet u niet erren,</l>
<l>Want ic hebbe dicwile vele te doene:</l>
<l>Eer ic ghehoere mine sermoene,</l>
<l n="15">Soe vallet hoghe op den dach,</l>
<l>Ende eer ic ten vleeschuus comen mach,</l>
<l>(Soe copic oec gherne goeden coep)</l>
<l>Dan so moetic beiden tot den loep</l>
<l><milestone unit="fol" n="178va"/> Es ghedaen vanden bedranghe;</l>
<l n="20">Alsoe comet toe, dat ic merre soe lange,</l>
<l>Goede Lippijn, ghi moetet al weten.</l>
</sp>
<sp><speaker>                <hi rend="italic">Lippijn</hi>.</speaker><l>Awarijt, ghi souwes mi vele ontmeten,</l>
<l>Ende ic en weter wat toe segghen.</l>
<l>Gaet henen, ic sal ons vier anleggen</l>
<l n="25">Ende halen borre ende scueren den pot,</l>
<l>Want alsoe moet mi hulpen god,</l>
<l>Ic hebbe mi oeit te slaverni&#x00EB;n geset.</l>
</sp>
<sp><speaker><pb n="32"/>                 <hi rend="italic">Sijn wijf</hi>.</speaker><l>Goede Lippijn, wast die scotelen met</l>
<l>Ende kerijt ons den vloer scoene.</l>
</sp>
<sp><speaker>                <hi rend="italic">Lippijn</hi>.</speaker><l n="30">Goeder, nu hoert, dat u god loene!</l>
<l>Ende mer daer bi niet. Al hebbic al mijn dage</l>
<l>Gheweest uwe aerme slave,</l>
<l>Mi dunct ic moetse noch sijn al mijn leven.</l>
</sp>
<sp><speaker>                <hi rend="italic">Sijn wijf</hi>.</speaker><l>Swijt, god moet u lachter geven;</l>
<l n="35">Dat ghi soe langhe leeft, dats mi leet.</l>
<l>En es dit niet een scoen besceet?</l>
<l>Waer mach hi merren, mijns herten druut?</l>
<l>Het geet hem al te galgen uut,</l>
<l>Dat hi mi al dus te vondelinge set.</l>
</sp>
<sp><speaker>                <hi rend="italic">Haer lief></hi>.</speaker><l n="40">Minnekijn, hets messelijc wat mi let.</l>
<l>Hebdi hier gheweest herde lange?</l>
</sp>
<sp><speaker>                   <hi rend="italic">Lippijns wijf</hi>.</speaker><l>Jaic, mijn herte es soe wranghe,</l>
<l>Dat ic u soe langen niet en sach.</l>
</sp>
<sp><speaker>                <hi rend="italic">Haer lief></hi>.</speaker><l><milestone unit="fol" n="178vb"/> Laet ons gaen drinken een goet gelach,</l>
<l n="45">Mijn uutvercoren minnekijn,</l>
<l>Wi selen noch tavont met vrouden sijn</l>
<l>Lichteleec. Nu comt hier naer!</l>
</sp>
<sp><speaker>                <hi rend="italic">Lippijn</hi>.</speaker><l>O wi, here, es dat waer?</l>
<l>Bi gode, ic hebs genoech gesien,</l>
<l n="50">Want si leet metten bloeten knien</l>
<l>Ende hi esser tusschen gecropen;</l>
<l>Bider doot ons heren, hi esser in geslopen.</l>
<l>Siet met deser hoeren, ende geeft mi te verstane,</l>
<l>Dat si te messen pleght te gane,</l>
<l n="55"><pb n="33"/> En leet en droeylt met enen anderen man</l>
<l>Ende maect van mi enen pol, her Jan.</l>
<l>Si seet, si gheet in tvleeschuus;</l>
<l>Bi sente Jan, ic sal haer dit abuus</l>
<l>Noch tavont tongoede maken.</l>
<l n="60">Canic an enen stoc gheraken,</l>
<l>Ic sal haer touwen soe haer vel,</l>
<l>Dat haer rouwen sal dit spel,</l>
<l>Dat si met hem heeft bedreven.</l>
</sp>
<sp><speaker>                <hi rend="italic">De comere</hi>.</speaker><l>Wat, Lippijn! god moet u goeden dach geven.</l>
<l n="65">Hoe steet met u? hoe sidi te gemake?</l>
</sp>
<sp><speaker>                <hi rend="italic">Lippijn</hi>.</speaker><l>Ey, Trise! ic woude mi therte brake</l>
<l>Van groten rouwe die ic drive.</l>
<l>Ic en hadt nemmermeer minen wive</l>
<l>Betrout, dat si mi heeft gedaen.</l>
</sp>
<sp><speaker>                <hi rend="italic">De comere</hi>.</speaker><l n="70">Lippijn, nu doet mi verstaen,</l>
<l>Hoe ende oec in wat manieren?</l>
</sp>
<sp><speaker>                <hi rend="italic">Lippijn</hi>.</speaker><l>Dies ic mi eweleec moet scofieren:</l>
<l>Si leget en droeylt met enen anderen man.</l>
</sp>
<sp><speaker><milestone unit="fol" n="179ra"/>                 <hi rend="italic">De comere</hi>.</speaker><l>Awarijt, dats een dinc dat ic niet en can</l>
<l n="75">Gheloeven van uwen wive;</l>
<l>Ic kinse alsoe reine van live,</l>
<l>Si en daets om al die werelt niet.</l>
</sp>
<sp><speaker>                <hi rend="italic">Lippijn</hi>.</speaker><l>Dat een man met sinen ogen siet,</l>
<l>Dats hem nochtan quaet tongheven.</l>
</sp>
<sp><speaker>                <hi rend="italic">De comere</hi>.</speaker><l n="80">Lippijn, alsoe moetic met eren leven,</l>
<l>Bi sien es die meneghe bedroghen.</l>
</sp>
<sp><speaker>                <hi rend="italic">Lippijn</hi>.</speaker><l>Wat? neen, dit en es niet gheloghen,</l>
<l>Want ic hebse selve ghesien</l>
<l><pb n="34"/>Ligghen metten bloeten knien,</l>
<l n="85">Ende gingen hem beide te werke stellen.</l>
</sp>
<sp><speaker>                <hi rend="italic">De comere</hi>.</speaker><l>Wat, Lippijn, dat en soudi niet vertellen;</l>
<l>U wijf waer daer bi gheonneert.</l>
<l>U ogen sijn al verkeert</l>
<l>Van drincken ende van ouden dagen.</l>
<l n="90">Goede Lippijn, en wilt des niet gewagen;</l>
<l>U wijf waer daer bi ghescent.</l>
</sp>
<sp><speaker>                <hi rend="italic">Lippijn</hi>.</speaker><l>Wat duvel, seldi mi maken blent</l>
<l>Van dingen, die ic selve sach?</l>
<l>Ic sach dat si averecht lach,</l>
<l n="95">Ende hi raepter op haer slippen.</l>
</sp>
<sp><speaker>                <hi rend="italic">De comere</hi>.</speaker><l>Ey swijt, goede Lippen,</l>
<l>En was anders niet dan u dochte.</l>
<l>En hoerde ghi noit seggen van alfsgedrochte,</l>
<l><milestone unit="fol" n="179rb"/> Dat die liede pleghet te bedrieghen?</l>
<l n="100">De viant geeft luttel om een liegen</l>
<l>Om toren te maken tusschen man ende wijf.</l>
<l>Ic wilder over setten mijn lijf,</l>
<l>En waest niet een elvinne dat ghi saecht.</l>
</sp>
<sp><speaker>                <hi rend="italic">Lippijn</hi>.</speaker><l>Wat duvel, heeft god die werelt geplaecht</l>
<l n="105">Met alven ende met elvinnen?</l>
<l>En soudic dan mijn wijf niet kinnen?</l>
<l>Dat ware emmer een messeleec dinc.</l>
<l>Ic sach dat si met hem ginc,</l>
<l>Hi namse in sinen aerm ende tracse naer.</l>
</sp>
<sp><speaker>                <hi rend="italic">De comere</hi>.</speaker><l n="110">Lippijn, loghen en was noit waer;</l>
<l>Daer toe kinnic te wel u wijf,</l>
<l>Want si heeft alsoe reine lijf,</l>
<l>Si en daets om al de werelt niet van goude roet.</l>
<l>Maer dalfsghedrochte es alsoe groet,</l>
<l n="115">Dat den menegen maect soe blint,</l>
<l>Dat hi hem selven niet en kint;</l>
<l>Hoe soude hi dan enen anderen gekinnen?</l>
</sp>
<sp><speaker><pb n="35"/>                 <hi rend="italic">Lippijn</hi>.</speaker><l>Bider doot ons heren, ghi maect mi al uuten zinnen.</l>
<l>Wat duvel, es mi nu ghesciet?</l>
<l n="120">Benic blint ende en sie ic niet?</l>
<l>Des wonders ghelijc en sagic nie,</l>
<l>Ende ic sie wel alle dese lie,</l>
<l>Die hier sitten al omtrent;</l>
<l>Entrouwen, soe en benic al niet blint,</l>
<l n="125">Al soudijs mi gherne maken vroet.</l>
</sp>
<sp><speaker>                <hi rend="italic">De comere</hi>.</speaker><l>Lippijn, wetti wat ghi doet?</l>
<l>Ic biddu dat ghijs nemmeer en segt</l>
<l>Ende ghi u wijf met eren dect.</l>
<l>Het es ene elvinne die u quelt,</l>
<l n="130">Si heeft u ghesichte al onstelt,</l>
<l>U ogen staen al ontset.</l>
</sp>
<sp><speaker><milestone unit="fol" n="179va"/>                 <hi rend="italic">Lippijn</hi>.</speaker><l>Ey goede, eest dat, dat mi let?</l>
<l>Mi dochte emmer, dat icse sach.</l>
</sp>
<sp><speaker>                <hi rend="italic">De comere</hi>.</speaker><l>Het was ene elvinne dat daer lach,</l>
<l n="135">Dat willic u sweren op een cruus.</l>
<l>U wijf sit noch in haer huus,</l>
<l>Dat willic wedden om een bier.</l>
</sp>
<sp><speaker>                <hi rend="italic">Lippijn</hi>.</speaker><l>Ende si hiet mi gaen halen borre ende vier,</l>
<l>Si seide, si soude gaen om eten.</l>
</sp>
<sp><speaker>                <hi rend="italic">De comere</hi>.</speaker><l n="140">Wat, Lippijn, wildi die waerheit weten,</l>
<l>Soe sidi seker te male verleidt;</l>
<l>Ene elvinne heeft haer nette gespreidt,</l>
<l>Dat sie ic wel, om u te vaen.</l>
<l>Comt met mi, wi selen voer u dore gaen:</l>
<l n="145">U wijf sit noch bi haren viere.</l>
</sp>
<sp><speaker>                <hi rend="italic">Lippijn</hi>.</speaker><l>Wat! benic dronken vanden biere,</l>
<l>Ochte vlieghen dalve achter straten?</l>
</sp>
<sp><speaker><pb n="36"/>                 <hi rend="italic">De comere</hi>.</speaker><l>Wat, ghevadere! en moghdi ons niet in laten?</l>
</sp>
<sp><speaker>                <hi rend="italic">Lippijns wijf</hi>.</speaker><l>Wet key, jaic, wie es daer?</l>
</sp>
<sp><speaker>                <hi rend="italic">De comere</hi>.</speaker><l n="150">Wat, Lippijn, en seidic u niet waer?</l>
</sp>
<sp><speaker>                   <hi rend="italic">Lippijn</hi>.</speaker><l>Benedijste god van hemelrijc,</l>
<l><milestone unit="fol" n="179vb"/> Soe en saghic noit des wonders gelijc.</l>
<l>Ic sie wel, die scouwen die sijn mijn.</l>
</sp>
<sp><speaker>                <hi rend="italic">De comere</hi>.</speaker><l>Wat seidic u, lieve Lippijn?</l>
<l n="155">Maer ghi en woudes niet wesen vroet.</l>
<l>Mijn gevadere es getrouwe ende goet,</l>
<l>Al soudier gerne een hoere af maken.</l>
</sp>
<sp><speaker>                <hi rend="italic">Lippijns wijf</hi>.</speaker><l>God gheve hem ramp in sine kaken!</l>
<l>Heeft hi hem van mi dies beclaecht?</l>
</sp>
<sp><speaker>                <hi rend="italic">De comere</hi>.</speaker><l n="160">Jay, ende dat ghi bi enen anderen man laecht,</l>
<l>Dies heeft hi mi ghedaen een beclach.</l>
</sp>
<sp><speaker>                <hi rend="italic">Lippijn</hi>.</speaker><l>Awarijt, mi dochte dat ict sach,</l>
<l>Maer ic laets mi nu ghenoeghen;</l>
<l>Trise caent wel int beste voegen.</l>
<l n="165">Maer al hadt mi mijn lijf gedaen,</l>
<l>Soe waerdi heden morgen opgestaen</l>
<l>Ende hiet mi halen vier ende borre.</l>
</sp>
<sp><speaker>                <hi rend="italic">Lippijns wijf</hi>.</speaker><l>Swijt, wel vule corre,</l>
<l>Beghindi mi anderen man ane te ti&#x00EB;n?</l>
</sp>
<sp><speaker>                <hi rend="italic">Lippijn</hi>.</speaker><l n="170">Seker, woudic die waerheit li&#x00EB;n,</l>
<l>So saghic, of mijn ogen waren mi verkeert.</l>
<l>Maer Trise heeft mi alsoe geleert</l>
<l>Ende seet, dat mi een alf heeft bedroghen.</l>
</sp>
<sp><speaker><pb n="37"/>                 <hi rend="italic">Lippijns wijf</hi>.</speaker><l>Waer omme hebdi mi dan beloghen</l>
<l n="175">Ende doet mi scande over al?</l>
</sp>
<sp><speaker><milestone unit="fol" n="180ra"/>                 <hi rend="italic">Lippijn</hi>.</speaker><l>Ey minnekijn, ic ben diet beteren sal,</l>
<l>Hebbic iet messeit ofte mesdaen.</l>
</sp>
<sp><speaker>                <hi rend="italic">Lippijns wijf</hi>.</speaker><l>Ghi selter nochtan smeten omme ontfaen,</l>
<l>Vul, out, quaet grijsaert!</l>
</sp>
<sp><speaker>                <hi rend="italic">De comere</hi>.</speaker><l n="180">Bi onsen here, hi waers wel waert,</l>
<l>Dat wine onder voete gingen leggen.</l>
</sp>
<sp><speaker>                <hi rend="italic">Lippijn</hi>.</speaker><l>Lieve wijf, ic en saels nemmeer seggen;</l>
<l>Ic en wiste niet, dat ic was in dolen.</l>
</sp>
<sp><speaker>                <hi rend="italic">Lippijns wijf</hi>.</speaker><l>Ey, men sal u leren gaen ter scolen.</l>
</sp>
<stage>                <hi rend="italic">Hier vechtensi</hi>.</stage>

<trailer>                Nota .c.lxxxiij. v<hi rend='sup'>s</hi>.</trailer>
</div>
    <div>
<sp><l n="185">Ghi goede liede, dit hebben wi</l>
<l>Ghespelt al in een boerdement.</l>
<l>Si leven noch wel, si u bekent,</l>
<l>Die dese gheliken wel hebben gesien.</l>
<l>Wet dat menech boerden gescien,</l>
<l n="190">Daer dusdaneghe mere niet af en gaet.</l>
<l>Daer bi biddic u, dat ghi ontfaet</l>
<l>In dancke ons fobitasie.</l>
<l>Ic bidde den coninc vol van gratie,</l>
<l>Die vander maghet was gheboren,</l>
<l n="195">Dat hem niement en wille storen</l>
<l>Van dat hi hier heeft gesien ende gehoert.</l>
<l>Staet op, ghi moget wel gaen voert,</l>
<l>Want wi moeten alle scheiden:</l>
<l>Ons here god moet ons allen geleiden.</l>
<l>                <hi rend="italic">Amen</hi>.</l>
</sp></div>
</body>
</text>
</TEI.2>
