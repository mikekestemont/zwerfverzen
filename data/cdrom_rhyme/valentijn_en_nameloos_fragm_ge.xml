<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Valentijn en Nameloos</title>
<author>Onbekend</author>
</titleStmt>
<editionStmt>
<edition>W. de Vreese: 'Een nieuw fragment van Valentijn en Nameloos'. In: TNTL 11 (1892), 140-162.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Valentijn en Nameloos"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1340"/></interpGrp>
<interpGrp type="witnessYear_from"><interp value="1340"/></interpGrp>
<interpGrp type="pubYear_to"><interp value="1360"/></interpGrp>
<interpGrp type="witnessYear_to"><interp value="1360"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Valentijn en Nameloos</TITEL>
<author>Onbekend</author>
<AARD>Rijm</AARD>
<BRON nr="K120">Gent, Bibliotheek der Rijksuniversiteit, 2749,9 (fragm.)</BRON>
<DATUM>1340-1360</DATUM>
<OMVANG>395 verzen</OMVANG>
<BRON.OPM>Een onvolledig dubbelblad. Van het tweede blad is zoveel afgesneden, dat van kol. rb links en van kol. va rechts een gedeelte verloren is gegaan. Van fol. 1 ontbreekt bovendien rechtsonder een later aangeplakt stuk perkament, hetgeen in kol. rb en va enige regels tekstverlies heeft veroorzaakt. Volgens De Vreese past dit fragment inhoudelijk tussen de twee fragmenten Berlijn, Staatsbibliothek Preussischer Kulturbesitz, Germ. fol. 751,3.</BRON.OPM>
<EDITIE>W. de Vreese: 'Een nieuw fragment van Valentijn en Nameloos'. In: TNTL 11 (1892), 140-162.</EDITIE>
<EDITIE.OPM>In De Vreese's transcriptie van vs. 149 is, na vergelijking van de tekst met de foto in Kienhorst (1988), <hi rend="italic">h' seivaen</hi> vervangen door <hi rend="italic">her seuiaen</hi>.</EDITIE.OPM>
<STATUS>Kritisch</STATUS>
<BRONMNW>1276.9</BRONMNW>
<BRONNEN>- Berlijn, Staatsbibliothek Preussischer Kulturbesitz, Germ. fol. 751,3 (fragm.) - <x nr=K120>Gent, Bibliotheek der Rijksuniversiteit, 2749,9 (fragm.)</x>
</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l><pb n="150"/><milestone unit="fol" n="1ra"/> Ende ginc te Nameloos dat hi mach.</l>
<l>Nu mogedi horen wies hi plach.</l>
<l>Nameloos stac tvyngerlijn an sijn hant.</l>
<l>Doe was gram die tirant,</l>
<l n="5">Dat hine niewer mochte sien.</l>
<l>"Help, mamet, wat sals gescien,'"</l>
<l>Sprac die ruese Madageer.</l>
<l>"Wie sach noit dus fellen keer,</l>
<l>Dat icken verloren hebbe die mi slouch?"</l>
<l n="10">Mettien Nameloos verdrouch</l>
<l>Sine colve mettalijn,</l>
<l>Ende slouch den fellen sarrasijn,</l>
<l>Dat hi neder up derde lach.</l>
<l>Nameloos seide: "u achterste dach</l>
<l n="15">Es nu comen, Madageer.</l>
<l>Al die pine ende al tzeer</l>
<l>Dat ghi gedaen hebt in u lijf,</l>
<l>Suldi ontgelden nu, kettijf."</l>
<l><pb n="151"/>Mettien slouch die sarrasijn</l>
<l n="20">Sijn ogen up sijn vyngerlijn.</l>
<l>Van den slage hi genas.</l>
<l>Doe sedi, sijt seker das:</l>
<l>"Wat sal ic doen? hoe salt gaen?</l>
<l>Ic bem geraect jegen .i. toveraen,</l>
<l n="25">Die ic niet mach scauwen.</l>
<l>Al mijn seer ende al mijn rauwe</l>
<l>Sal ic wreken up dit quaet,</l>
<l>Dat hier hout up dit paert,</l>
<l>Wies gelike ic noit ne sach."</l>
<l n="30">Hi verhief t Fauchart, dat hi mach,</l>
<l>Om Valentine te doene grief.</l>
<l>Valentijn sede: "onrene dief,</l>
<l>Ic ne ontsie u clene no grot."</l>
<l>Hi trac Scaerdelijn dor de noot,</l>
<l n="35">Als die .i. twijnt niet was vervaert.</l>
<l>Ende die ruese trac t Fausaert,</l>
<l>Ende slouch eerst up Valentine</l>
<l>Enen slach, die hem pine</l>
<l>Deide ende grot verdriet.</l>
<l n="40">t Fausaert, in liegu niet,</l>
<l>Dorsneet Valentine dene zide,</l>
<l>Daer omme hi was herde onblide.</l>
<l>Niet was hi gewont in de daerme.</l>
<l>Nochtan vielen si uut, al waerme,</l>
<l n="45">Upt gerede van Rachevale.</l>
<l>Doe moesti nedervallen te dale,</l>
<l>Up die erde in onmacht.</l>
<l>Madageer seide: "ic bem bewacht</l>
<l>Dat hi mi tameer doet geen grief."</l>
<l n="50">Ende Nameloos sine colve verhief</l>
<l><milestone unit="fol" n="1rb"/> Met nide, ende slouch</l>
<l>Up Madaghere, ende deiden ongevouch,</l>
<l>So dat hi up die erde vel.</l>
<l><pb n="152"/>Phyla liep ol sonder spel,</l>
<l n="55">Daer hi lach, Valentijn.</l>
<l>Haer jamer ende haer carijn</l>
<l>Was utermaten groot.</l>
<l>Nameloos sprac: "hens geen noot,</l>
<l>Moeder, dat ghi drouve sijt.</l>
<l n="60">Ic sal saen desen strijt</l>
<l>Corten jegen desen dief."</l>
<l>Mettien Madageer uphief</l>
<l>Sijn hant daer tfyngerlijn was an.</l>
<l>Hi sacher up, ende hi bequam.</l>
<l n="65">Dat was Phyla te siene leet.</l>
<l>Madageer seide: "dustaen slage wreet</l>
<l>Ontfync ic noit te genen tiden.</l>
<l>Met goeden rechte bem ic onblide,</l>
<l>Dat ic vichte ende ic ne weet jegen wien.</l>
<l n="70">Ic sal slaen ende spien,</l>
<l>Allanc die colve, dat ic mach.</l>
<l>Mochtic geraken .i. slach,</l>
<l>So soude van u wesen paes."</l>
<l>"Ghi hebt gesproken als .i dwaes,"</l>
<l n="75">Sprac die coene Nameloos.</l>
<l>Hi hief sine colve ende vercoos</l>
<l>Madagere, den tirant,</l>
<l>Met sinen naglen, die waren lanc,</l>
<l>Tusscen den scoudren, met ongemake;</l>
<l n="80">Ende haelden of i brake</l>
<l>Van sinen vlesce ten rigghe al dure.</l>
<l>Madageer riep: "ter quader ure</l>
<l>Quam ic heden jegen .i. toverhere!"</l>
<l>Nameloos liep met nauwen kere,</l>
<l n="85">Ende haelden die ogen uut algeheel.</l>
<l>Hi pensde, al omme sijn vordeel,</l>
<l>Te gecrigene dat vyngerlijn,</l>
<l>Meide te doene den wille sijn"</l>
<l><pb n="153"/>Daer hi dicken bi genas.</l>
<l n="90">"Ic wildic ware in mijn palas,</l>
<l>Ende van den toverhere die mi heift geslegen,</l>
<l>Eer hi mijn vyngerlijn [hadde] gecregen.</l>
<l>Nu willic niet stille staen.</l>
<l>Ic wille recht alomme slaen,</l>
<l n="95">Met minen Faucharde; can ic geraken,</l>
<l>So dat mi [...........]</l>
<l>Ic [...............]</l>
<l>[...............]</l>
<l>[...............]</l>
<l>[...............]</l>
<l><milestone unit="fol" n="1va"/> "So geift u up, her Madageer,</l>
<l>Ende geloft vortwartmeer</l>
<l n="100">An Gode, die hem crucen liet."</l>
<l>Madageer seide: "dies doe ic niet.</l>
<l>Spi! dat ghijs gewouget.</l>
<l>Waerdijt, toverhere, die mi slouget,</l>
<l>Ic wildic u hadde bin minen handen.</l>
<l n="105">Ic soudu cloven toten tanden,</l>
<l>Dat ghi genomen hebt mijn licht.</l>
<l>Het mach mi handen, dat .i. wicht</l>
<l>Mi hevet brocht tonder.</l>
<l>Noit gesciede sulc wonder,</l>
<l n="110">Als hier es gesciet."</l>
<l>Nameloos ne lette niet,</l>
<l>Maer hi slouch up Madagere</l>
<l>Met siere colve .i. slach so zere,</l>
<l>Om dat hi an Gode niet wilde geloven;</l>
<l n="115">Ende gerochten ter moude boven,</l>
<l>So dat sijn hoft te sticken brac.</l>
<l>Nameloos gereet oftrac</l>
<l>Dat vyngerlijn van siere hant,</l>
<l><pb n="154"/>Ende liet sien den coenen wigant,</l>
<l n="120">Valentine, die lach gewont,</l>
<l>Ende voervoets wert hi gesont.</l>
<l>Dies was blide Phyla, sijn moeder.</l>
<l>Valentijn seide: "lieve broeder,</l>
<l>Nu hebt danc van desen dienste.</l>
<l n="125">Gaen wi lossen, dat es tsienste,</l>
<l>Deise joncfrauwen ute deisen bade."</l>
<l>Nameloos sprac al bi stade:</l>
<l>"Broeder, dats wel die wille mijn.</l>
<l>Nu neimt hier dit vyngerlijn:</l>
<l n="130">ic geift u eghin, vri ende quite."</l>
<l>"God loons u, broeder, met vlite,"</l>
<l>Sprac Valentijn, die getrauwe.</l>
<l>Doe ginghen si lossen die joncfrauwen</l>
<l>Uter riviere daer si in saten.</l>
<l n="135">Si waren blide utermaten,</l>
<l>Ende dankedens den .ij. broeders zere.</l>
<l>Doe gingen si te Blandamere,</l>
<l>Ende brochten uten karkersteen.</l>
<l>Sijn ge[c]lach ende sijn geween</l>
<l n="140">Dat ne was mellijc no gemate.</l>
<l>Phyla seiden al die zake:</l>
<l>Dat het bede haer kijnder waren.</l>
<l>Doene wisti hoe gebaren</l>
<l>Van bliscepen, doe hijt verstoet.</l>
<l n="145">[....]d ghi sijt so goet</l>
<l>[...............]</l>
<l>[...............]</l>
<l><milestone unit="fol" n="1vb"/> Ic hope onse dynge sullen comen te goede,</l>
<l>Ende verwinnen onse aermoede,</l>
<l>Die ons verraders hebben gedaen."</l>
<l><pb n="155"/>Blandamer seide: "her seviaen[?]</l>
<l n="150">Lieve vader, van herten getrauwe,</l>
<l>Ic hope dat ic u sal scauwen,</l>
<l>Namelijk biden her Valentine,</l>
<l>Die ons verlost heift uter pine,</l>
<l>Daer wi lange in hebben gesijn.</l>
<l n="155">Blandamer seide: "here Valentijn,</l>
<l>Weit ghi iet van uwen vader?"</l>
<l>Valentijn seide: "ja ic, algader.</l>
<l>Hi heet Crissostomus van Hongeri,</l>
<l>Ende hi hevet .i. joncfrauwe vri,</l>
<l n="160">Bliademee, [gedaen] ondertrauwe.</l>
<l>Up dat hi van miere vrauwe</l>
<l>Phyla, verhescen mach dat soe leve,</l>
<l>So sal hi Bliademee begeven,</l>
<l>Ende neimse in groter ere."</l>
<l n="165">Phyla seide: "nemmermere</l>
<l>Willic comen in die ogen sijn.</l>
<l>Ic wils mi houden an die kynder mijn,</l>
<l>Die ic te miere herten drouch.</l>
<l>Daer an hebic mans genouch."</l>
<l n="170">Valentijn antworde zaen:</l>
<l>"Moeder, ghi sult met mi gaen</l>
<l>Tote minen vader, daer ic u sal leden."</l>
<l>Men ginc daer grote spise reden,</l>
<l>Daer si of aten eer si voeren.</l>
<l n="175">Madagers lieden waren al in roere,</l>
<l>Dat Valentijn wech wilde riden.</l>
<l><pb n="156"/>Hi besette in corten tiden</l>
<l>Den casteel eer yet lanc,</l>
<l>Ende deide ziere moeder, sonder wanc,</l>
<l n="180">Up .i. pert hem riden bi.</l>
<l>Valentijn, die degen vri,</l>
<l>Reet up sijn ors Rachevael,</l>
<l>Boven allen orssen principael,</l>
<l>Ende Blandamer .i. ander bescreet.</l>
<l n="185">Nameloos te voet gheet:</l>
<l>Hine wilde riden dor niemens bede.</l>
<l>Valentijn slouch sonder bede</l>
<l>Thovet of van den sarrasijn,</l>
<l>Ende hi seide, hi sout der joncfrauwen fijn,</l>
<l n="190">Dalfadiane, geven sonder plecht,</l>
<l>Diene so vriendelike hadde berecht</l>
<l>Wie sijn moeder was ende sijn vader.</l>
<l>Dus reden si alle .iij. te gader,</l>
<l>Ende Nameloos liep te voet.</l>
<l n="195">Doe vraechde Phyla, de vrowe goet.</l>
<l><milestone unit="fol" n="2ra"/> Of hi rudder ware gedaen.</l>
<l>Valentijn antworde zaen:</l>
<l>"Bi Gode, moeder, neen hi niet.</l>
<l>Nochtan es hi, wats gesciet,</l>
<l n="200">Brudecome van ere . coen"</l>
<l>Phyla verblide in haren zinne,</l>
<l>Ende seide, soe souden rudder maken.</l>
<l>Valentijn antworde nader spraken,</l>
<l>Ende seide: "moeder, hi es werdich wel.</l>
<l n="205">Wi sullen feeste ende spel</l>
<l>Hebben, met wel zoeten zinne,</l>
<l>Waren wi comen ter goddinne,</l>
<l>Die men Dalfadiane nomt.</l>
<l><pb n="157"/>Mine ziele moete sijn verdomt,</l>
<l n="210">Soene mint mi boven alle man.</l>
<l>So doe ic haer, bi sente Jan.</l>
<l>Om dat soe mi maecte vroet,</l>
<l>Wie ic was ende wie mi bestoet,</l>
<l>Hebicse gedaen ondertrauwe."</l>
<l n="215">Phila seide: "onse vrauwe</l>
<l>Moete u bewachten, lieve kijnt,</l>
<l>Dat ghi niet moet sijn ghemint</l>
<l>Van deisen die vele weiten,</l>
<l>Die met haren nauwen treken</l>
<l n="220">.I. man souden vangen."</l>
<l>Valentyn sprac: "nu laet standen,</l>
<l>Lieve moeder; soe es getrauwe.</l>
<l>Ghi sultse cortelike scauwen,</l>
<l>Moeder, indien dat ghijt begert,</l>
<l n="225">Die ic minne, of soes es wert,</l>
<l>Die ic neme tenen wive.</l>
<l>Ende wildij ooc niet, het sal bliven."</l>
<l>"Lieve kijnt, ic secht di wel,</l>
<l>Ic ne begere gene dync el</l>
<l n="230">Dan icse sien mach ende spreken.</l>
<l>So salic cortelike weten</l>
<l>Of soe u getrauwe sal sijn.</l>
<l>Nu secht mi, lieve kynt Valentijn,</l>
<l>Wie uwen broeder deide spreken?"</l>
<l n="235">"Bi Gode, moeder, ic doet u weten:</l>
<l>God onse here al te voren,</l>
<l>Ende die joncfrauwe welgeboren</l>
<l>Die men Dalfadiane nomt."</l>
<l>Phyla seide: "ay! verdomt</l>
<l n="240">Moetic sijn, soe nes dan goet.</l>
<l>Al mijn sin ende al mijn moet</l>
<l><pb n="158"/>Jan hare goet ende ooc ere."</l>
<l>Si reden vaste ende zere,</l>
<l>Dat si quamen daer si scauwen</l>
<l n="245">Dalfadianen, der joncfrauwen,</l>
<l><milestone unit="fol" n="2rb"/> Die so blide was van herten.</l>
<l>Soe scoot an Phyla sonder [smerten]</l>
<l>Teerst dat soese sach,</l>
<l>Ende cussetse ol dat soe m[ach],</l>
<l n="250">.xij. werven al in een.</l>
<l>Daer ne was man negeen,</l>
<l>Hem ne wonderde dat soe [....];</l>
<l>Het deide minne diet haer [riet],</l>
<l>Die soe van Valentine drouch.</l>
<l n="255">Phyla sede ende louch:</l>
<l>Joncfrauwe, bi sente Jan,</l>
<l>Dus soudemen cussen .i. man</l>
<l>Die men minde met trau[we].</l>
<l>Hens geen noot dat .i jo[ncfrauwe]</l>
<l n="260">Soude cussen .i. ander wijf."</l>
<l>Dalfadiane sprac sonder b[lijf]:</l>
<l>"Eidele joncfrauwe, belcht u niet;</l>
<l>Het deide minne diet mi [riet],</l>
<l>Ende die doget die ic u jan</l>
<l n="265">Wie so mint, eist wijf of m[an],</l>
<l>Hi moet minnen sonder wa[en],</l>
<l>Alle die gone die hem besta[en].</l>
<l>Vrauwe, also es mi gescie[t],</l>
<l>Dor onsen here; belcht u niet,</l>
<l n="270">Want ic minne den here Va[lentine],</l>
<l>Uwen sone, daer ic pine</l>
<l><pb n="159"/>Omme doge, dat verstaet.</l>
<l>Wildijs hebben goeden rae[t],</l>
<l>So mach ic sine vriensc[ap ...]</l>
<l n="275">Ende wildijs niet, het moet [bliven].</l>
<l>Nochtan, bi onsen here,</l>
<l>Ol ne sagic hem nemmermer[e],</l>
<l>Ic soudu doget jonnen ol m[ijn leven]."</l>
<l>Phyla antworde heift geg[even]:</l>
<l n="280">"Joncfrauwe, dat horic u segghe[n].</l>
<l>Waer so moetic [on]ere hebben,</l>
<l>Ontriedic Valentine, minen kynd[e],</l>
<l>Dat hi u nemmermee ne min[de].</l>
<l>Ghi wilt wel dat men mi [...]</l>
<l n="285">Ende ghine hat tuwen gevo[ouge]</l>
<l>Meide te drivene uwe mi[nne].</l>
<l>Die wive sijn van sulken zin[ne],</l>
<l>Daer si haeren zin an slaen,</l>
<l>Dat moet emmer vortwert [gaen]."</l>
<l n="290">Doe sprac Dalfadian[e].</l>
<l>"Ay vrauwe dat u ge[...]</l>
<l>Nu laet dese reidene sijn.</l>
<l>Ic seide: al sagic den here Valentijn</l>
<l>Nemmermee, eidele vrauwe,</l>
<l n="295">Ic soudu sijn van herten getra[uwe].</l>
<l><milestone unit="fol" n="2va"/> [..... tr]auwet mi twijnt</l>
<l>[.......] met ghenint</l>
<l>[.......] Valentine ontriet</l>
<l>[.......]e in liegu niet</l>
<l n="300">[.......] mi ginge trahinen</l>
<l>[.......de] van Valentinen</l>
<l>[...gedaen] mi ware ondertrauwe</l>
<l><pb n="160"/>[....... n]ochtan eidele vrauwe</l>
<l>[.... minn]en ende sijn gestade</l>
<l n="305">[.......] niet bi uwen rade</l>
<l>[.......]egen ware fel</l>
<l>[.......] ic geloefs wel</l>
<l>[....... so s]cone .i. wijf</l>
<l>[.......]t hebben al u lijf</l>
<l n="310">[... bi sente] Jan</l>
<l>[.......] ict hem geraden can</l>
<l>[.......] mi wel wert utermaten."</l>
<l>[Dalfadiane n]e wiste haer hoe gelaten</l>
<l>[Van der vriens]cap die soe horde</l>
<l n="315">[.......]de ter erde metten worde</l>
<l>[.......] Phyla up den voet</l>
<l>[.......] vrauwe dat grote goet</l>
<l>[.......]nen onze vrauwe</l>
<l>[...... s]eide wat mach men scauwen</l>
<l n="320">[... scriven] ende leren</l>
<l>[......c]onnen si bekeren</l>
<l>[.... wo]rde ende hare treken</l>
<l>[..... m]oeder ghi sijt begrepen</l>
<l>[......k]ere die es nauwe</l>
<l n="325">[... spra]c Dalfadiane die vrauwe</l>
<l>[.......] here Nameloos</l>
<l>[.......] gesciet altoos</l>
<l>[..... d]at ghi eerst const spreken</l>
<l>[.......]orc der vrauwen treken</l>
<l n="330">[... con]nen souken nauwe</l>
<l>[.......] die scone joncfrauwe</l>
<l>[Die dor] u doocht grot verdriet</l>
<l>[Ic ma]ch wel seggen, in liegu niet,</l>
<l><pb n="161"/>[... ghi s]ijt met valscen treken</l>
<l n="335">[.......] dus hebt besweken</l>
<l>[.......] brocht in groter rauwe</l>
<l>[.......]cht kynt die scone joncfrauwe</l>
<l>[.......]e doocht toren</l>
<l>[.... da]t kynt van haer geboren</l>
<l n="340">[.......]t beraen u te scanden</l>
<l>[.......] haer ontvoert uten lande</l>
<l>[......n]oit sident wederkeert</l>
<l>[Nameloos] ghi sijt qualijc geleert,</l>
<l>[Dat ghi] van vrauwen quaet wilt spreken.</l>
<l n="345">[.... nu] es begrepen</l>
<l><milestone unit="fol" n="2vb"/> In groter pine, Rozemont,</l>
<l>Die nemmermee wert gesont</l>
<l>Vor ghise te pointe hebt brocht.</l>
<l>Waerdi van zinne wel bedocht,</l>
<l n="350">Ghine sout van niemen spreken quaet,</l>
<l>Vor ghi besaget uwen staet,</l>
<l>Wat u let ende wat u dert.</l>
<l>Haddi u selves ere wert</l>
<l>Ghi sout betren haren rauwe,</l>
<l n="355">Rozemont, seide wel scone joncfrauwe,</l>
<l>Die in pinen es begrepen,</l>
<l>Eer ghi van iemene quaet sout spreken."</l>
<l>Als Nameloos dit verstoet,</l>
<l>Ghync hi hem wapinen metter spoet,</l>
<l n="360">Ende nam die colve sijn.</l>
<l>Hi seide: "broeder Valentijn,</l>
<l>Blijft gesont, ic wille gaen</l>
<l>Rozemonden in staden staen,</l>
<l>Die dor mi heift bedwanc.</l>
<l n="365"><pb n="162"/> Dalfadianen wetics danc,</l>
<l>Dat soe mi seget dat mi dert."</l>
<l>Valentijn seide: "ic hebt onwert,</l>
<l>Dat ghi allene wech sout riden.</l>
<l>Laet ons wesen metten bliden,</l>
<l n="370">Tote deise feeste es gedaen.</l>
<l>Dan laet ons t Ongerien gaen,</l>
<l>Onser moeder bryngen in haer ere.</l>
<l>Ic sal met u wederkeren</l>
<l>Ende helpen alse goed broeder."</l>
<l n="375">Dat selve seide Phyla, sijn moeder.</l>
<l>Hen diede al gader niet.</l>
<l>Hi swoer bi Gode, die hem crucen liet,</l>
<l>Hi soude te Zamanien allene,</l>
<l>Of hem ne besweken sine bene.</l>
<l n="380">Alse Phyla dat verstoet,</l>
<l>Soe seide: "Nameloos, nu sijt vroet.</l>
<l>Na uwen wille, na uwen state,</l>
<l>So willic u rudder maken.</l>
<l>Ende danne, ruddere wise,</l>
<l n="385">Doet so dat men u prise,</l>
<l>Ende dat soe van u mach hebben ere,</l>
<l>Rozemont, die es in zere,</l>
<l>Lieve kynt, dor uwen wille comen."-</l>
<l>"Vrauwe," sprac die degen vrome,</l>
<l n="390">"Ic wille altoos doen uwen raet,</l>
<l>Hoe so dat met mi staet."</l>
<l>Doe ginc soene rudder maken.</l>
<l>Ende hi nam orlof met soeter sprake.</l>
<l>Dalfadiane gaf hem .i. pert,</l>
<l n="395">Hi voer te Samanien wert.</l>
</body>
</text>
</TEI.2>
