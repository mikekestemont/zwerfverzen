<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Rubben</title>
<author>Onbekend</author>
</titleStmt>
<editionStmt>
<edition>P. Leendertz jr.: Middelnederlandsche dramatische po&#x00EB;zie. Leiden, 1897. (Bibliotheek van Middelnederlandsche Letterkunde), 152-159.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Rubben"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Rubben</TITEL>
<TITEL>Sotternie&#x00EB;n</TITEL>
<author>Onbekend</author>
<AARD>Rijm</AARD>
<BRON nr="K192">Brussel, Koninklijke Bibliotheek, 15589-623</BRON>
<DATUM>1400-1420</DATUM>
<OMVANG>245 verzen</OMVANG>
<BRON.OPM>De codex staat bekend als het Hulthemse handschrift. Hij bevat in totaal 241 bladen (oorspronkelijk 250 of meer) en per bladzijde 2 kolommen van 46-47 regels. Rubben, een van de zes sotternie&#x00EB;n in dit handschrift, bevindt zich op fol. 239vb241vb. De andere vijf sotternie&#x00EB;n zijn: Lippijn (fol. 178rb-180ra), de Buskenblazer (fol. 221rb-223rb), de Hexe (fol. 230ra-230vb), Drie daghe here (fol. 231vb-234vb; slot ontbreekt) en Truwanten (fol. 235ra-235va; begin ontbreekt). Daarnaast komen in het handschrift ook vier abele spelen voor: Esmoreit (fol. 170vb-178rb), Gloriant (fol. 213ra-221rb), Lanseloet van Denemerken (fol. 223rb230ra) en Vanden winter ende vanden somer (fol. 235va-239vb). Voorts bevat de codex o.a. (excerpten uit) de volgende teksten: de Brandaen (fol. 1ra-10ra), de Borch van Vroudenrijc (fol. 51vb-52vb), de Korte kroniek van Brabant (korte versie 1) (fol. 82vb84va), de Historie van Troyen (fol.118rb-136va), Borchgravinne van Vergi (1) (fol. 158va-164vb), Vander rijcheit ende vander doot (fol. 182va-183ra), Theophilus (fol. 196va-206va).</BRON.OPM>
<EDITIE>P. Leendertz jr.: Middelnederlandsche dramatische po&#x00EB;zie. Leiden, 1897. (Bibliotheek van Middelnederlandsche Letterkunde), 152-159.</EDITIE>
<STATUS>Kritisch</STATUS>
<BRONMNW>377.10</BRONMNW>
<EDITIE.OPM>De opmerkingen, aantekeningen en andere lezingen die aan de voet van de bladzijde vermeld staan, zijn hier niet overgenomen. Wel in de tekst verwerkt zijn de lezingen die genoemd worden in de lijst "Verbeteringen en toevoegsels" (pag. 693-696).</EDITIE.OPM>
<BRONNEN>Brussel, Koninklijke Bibliotheek, 15589-623</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><milestone unit="fol" n="239vb"/> HIER BEGHINT DIE SOTTERNIE. (RUBBEN).</head>
<sp><speaker>                <hi rend="italic">Rubben</hi>.</speaker><l>Ay boy, nu es mi wel becant</l>
<l>Ende daer toe benicx wel vroet,</l>
<l>Dat die meneghe met haesten doet,</l>
<l>Dat hem namaels sere berout.</l>
<l n="5"><milestone unit="fol" n="240ra"/> Ic ben hier selve en hebbe een jonc wijf getrout;</l>
<l>Dies es omtrent drie maent leden dat icse nam,</l>
<l>Ende gister navont doen ic thuusweert quam,</l>
<l>Was si van enen kinde genesen.</l>
<l>Ende ic hebbe dicwile horen lesen,</l>
<l n="10">Dat ment neghen maent plecht te dragen;</l>
<l>Nochtan segghen si alle diet saghen,</l>
<l>Dat hem en ghebrac dach noch ure,</l>
<l>Ende es voldraghen, een scoen creature,</l>
<l>Ende alle sijn ledekijn wel ghemaect,</l>
<l n="15">Naghelken, teelken, ende al wel geraect.</l>
<l>Es dit binnen drie maenden al ghesciet?</l>
<l>Alle die leven en seiden mi niet,</l>
<l>Dat ic dat kijnt hebbe ghewonnen.</l>
<l>Si moets emmer hebben begonnen</l>
<l n="20">Langhe te voren eer icse nam.</l>
<l>Die duvel hebts deel, dat icker noit an quam!</l>
<l>Maer haer moeder en liet mi niet met ghemake.</l>
<l>Bi gode, si wijst wel vander dochter sake</l>
<l>Bat dan ic dede, dat wetic wel voerwaer.</l>
   
</sp>
<sp><speaker>                <hi rend="italic">Dwijf</hi>.</speaker><l n="25">Wat, Rubben, en sidi daer?</l>
<l>Nu segt mi, hoet met mijnder dochter steet.</l>
</sp>
<sp><speaker><pb n="153"/>                 <hi rend="italic">Rubben</hi>.</speaker><l>Ewaerheit, vrouwe, ic en weet.</l>
<l>U dochter es van kinde gelegen</l>
<l>Ende heeft bracht enen jongen degen,</l>
<l n="30">Al waer hi een haelf jaer out.</l>
</sp>
<sp><speaker>                <hi rend="italic">Dwijf</hi>.</speaker><l>Dies hebbe god danc menichfout,</l>
<l>Dat si dat nu heeft leden.</l>
</sp>
<sp><speaker>                <hi rend="italic">Rubben</hi>.</speaker><l>Ic en beens niet wel te vreden,</l>
<l>Dat si haer soe sere heeft ghehaest.</l>
<l n="35">Ic sta van herten soe beraest,</l>
<l>Dat ic en weet wat viseren.</l>
</sp>
<sp><speaker>                <hi rend="italic">Dwijf</hi>.</speaker><l><milestone unit="fol" n="240rb"/> Hoe ende in wat manieren?</l>
<l>Vertrect mi coenlijc uwen staet.</l>
<l>Ic sal u gheven selken raet,</l>
<l n="40">Ghi seles wel in vreden bliven.</l>
</sp>
<sp><speaker>                <hi rend="italic">Rubben</hi>.</speaker><l>Ewaerheit, al soude men mi ontliven,</l>
<l>Ic en mochte niet meer sijn tonvreden;</l>
<l>Want dies es op den dach van heden</l>
<l>Drie maent, dat ic uwer dochter nam</l>
<l n="45">Ende ierst in haer gheselscap quam,</l>
<l>Ende omtrent vijf nacht,</l>
<l>Ende heeft nu een kint ter werelt bracht,</l>
<l>Al waert out een haelf jaer.</l>
<l>Hem en ghebrect niet alsoe vele als een haer</l>
<l n="50">Ochte naghel aen vingher of aen tee;</l>
<l>Het es ghedragen min of mee</l>
<l>Neghen maent al uut en uut.</l>
<l>Ic deert wel segghen overluut,</l>
<l>Dat ic dat kint noit en wan.</l>
</sp>
<sp><speaker>                <hi rend="italic">Dwijf</hi>.</speaker><l n="55">Keren, nu hoert met desen man!</l>
<l>Entrouwen, ghi sijt emmer verdoert!</l>
</sp>
<sp><speaker><pb n="154"/>                 <hi rend="italic">Rubben</hi>.</speaker><l>Ic en ben druncken noch versmoert,</l>
<l>Ic weet herde wel wat ic segghe.</l>
<l>Als ic een op twee legghe,</l>
<l n="60">Soe eest drie, ende vijf nacht.</l>
</sp>
<sp><speaker>                <hi rend="italic">Dwijf</hi>.</speaker><l>Liefkint, ghi sijt qualijc bedacht,</l>
<l>Dien tijt hebdi qualijc onthouden.</l>
<l>Ghi waert wel weert, dat ghi waert bescouden,</l>
<l>Dat ghi van uwen wive wilt spreken lachter.</l>
<l n="65">Drie maent vore ende drie maent achter</l>
<l>Ende drie maent in die midden gestelt,</l>
<l>Dits emmer neghen te gader getelt,</l>
<l>Want dat wetic wel bi saken.</l>
</sp>
<sp><speaker>                <hi rend="italic">Rubben</hi>.</speaker><l><milestone unit="fol" n="240va"/> Condijs mi dies vroet ghemaken,</l>
<l n="70">Ic wille, dat ghi mi Hughe heet,</l>
<l>Want ic weet soe goeden bescheet</l>
<l>Van eenre coe, die ic doe vercocht,</l>
<l>Daer was mi gister navont tgelt af brocht,</l>
<l>Ende doense die man copen soude,</l>
<l n="75">Bat hi, dat icse hem borgen woude;</l>
<l>Drie maent was sijn ondersprect.</l>
<l>Wat waendi, dat ic ben een gect,</l>
<l>Ic en onthoude wel den tijt?</l>
</sp>
<sp><speaker>                <hi rend="italic">Dwijf</hi>.</speaker><l>Nu hoeric wel, dat ghi druncken sijt,</l>
<l n="80">Want drie werven drie dats neghen te gader.</l>
<l>Hier es mijn man, onser dochter vader,</l>
<l>Ic weet wel, dat hijt oec wel weet.</l>
<l>Hou! Gosen, sidi ghereet?</l>
<l>Comt tote hier, ic moet u spreken.</l>
</sp>
<sp><speaker>                <hi rend="italic">Gosen</hi>.</speaker><l n="85">Keren, wat duvel sal u ghebreken?</l>
<l>Nu benic hier, wat saelt sijn?</l>
</sp>
<sp><speaker>                   <hi rend="italic">Dwijf</hi>.</speaker><l>Nu segt, goede Goeswijn,</l>
<l>En ghedinct u niet, dat ons dochter hude?</l>
<l><pb n="155"/>Jaet, ende dat si enen man troude,</l>
<l n="90">Dies es omtrent drie maent leden.</l>
</sp>
<sp><speaker>                <hi rend="italic">Dwijf</hi>.</speaker><l>Dat eest op den dach van heden</l>
<l>Neghen, diet wel teelt,</l>
<l>Maer Rubben ons sone es sere ontsteelt,</l>
<l>Dat si van kinde nu es bleven.</l>
<l n="95">Al en ware der maenden maer seven,</l>
<l>Nochtan mocht dat wel sijn ghesciet.</l>
</sp>
<sp><speaker>                <hi rend="italic">Gosen</hi>.</speaker><l><milestone unit="fol" n="240vb"/> Wat, Rubben goede sone, ic en sach u niet;</l>
<l>Es ons dochter bleven? god hebse in hoeden!</l>
</sp>
<sp><speaker>                <hi rend="italic">Rubben</hi>.</speaker><l>Jaes, maer ic en can niet bevroeden,</l>
<l n="100">Dat icker vader af soude sijn.</l>
<l>Ic deert wel sweren bider trouwen mijn,</l>
<l>Dat icse maer drie maent en hebbe gat.</l>
</sp>
<sp><speaker>                <hi rend="italic">Dwijf</hi>.</speaker><l>Ende drie maent, datse bruut sat,</l>
<l>Ende drie maent, die ghi niet en teelt,</l>
<l n="105">Ende als men dit te gader stelt,</l>
<l>Soe eest neghen tenen hoep.</l>
<l>Dats den rechten jaer loep,</l>
<l>Dat een vrouwe kint te draghen plecht.</l>
</sp>
<sp><speaker>                <hi rend="italic">Gosen</hi>.</speaker><l>Hets waer, dat si u secht;</l>
<l n="110">Hier ane en heeft si niet gheloghen.</l>
</sp>
<sp><speaker>                <hi rend="italic">Rubben</hi>.</speaker><l>Heeft mi die duvel dan bedroghen?</l>
<l>Ende ict soe wel weet bi mijnder coe!</l>
<l>Noch salicker meer segghen toe:</l>
<l>Doen ic uwer dochter nam</l>
<l n="115">Ende ierst werven bi haer slapen quam</l>
<l>Ende icse te werke soude stellen,</l>
<l>Vrouwe, dit moetic u vertellen,</l>
<l><pb n="156"/>Si wijst alsoe wel als ic dede,</l>
<l>Si gincker toe stellen al haer lede</l>
<l n="120">Al hadser seven jaer met ommegegaen.</l>
<l>Daer namic alte quaden exempel aen;</l>
<l>Al sweechic, ic was herde gram.</l>
</sp>
<sp><speaker>                <hi rend="italic">Gosen</hi>.</speaker><l>Soe dede haer moeder, doen icse nam</l>
<l>Ende wi te gader slapen gingen:</l>
<l n="125">Si wijst alsoe wel van allen dingen,</l>
<l>Al haddicse seven maent gehat.</l>
</sp>
<sp><speaker><milestone unit="fol" n="241ra"/>                 <hi rend="italic">Dwijf</hi>.</speaker><l>Waer bi quam dat?</l>
<l>Dat haddic van horen segghen geleert;</l>
<l>Want wie datter hem toe keert</l>
<l n="130">Ende al onthout, dat hi hoert spreken,</l>
<l>Hem en mach nemmermeer const gebreken;</l>
<l>Alsoe was mijnder dochter ghesciet.</l>
<l>Hoert, liefkint, ende verslaet u niet.</l>
<l>Wildi die waerheit wel verstaen?</l>
<l n="135">Die tijt es u bi nachte ontgaen;</l>
<l>Die soe en hebdi niet ghetelt,</l>
<l>Als ghi in vrouden hebt gespelt</l>
<l>Met mijnder dochter, uwen jongen wive,</l>
<l>Als ghi laecht bi haren sconen live</l>
<l n="140">Vriendelijc ghedect waerme,</l>
<l>Elkerlijc in anders aerme;</l>
<l>Dien tijt hebdi vergheten,</l>
<l>Maer die daghe hebdi ghemeten,</l>
<l>Als ghi die sonne verbaren saecht.</l>
<l n="145">En es gheen vrouwe die kint draecht,</l>
<l>En wast alsoe wel bi nachte als bi dage;</l>
<l>Dits emmer waer, dits ghene saghe,</l>
<l>Hier met hebdi den tijt verloren.</l>
<l>Wildi die waerheit sweren hoeren</l>
<l n="150">Soe deric wel sweren op een cruus,</l>
<l>Doen mijn dochter quam in u huus,</l>
<l>Dat si niet te meer van man en wijst</l>
<l>Noch daer op en hadde gheghijst,</l>
<l>Dan ic en dede, doen ic haren vader nam.</l>
</sp>
<sp><speaker><pb n="157"/>                 <hi rend="italic">Gosen</hi>.</speaker><l n="155">Bi gode, nochtan wasic herde gram!</l>
<l>Om dat ghi u soe wel te werke ginc stellen,</l>
<l>Peinsic: dese heeft onder goede gesellen</l>
<l>Yewerijnc enen hort ontfaen.</l>
<l>Maer ghi gaeft mi te verstaen,</l>
<l n="160">Dat ghijt al van horen seggen wijst.</l>
</sp>
<sp><speaker>                <hi rend="italic">Rubben</hi>.</speaker><l>Ewaerheit, here, vrouwen list,</l>
<l>Hebbic horen segghen, es quaet te gronden.</l>
<l>Maer haddic uwer dochter vonden</l>
<l>Saeftier ghelijc icse meesterse vant ....</l>
<l n="165"><milestone unit="fol" n="241rb"/> Wat duvel, het ginc haer soe wel in hant,</l>
<l>Dat mi niet verwonderen en conste.</l>
</sp>
<sp><speaker>                <hi rend="italic">Dwijf</hi>.</speaker><l>Dat quam daer bi, dat sijt u wel onste</l>
<l>Ende groet vrienscap tuwert droech.</l>
<l>Haer herte altoes in vrouden loech,</l>
<l n="170">Wanneer dat si u sach.</l>
<l>Tierst dat si te segghen plach:</l>
<l>Haddic Rubben mijn lief ghesien,</l>
<l>Soe en mocht mi van desen dage gheen quaet gescien;</l>
<l>Dat was altoes haren sanc.</l>
<l n="175">Het was grote vrientscap, diese dwanc,</l>
<l>Daer omme en conste si haer niet gheveinsen.</l>
<l>Ghine doerft nemmermeer peinsen,</l>
<l>Mijn dochter en was maecht te voren</l>
<l>Vijf jaer na dat si was gheboren;</l>
<l n="180">Dat deric wel ten heileghen sweren.</l>
</sp>
<sp><speaker>                <hi rend="italic">Rubben</hi>.</speaker><l>Bi gode, soe sout mi ewelijc deren,</l>
<l>Haddic haer onvrede ghedaen.</l>
<l>Maer dat mi die tijt dus es ontgaen,</l>
<l>Dats een dinc, dies ic mi niet en bevroede,</l>
<l n="185">Want mi es emmer alsoe te moede,</l>
<l>Dats maer drie maent en es leden.</l>
</sp>
<sp><speaker>                <hi rend="italic">Dwijf</hi>.</speaker><l>Hoert, liefkint, sijt dies te vreden.</l>
<l>Den tijt willic u te rechte stellen</l>
<l><pb n="158"/>Ende op dese drie vingher tellen:</l>
<l n="190">Die ierste drie maent settic hier,</l>
<l>Ende dander drie maent sat si biden vier,</l>
<l>Ende die derde drie maent dat sijn die nacht;</l>
<l>Hier met es die tijt volbracht,</l>
<l>Dits neghen maent te gader.</l>
<l n="195">Ic swere u bi allen heilegen: kints es vader,</l>
<l>Ende peinst anders nemmermeere.</l>
</sp>
<sp><speaker>                <hi rend="italic">Gosen</hi>.</speaker><l>Si segt waer, bi onsen here,</l>
<l><milestone unit="fol" n="241va"/> Daer en can si niet ane ghelieghen.</l>
</sp>
<sp><speaker>                <hi rend="italic">Rubben</hi>.</speaker><l>Latic mi dan den duvel bedrieghen,</l>
<l n="200">En hebbic die nachte niet ghetelt?</l>
<l>Soe hebbic mijn herte om niet gequelt,</l>
<l>Soe sijn die scouden al gader mijn;</l>
<l>Soe soudic ewelijc rouwich sijn,</l>
<l>Haddic minen wive verweten.</l>
<l n="205">Nu willic gaen ende ghereiden haer teten</l>
<l>Ende doen haer werdicheit ende ere</l>
<l>Ende danckens gode onsen lieven here,</l>
<l>Dat si mi soe sconen kint heeft bracht.</l>
</sp>
<sp><speaker>                <hi rend="italic">Dwijf</hi>.</speaker><l>Soe doet en haest u al u macht</l>
<l n="210">Ende doet ons enen pot met vleesche te viere,</l>
<l>Want ic sal darweert comen sciere</l>
<l>Ende besien hoet met haer steet.</l>
</sp>
<sp><speaker>                   <hi rend="italic">Rubben</hi>.</speaker><l>Dat salic gherne doen, god weet!</l>
<l>Ende saelt alsoe lecker maken,</l>
<l n="215">Dat u soe wel sal duncken smaken,</l>
<l>Ghi selter al u vingher na lecken.</l>
</sp>
<sp><speaker>                <hi rend="italic">Dwijf</hi>.</speaker><l>Al dus soude men roden gecken,</l>
<l>Als men hadde alsulken man,</l>
<l>Ende hanghen hem ene blau hoyke an</l>
<l n="220">Ende steken hem thoeft in enen sac.</l>
</sp>
<sp><speaker><pb n="159"/>                 <hi rend="italic">Gosen</hi>.</speaker><l>Ghi ende u dochter sijt beide lac:</l>
<l>Ghi soudes Rubben vele ontmeten!</l>
<l>Ic hebbe oec wel selc dinc geweten,</l>
<l>Dat ghi mi alte male ontgaeft.</l>
</sp>
<sp><speaker>                <hi rend="italic">Dwijf</hi>.</speaker><l n="225">Ic waen, ghi noit niet an mi en saecht,</l>
<l><milestone unit="fol" n="241vb"/> Ghine mochtet wel vertrecken met eren.</l>
</sp>
<sp><speaker>                <hi rend="italic">Gosen</hi>.</speaker><l>Ghi wet soe vele loser keren;</l>
<l>Al sie ic een dinc, ghi gheeft mi anders te verstaen,</l>
<l>Als ghi Rubben hebt ghedaen</l>
<l n="230">Ende hebt hem neghen voer drie ghetelt</l>
<l>Ende hebbet hem alsoe wel ghespelt,</l>
<l>Dat hi daer jeghen niet en can geseggen.</l>
<l>Maer ghi ende ghi conet soe wel omleggen</l>
<l>Ende maect den selken mans die mouwe.</l>
<l n="235">Het gheeft die selke een wijf sijn trouwe</l>
<l>Ende wense hebben voer maeght,</l>
<l>Bi gode, si es doer haer boschkijn gejaecht!</l>
<l>Soe waerdi oec, doen ic u nam,</l>
<l>Ende doen ons dochter aen Rubben quam,</l>
<l n="240">Si wijst oec wel van melc meten.</l>
</sp>
<sp><speaker>                <hi rend="italic">Dwijf</hi>.</speaker><l>Sidi op uwen clap stoel gheseten?</l>
<l>Dies moet die duvel hebben deel!</l>
<l>Ic soude u vollijc voer u museel</l>
<l>Smiten, die tande souden u uutspringen.</l>
</sp>
<stage>                <hi rend="italic">Hier vechten si</hi>.</stage>
<sp><speaker>                <hi rend="italic">Gosen</hi>.</speaker><l n="245">Soe seldi tierst voren singhen.</l>
</sp>
<trailer>Nota .ij<hi rend='sup'>c</hi>.xlv. v<hi rend='sup'>s</hi>.</trailer>

</body>
</text>
</TEI.2>
