<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Florent ende Durant</title>
<author>Onbekend</author>
</titleStmt>
<editionStmt>
<edition>P. Gorissen: 'Florent ende Durant'. In: Verslagen en Mededelingen van de Koninklijke Academie voor Nederlandse Taal- en Letterkunde N.R. 1972, 349-391 (353-360).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Florent ende Durant"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1350"/></interpGrp>
<interpGrp type="witnessYear_from"><interp value="1350"/></interpGrp>
<interpGrp type="pubYear_to"><interp value="1375"/></interpGrp>
<interpGrp type="witnessYear_to"><interp value="1375"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Florent ende Durant</TITEL>
<author>Onbekend</author>
<AARD>Rijm</AARD>
<BRON nr="K30">Kortrijk, Campus van de K.U. Leuven, Bibliotheek, Fonds van Sint-Maarten 21 (fragm.)</BRON>
<DATUM>1350-1375</DATUM>
<OMVANG>179 verzen</OMVANG>
<BRON.OPM>Twee in de breedte op elkaar aansluitende stroken, die horizontaal midden uit een dubbelblad gesneden zijn. Per bladzijde 2 kolommen; oorspronkelijke aantal regels onbekend (nu nog 22). Door inwerking van vocht is het schrift op de verseinden van kol. 2rb min of meer verdwenen. De inhoud doet vermoeden dat tussen fol. 1 en 2 &#x00E9;&#x00E9;n dubbelblad is weggevallen.</BRON.OPM>
<EDITIE>P. Gorissen: 'Florent ende Durant'. In: Verslagen en Mededelingen van de Koninklijke Academie voor Nederlandse Taal- en Letterkunde N.R. 1972, 349-391 (353-360).</EDITIE>
<STATUS>Diplomatisch</STATUS>
<EDITIE.OPM>Gorissen geeft geen folionummers en vermeldt evenmin waar de recto- en versozijden beginnen. In plaats daarvan nummert hij de kolommen, waarbij hij iedere kolom laat voorafgaan door een paginanummer gevolgd door een 'a' of een 'b' (voor het onderscheid tussen de twee kolommen op &#x00E9;&#x00E9;n bladzijde). Kolom 1a en 1b zijn dus de linker- en rechterkolom op de eerste pagina. Gorissen laat voorts de regelnummering bij iedere kolom op 1 beginnen. Hier is gekozen voor het gebruik van folionummers (gevolgd door 'r' en 'v' voor 'recto' en 'verso'), kolomletters ('a' en 'b') en een doorlopende regelnummering. Verder heeft Gorissen de eerste regel in kolom 2a niet meegeteld (hier regel 46) en per abuis in kolom 1b regel 11 als 10 genummerd (hier is regel 33 gelijk aan regel 11 bij Gorissen). De bron van <hi rend="italic">Florent ende Durant</hi> is misschien een verloren gegane Oudfranse roman, die naar de inhoud nauw verwant is met de romans <hi rend="italic">Octavian</hi> en <hi rend="italic">Florent et Octavien</hi>. De laatste tekst is o.a. overgeleverd in hs. Parijs, Biblioth&#x00E8;que Nationale, fr. 24.384. De passage in dit hs. die correspondeert met de overgeleverde Middelnederlandse verzen (53 regels op fol. 55 recto en verso) werd door Gorissen ook afgedrukt (p. 390-391).</EDITIE.OPM>
<BRONNEN>Kortrijk, Campus van de K.U. Leuven, Bibliotheek, Fonds van Sint-Maarten 21 (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l><pb n="353"/><milestone unit="fol" n="1ra"/> helme scilde daden si breke[n]</l>
<l>dor haren fieren ouermoet</l>
<l>Florent die redder goet</l>
<l>Slouch den paien vp thouet</l>
<l n="5">dat hine toter cuffien clouet</l>
<l>helm ende beckineel</l>
<l>durant adde cranc riueel /</l>
<l>Als hi den swaren slach besouf</l>
<l>Starc te sine hem behouf</l>
<l n="10">dat hi den ou[er]zwaren slach</l>
<l>Also wel verdragen mach</l>
<l>Vp florent slouchi weder</l>
<l>die zwerde gingen vp ende neder</l>
<l>Nu erstl[ic] [de]en ende nv dander</l>
<l n="15">om hectoren no om alexander</l>
<l>Ne dorste daer niemene vragen</l>
<l>Vele wonden si andren gauen</l>
<l>die .ij. edele baroene</l>
<l><pb n="354"/>het was lange achter noene</l>
<l n="20">Nochtan dat si te samen streden</l>
<l>bede waersi in onvreden</l>
<l>Men sach daer liggen inden zande</l>
<l><milestone unit="fol" n="1rb"/> S[...............]</l>
<l>Canic genesen van minen wonden</l>
<l n="25">het sal noch geuallen die stonden</l>
<l>dat het anders wesen sal</l>
<l>So moetic ebben goet geual</l>
<l>Andworde weder florent</l>
<l>Ic wilde v wel ware bekent</l>
<l n="30">onse wet van kerstinede</l>
<l>durant sprac ende sede</l>
<l>het sal wesen als [het] [ma]ch</l>
<l>Also helpe mi die goede dach</l>
<l>Metten worde sijn si geuaren</l>
<l n="35">daer die soudaen mit sinen scaren</l>
<l>Hilt entie vrouwe mede</l>
<l>die soudaen sprac ende sede</l>
<l>Hoe salt varen tusscen v beden</l>
<l>Vp wat so sidi gesceden</l>
<l n="40">Doe sprac aldus die goede durant</l>
<l>icsalt v seggen here soudant</l>
<l>so goet redder nes onder der zonnen</l>
<l>Ic lie mat vor hem ende verwonnen</l>
<l>die dage die ic lenen sal</l>
<l n="45">[...............] s[m]al</l>
<l><pb n="355"/><milestone unit="fol" n="1va"/> I[c...............]</l>
<l>die met v soude willen varen</l>
<l>doe sprac sonder sparen</l>
<l>Marsabile de maget scone</l>
<l n="50">Vader here van babilone</l>
<l>het ware v scande altegroot</l>
<l>bleue dese redder doot</l>
<l>ghi sultene gheleden doen</l>
<l>Met een deel uwer baroen</l>
<l n="55">het es grotelike uwe ere</l>
<l>doe sprac die gewonde here</l>
<l>die bi namen hiet durant</l>
<l>te sinen volke alte hant</l>
<l>ende beual hem sonder sparen</l>
<l n="60">dat si met hem souden varen</l>
<l>ende niet sceden te genen pale</l>
<l>vor dat hijt hem seluen beuale</l>
<l>Si spraken dat sijt gaerne doen</l>
<l>doe nam orlof die baroen</l>
<l n="65">An die scone marsabile</l>
<l>ende nam orlof vptie wile</l>
<l>Also ic horde bedieden</l>
<l>Met hem durant [an] [sine] [lieden]</l>
<l><pb n="356"/><milestone unit="fol" n="1vb"/> ghi heren keert alle te same[n]</l>
<l n="70">ende hoort wat ic v verspelle</l>
<l>groet nu zere minen gheselle</l>
<l>ende danctem van minen wege</l>
<l>So moetic ebben goede sege</l>
<l>Als ic hem gaerne dade lief</l>
<l n="75">god hoedene vor al meskief</l>
<l>Aldus scieden die paien</l>
<l>van Florens seit men mien</l>
<l>entie redder voer daer hi sach</l>
<l>onse lieden hordic gewach</l>
<l n="80">die wellecomden arde zere</l>
<l>Florente den niewen here</l>
<l>doe voeren si in die paien</l>
<l>grote mort mach men daer sien</l>
<l>werken weder ende vort</l>
<l n="85">Maer alsment int walsce hort</l>
<l>so camer .v<hi rend='sup'>c</hi>. sarrasine</l>
<l>daer ontfinc de menige pine</l>
<l>dat verstaet in beden siden</l>
<l>Maer die paien sonder biden</l>
<l n="90">Camen toe an allen canten</l>
<l><pb n="357"/><milestone unit="fol" n="2ra"/> Stac den redder vptie borst</l>
<l>Adde doe die vrome man</l>
<l>ghehat gene wapine an</l>
<l>So ware hi daer bleven doot</l>
<l n="95">die steke was ouer groot</l>
<l>dat die vrome redder werde</l>
<l>tumen moeste vptie erde</l>
<l>Maer saen hi weder vp spranc</l>
<l>tswert trac hi sonder wanc</l>
<l n="100">ende slouch den enen vanden viuen</l>
<l>So dat hine dede ontliuen</l>
<l>doe keerden weder die viere</l>
<l>ende florent die redder fiere</l>
<l>die steldem ter were</l>
<l n="105">Maer si daden hem grote dere</l>
<l>Also si waren te paerde</l>
<l>entie redder van reinen aerde</l>
<l>die hief tswert met nide</l>
<l>ende stac corboene inde side</l>
<l n="110">wel diepe enen aluen voet</l>
<l>die paien sturte des sijt vroet</l>
<l>Vanden paerde in dat sant</l>
<l><pb n="358"/><milestone unit="fol" n="2rb"/> altijt groot g[...........]</l>
<l>Maer twalsce seit als ment hort</l>
<l n="115">dat florent voer rechte vort</l>
<l>tote hi vor tpalais cam</l>
<l>den coninc hi vanden paerde nam</l>
<l>vp sinen hals seid die tale</l>
<l>Ende drouchen bouen inde sale</l>
<l n="120">daer keiser ende coninc sat</l>
<l>Florent wierpen neder plat            </l>
<l>den paien vp tpauiment</l>
<l>sodat tbloet al omtrent</l>
<l>Spaersde in dat palas</l>
<l n="125">elken so w[o]nderde das</l>
<l>wane daer die paien cam</l>
<l>Maer teerst men daer vernam</l>
<l>Florente den redder zere</l>
<l>was daer grote war[eltere]</l>
<l n="130">ende groten welleco[men]</l>
<l>die keiser Ebic vernom[en]</l>
<l>die stont vp ende seide</l>
<l>Florent lijf ende leide</l>
<l>auentuerdi te sottelijc</l>
<l n="135">[..............] hemelrijc</l>
<l><pb n="359"/><milestone unit="fol" n="2va"/> dat was gedaen ouer quaet</l>
<l>want sichtent arde wel verstaet</l>
<l>So wast arde na becocht</l>
<l>Also v van mi wort vort brocht</l>
<l n="140">Eer de bouc ten ende coomt</l>
<l>die soudaen altemale verdoomt</l>
<l>waert alsi de waerheit wiste</l>
<l>vanden ouer swaren twiste</l>
<l>onthoot wordt die [fel] corboen</l>
<l n="145">entie andre .ij. glottoen</l>
<l>ende hare hoofden geset</l>
<l>Vp glauien haren mamet</l>
<l>vlouken si v[ter] [maten] zere</l>
<l>an roere so wort al dat here</l>
<l n="150">bede bachten ende voren</l>
<l>paien adden groten toren</l>
<l>Maer men mochter niet toe doen</l>
<l>hier latic vanden sarragoen</l>
<l>ende kom weder in die stede</l>
<l n="155">[b]i [flor]ente daer ic ouer rede</l>
<l>die welke vter salen sciet</l>
<l>Also mi twalsce dat bediet</l>
<l><pb n="360"/><milestone unit="fol" n="2vb"/> Nu so es mi wel bekent</l>
<l>dat minne dicke kiesen doet</l>
<l n="160">dat hem noit ne was goet</l>
<l>den man die dat anegaet</l>
<l>die sulke dulhede bestaet</l>
<l>dat hi daer omme tlijf verliest</l>
<l>hi es sod die also kiest</l>
<l n="165">doe seide florent vader mijn</l>
<l>Verstaet arde wel den sijn</l>
<l>daer ne es el niet an</l>
<l>Ic ne bem niet sulc .i. man</l>
<l>datter vele an beleicht</l>
<l n="170">wat souder vele toegeseicht</l>
<l>Ic salt emmer auenturen</l>
<l>god latemi dat beste geburen</l>
<l>Ic moet ebben cornuele</l>
<l>dat beste paert te minen dele</l>
<l n="175">dat noit eer was gesien</l>
<l>clement andworde mettien</l>
<l>ende sprac als een man vri</l>
<l>Florent sone verstaet mi</l>
<l>Ic [.. ..]l s [........]</l>
</body>
</text>
</TEI.2>
