<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Spiegel historiael (vierde partie [aandeel Velthem])</title>
<author>Lodewijk van Velthem</author>
</titleStmt>
<editionStmt>
<edition>F. Von Hellwald, M. de Vries en E. Verwijs (eds.): Jacob van Maerlant's Spiegel historiael. Tweede Partie, bewerkt door Philip Utenbroeke. Leiden, 1879, 530-536.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Spiegel historiael (vierde partie [aandeel Velthem])"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Lodewijk van Velthem"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1315"/></interpGrp>
<interpGrp type="witnessYear_from"><interp value="1315"/></interpGrp>
<interpGrp type="pubYear_to"><interp value="1350"/></interpGrp>
<interpGrp type="witnessYear_to"><interp value="1350"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Spiegel historiael (vierde partie [aandeel Velthem])</TITEL>
<TITEL>Spiegel historiael</TITEL>
<author>Lodewijk van Velthem</author>
<AARD>Rijm</AARD>
<BRON nr="D178">Berlijn, Geheimes Staatsarchiv Preussischer Kulturbesitz, XX. HA StA. K&#x00F6;nigsberg, Hs. 33,20</BRON>
<DATUM>1315-1350</DATUM>
<OMVANG>410 verzen</OMVANG>
<BRON.OPM>Twee bladen die waarschijnlijk samen een bifolium gevormd moeten hebben; twee kolommen per bladzijde, 50 regels per kolom. Het fragment bevat kapittels uit boek 3 van de Vierde Partie (aandeel Velthem) van de Spiegel historiael: kap. 37 (vanaf vs. 17) - kap. 39 (1-24) en kap. 46 (slot) - kap. 49 (1-23). Van het handschrift waar dit fragment deel van uitmaakte, bleven 3 fragmenten bewaard; de oorspronkelijke codex bevatte in elk geval de Tweede en de Vierde Partie van de Spiegel historiael (zie verder J.A.A.M. Biemans: Onsen Speghele Ystoriale in Vlaemsche. Codicologisch onderzoek naar de overlevering van de "Spiegel historiael" van Jacob van Maerlant, Philip Utenbroeke en Lodewijk van Velthem, met een beschrijving van de handschriften en fragmenten. Deel 2: Catalogus, registers, bibliografie, platen. Leuven 1997, 377-380).</BRON.OPM>
<VERWIJZING>Brussel, Koninklijke Bibliotheek, II 553,1 (fragm.) en Wroclaw, Biblioteka Uniwersytecka, IV F 88e-II (fragm.).</VERWIJZING>
<EDITIE>F. Von Hellwald, M. de Vries en E. Verwijs (eds.): Jacob van Maerlant's Spiegel historiael. Tweede Partie, bewerkt door Philip Utenbroeke. Leiden, 1879, 530-536.</EDITIE>
<STATUS>Kritisch</STATUS>
<BRONMNW>1197.7</BRONMNW>
<BRONNEN>Van de Vierde Partie van de Spiegel historiael werd Boek 1 tot Boek 3, kap. 34 bewerkt door Jacob van Maerlant; men zie daarvoor 's-Gravenhage, Koninklijke Bibliotheek, Bruikleen Koninklijke Akademie van Wetenschappen, XX. Het resterende gedeelte van de Vierde Partie is van de hand van Lodewijk van Velthem. Zijn aandeel in deze Partie is echter uitsluitend gefragmenteerd overgeleverd in enkele verzamelcodices en in een aantal handschriftfragmenten; we vermelden hier Leiden, Bibliotheek der Rijksuniversiteit, Ltk. 1020, III en IV (fragm.), Berlijn, Geheimes Staatsarchiv Preussischer Kulturbesitz, XX. HA StA. K&#x00F6;nigsberg, 33,20 (fragm.), Mainz, Bisch&#x00F6;fliches Priesterseminar, z.s. (fragm.), Gent, Bibliotheek der Rijksuniversiteit, 1641 (fragm.), Gent, Bibliotheek der Rijksuniversiteit, 1374, Wroclaw, Biblioteka Uniwersytecka, IV F 88e-II (fragm.), Wenen, &#x00D6;sterreichische Nationalbibliothek, 13708, Gent, Bibliotheek der Rijksuniversiteit, 2541,9 (fragm.), Brussel, Koninklijke Bibliotheek, IV 827,1 (fragm.), Gent, Bibliotheek der Rijksuniversiteit, 2541,10 (fragm.) en Gent, Bibliotheek der Rijksuniversiteit, 2541,11 (fragm.).</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter comment"><pb n="530"/> [<hi rend="italic">Eerste blad</hi> - XXXVII.]</head>
<l>[................................]</l>
<l>Dat in rade doe uinc, dat die gone</l>
<l>Die deken in liet comen na tgone,</l>
<l>Ende met pinen georlovede das,</l>
<l n="20">Dat hem daer geleent was</l>
<l>Een outhaer, dat daer besiden stoet,</l>
<l>Daer men onser Vrouwen fierter up moet</l>
<l>Setten, sal soe daer binnen staen.</l>
<l>Entie coopmans quamen gegaen</l>
<l n="25">Some, die oec hadden gewesen</l>
<l>Te Wincestre ende gehort van desen</l>
<l>Fiertre miraclen harde scone.</l>
<l>Deser vele quamen na tgone</l>
<l>Ende offerden onser Vrouwen teren.</l>
<l n="30">Dus volgheden hem vele andre heren.</l>
<l>Ende als die deken dit heift vernomen,</l>
<l>Es hi te gonen lieden comen,</l>
<l>Die metten fiertre waren comen daer,</l>
<l>Ende deedse uter kerken daer naer,</l>
<l n="35">Daer si hare paerde ende haer gewaden</l>
<l>Jammerlike moesten begaden,</l>
<l>Want het reynde ende was quaet weder.</l>
<l>Dus voeren si vort ende weder,</l>
<l>Dat si niewer conden gewinnen</l>
<l n="40">Herberghe, so vul was die stat binnen</l>
<l>Van coopmans die daer vergadert waren.</l>
<l>Dus quamen si tere vrouwe gevaren,</l>
<l>Die haers ontfaeremde, ende seide zaen</l>
<l>Tote haren man: "Laet ons ontfaen</l>
<l n="45">Dese liede in onse woninghe,</l>
<l>Die wi gemaect hebben niewinghe",</l>
<l>Ende thant verhuerd was</l>
<l>Coopmans. Nochtan na das</l>
<l>Ontfinc soe daer in die Moeder ons Heren</l>
<l n="50">Ende hare clerke met groter eren,</l>
<l>In manieren, dat sie daer na</l>
<l>Des ander daghes, alsic versta,</l>
<l>Ene ander herberghe souden souken zaen.</l>
<l>Aldus sijn si daer ontfaen,</l>
<l n="55">Die van reyne ende van coude grot</l>
<l>Bina waren uptie doot.</l>
<l>Dat goede wijf hare cleder wiesch</l>
<l>Van der meudre, ende na dies</l>
<l>Dede soese droghen ende wel begaden;</l>
<l n="60">Daer na dede soe met staden</l>
<l>Behanghen den fiertre met cleder scone</l>
<l>Van onser Vrouwen; daer na die gone</l>
<l>Opende den heren haer herberghe al,</l>
<l>Ende hiet mede ende beval</l>
<l n="65">Hem te dienne ende ere te doene.</l>
<l>Nu was daer een, na slands gewone,</l>
<l>Van den coopmans, die hadde daer bi</l>
<l>Drie clocken gehanghen, omme dat hi</l>
<l>Die daer vercopen wille also,</l>
<l n="70">In enen solrebalke ho,</l>
<l>In een groot huus, daer hi ter stede</l>
<l>Dese luden ginc wel gereide;</l>
<l>Ende alse sine gesellen vernamen</l>
<l>Die clocken luden, quamen si tsamen</l>
<l n="75"><pb n="531"/> Alle gelopen daer waert;</l>
<l>Ende als die gone geware waerd,</l>
<l>Dat sine gesellen versamet waren,</l>
<l>Ginc hi hem daer openbaren,</l>
<l>Hoe den fiertre ende hare clerke</l>
<l n="80">Die deken stac uut sire kerke,</l>
<l>Ende oec geboot om dese dinghe,</l>
<l>Dat niemen van hem ter kerke ginghe,</l>
<l>Maer ginghen ten huse, daer onse Vrouwe</l>
<l>In ware, ende daer elc bescauwe</l>
<l n="85">Ende hore daer den dienst van hare.</l>
<l>Int ende worden si alle daer nare</l>
<l>Eendrachtich up ene peyne zaen,</l>
<l>Ware yemen ter kerke ghesien gaen,</l>
<l>Dat hi V d. sculdich ware</l>
<l n="90">Den gesellen te gevene dare.</l>
<l>Dit was tsaterdaghes vor doctave</l>
<l>Van Pentecoste, daer ic scrive ave.</l>
</div>
<div type="chapter"><head type="chapter comment">(C. XXXVIII).</head>
<l>                Die weerd, daer onse Vrouwe was,</l>
<l>Hadde een huus niet verre van das,</l>
<l>Daer hi ossen ende beesten voedde,</l>
<l>Die een arm dorpman hoedde,</l>
<l n="5">Die hadde een clene dochterkijn,</l>
<l>Dat oec van der geboorten sijn</l>
<l>Hadde enen voet, als men ons leert,</l>
<l>Die voren dat achter was gekeert,</l>
<l>Also dattie teen, die voren staen,</l>
<l n="10">An die versen waren gegaen.</l>
<l>Dese dranc waters genoech,</l>
<l>Daer men die reliquien in dwoech,</l>
<l>Ende bespersde den voet daer na,</l>
<l>Ende waecte, alsic versta,</l>
<l n="15">Ene nacht der fiertren bi.</l>
<l>Smorghens was genesen si.</l>
<l>Des ander daghes quam een drake</l>
<l>Uter zee, die met onghemake</l>
<l>Dede leven menighen ter stat;</l>
<l n="20">Want vlamme ende vier voer ute dat.</l>
<l>Dese vlooch ter kerken waert</l>
<l>Ende verberende die ter vaert.</l>
<l>Dat was terste dat hi dede.</l>
<l>Daer na verbernedi ander huse mede</l>
<l n="25">Metter vlamme, die hem ginc uut</l>
<l>Tsire neuse; groot geluut</l>
<l>Ward ghinder. Dit was omtrent</l>
<l>Wel enen halven pas na tghent,</l>
<l>Van daer onse Vrauwe was ontfaen.</l>
<l n="30">Daer na senden die liede zaen</l>
<l>Tote onser Vrouwen boden, godweet,</l>
<l>Dat si brochten wel gereet</l>
<l>Haer fierter om staen te staden</l>
<l>Der bernender port. Zaen beraden</l>
<l n="35">Worden die van Lodine daer,</l>
<l>Ende met vroeden lieden vorwaer</l>
<l>Senden si up paerde met haesten grot</l>
<l>Dat helichdom, daer die noot</l>
<l>Groot was van genen drake,</l>
<l n="40">Daer so groot af was die sake</l>
<l>Dat onghelovelic te segne es,</l>
<l>So grot so lanc, so ongetes,</l>
<l>Met V hoveden onghehier,</l>
<l>Daer ute vlooch vlamme ende vier</l>
<l n="45">Sulferachtich ten nesegaten,</l>
<l>Ende vlooch van straten te straten,</l>
<l>Ende verbernede die huse alle.</l>
<l>Die kerke was worden so te walle,</l>
<l>Dat daer ne bleef stoc no steen</l>
<l n="50">Van al den mure over een,</l>
<l>Hen ward verbernt tasschen dare,</l>
<l>Stene, houte entie outhare,</l>
<l>So dat niemen mochte sijn vroet,</l>
<l><pb n="532"/>Dat daer noyt kerke stoet.</l>
<l n="55">Die deken sach die kerke borren</l>
<l>Ende sijn huus oec sijn in porren</l>
<l>Ende metten viere ontsteken daer.</l>
<l>Sine cleder ende sine allame vorwaer</l>
<l>Ende alle sine sconede mede</l>
<l n="60">Dedi binden daer ter stede,</l>
<l>Ende deed draghen te scepe waert</l>
<l>In die zee met snelre vaert,</l>
<l>Daer soe naest was geleghen.</l>
<l>Doe dit te scepe was ghedreghen,</l>
<l n="65">Entie scipman dit hadde ontfaen,</l>
<l>So quam die drake also zaen</l>
<l>Daer waert gevloghen, als of hi <hi rend="italic">wr</hi>ake</l>
<l>Up tscip doen wilde omme die sake;</l>
<l>Ende omme des dekens goet dat ontfaen</l>
<l n="70">Hadde, verbernet also zaen</l>
<l>Met alden goede tote in den gront.</l>
<l>Dit wonder en wart noyt cont,</l>
<l>Dat een scip int water mochte so<hi rend="italic">e</hi> </l>
<l>Verbernen <hi rend="italic">alset</hi> dede do<hi rend="italic">e</hi>.</l>
<l n="75">Des werds huus ende oec mede</l>
<l>Al sijn goet ende al sine clenede,</l>
<l>Ende oec dat huus, daer in was</l>
<l>Sine beesten, als ict las,</l>
<l>Die bl<hi rend="italic">even</hi> behoet van desen viere</l>
<l n="80">Ende <hi rend="italic">van</hi> den drake onghehier<hi rend="italic">e</hi>,</l>
<l>Entie coopmans sijn oec ontladen</l>
<l>Die onser Vrauwen ere daden,</l>
<l>So dat si lettel ofte niet</l>
<l>Van haren goede hadden verdriet</l>
<l n="85">Ofte scade, die te telne was.</l>
<l>Entie deken, die ghinder na das</l>
<l>Comen was in zwaer verdriet,</l>
<l>Om datti uter kerken stiet</l>
<l>Onser Vrouwen fiertre ende hare gewade,</l>
<l n="90">Bepeinsdem doe, al waest te spade,</l>
<l>Ende wilde sine penitencie ontfaen,</l>
<l>Ende quam wullin ende baervoet gegaen,</l>
<l>Ende viel ter erden vor hare mede,</l>
<l>Ende begonde lien daer ter stede</l>
<l n="95">Vor den fiertre, dat ware Gods recht.</l>
<l>Dus kendi hem mesdadich echt,</l>
<l>Ende bat om absolveren daer zaen</l>
<l>Van datti daer an hadde mesdaen.</l>
</div>
<div type="chapter"><head type="chapter comment">(C. XXXIX).</head>
<l>                Tote Excesteren in ere stede</l>
<l>Ontfincse in groter waerdichede,</l>
<l>Den fiertre van Lodine, secgic u,</l>
<l>Die <hi rend="italic">choer</hi>biscop Robrecht, die v<hi rend="italic">or</hi> nu</l>
<l n="5">Lanc te Lodine woende binnen.</l>
<l>Dese <hi rend="italic">ho</hi>rde, als wi bekinnen,</l>
<l>Daer <hi rend="italic">v</hi>an meester Anselme menige lesse.</l>
<l>Het <hi rend="italic">wor</hi>den oec <hi rend="italic">daer</hi> X ende sesse</l>
<l>Zieke genesen ende <hi rend="italic">al ge</hi>sont.</l>
<l n="10">Daer was oec in der <hi rend="italic">selver</hi> stont</l>
<l>War . . inghe . . . . te . . . sene daer</l>
<l>Enen biscop weit weit vor waer,</l>
<l>Die wesen soude te Salebiere.</l>
<l>Hieromme <hi rend="italic">ne</hi> wilde die goedertiere,</l>
<l n="15">Die Moeder Gods, daer niemen genesen,</l>
<l>Die in dat bisdom soude wesen.</l>
<l>Daer na quamen si van Salebiere</l>
<l>Tote enen <hi rend="italic">cloestre</hi> van nonn<hi rend="italic">en scie</hi>re,</l>
<l>Die men Wiltona hiet bi namen,</l>
<l n="20">Ende al daer die boden vernamen</l>
<l><pb n="533"/>Waer een graf was gewiset daer na,</l>
<l>Daer in lach die priester Beda,</l>
<l>Die men in omelien seghet.</l>
<l>Bi sinen grave was geleghet</l>
<l>........</l>
</div>
<div type="chapter"><head type="chapter comment">[<hi rend="italic">Tweede blad</hi> . XLVI.]</head>
<l>[................................]</l>
<l>Daer tusschen so geviel twaren,</l>
<l>Dattie paefs verwerf algader,</l>
<l>Entie ward ye so lanc so quader,</l>
<l>Entie ward daer in den ban</l>
<l>Ghedaen ende al sine man.</l>
</div>
<div type="chapter"><head type="chapter comment">(C. XLVII).</head>
<l>                Int jaer ons Heren min no mee</l>
<l>Dan XI<hi rend='sup'>C</hi> XVIII ende twee</l>
<l>Begonste die ordine van Premonstreit.</l>
<l>Van Norberte na die wareit</l>
<l n="5">So was soe erstwaerven gemaect.</l>
<l>Dese was in dogheden wel geraect,</l>
<l>Ende ute Lottrike geboren</l>
<l>Ende van goeden lieden te voren,</l>
<l>Ende metten groten heren al daer</l>
<l n="10">Hi was bekent verre ende naer.</l>
<l>Daer na hi die werelt liet,</l>
<l>Ente priesterscepe hem tiet,</l>
<l>Ende dede an den roc gereet,</l>
<l>Die men in Latijn ermode heet,</l>
<l n="15">Ende oec dat woord der predicaden</l>
<l>Nam hi an met desen gewaden,</l>
<l>Die met innegher herten groot</l>
<l>Hem boot ten cruce albloot,</l>
<l>Want naect volgedi den naecten Gode.</l>
<l n="20">Doe hi aldus in die aermoede</l>
<l>Die regle hadde van Gode ontfaen,</l>
<l>Quam hi up ene tijt gegaen</l>
<l>In dien winter, doet reynde sere,</l>
<l>Al baervoet dor die Gods ere;</l>
<l n="25">Doe bestandi jeghen die wolken.</l>
<l>In dien weghe bekeerdi selken</l>
<l>Vander doolnessen twaren, daer si in waren.</l>
<l>Daer na es Gelacius gevaren</l>
<l>In Gallen, alsic seide te voren,</l>
<l n="30">Tere consilie, als ghi moghet horen.</l>
<l>Dus was dese Norbert gegaen</l>
<l>Al baervoet, sonder waen,</l>
<l>Ende quam vor den paefs int hof,</l>
<l>Ende impetreerde daer orlof,</l>
<l n="35">Dat hi mochte dat word ons Heren</l>
<l>Achter lande gaen ende leren,</l>
<l>Ende dies gelijc impetreerdi dus</l>
<l>Van den paefs Kalixtus.</l>
<l>Daer na quam hi te Lodine binnen,</l>
<l n="40">Daer was hi ontfaen met minnen</l>
<l>Van Bertholomeuse, die doe was</l>
<l>Biscop daer, ende na das</l>
<l>So settene die biscop daer naer</l>
<l>In sente Martins kerke daer,</l>
<l n="45">Omme metten canoniken daer te sine;</l>
<l>Maer sine consten sine pine</l>
<l>Niet gedoghen no anesien.</l>
<l>Dus quam vor den biscop na dien</l>
<l><pb n="534"/>Die deken entie capitele mede,</l>
<l n="50">Ende seiden ten biscop daer ter stede</l>
<l>Dat leven, dat hi daer brochte vort.</l>
<l>Dus ginc hi om dit uter port.</l>
<l>Maer die biscop beval heme,</l>
<l>Dat hi daer yeweren neme</l>
<l n="55">Ene stede an sijn behoren.</l>
<l>Doe quam desen man voren</l>
<l>Bi vorsiene der Godlicheit,</l>
<l>Datti quam tote Premonstreit,</l>
<l>Daer hi een sonderlanc leven nam an.</l>
<l n="60">Daer na in de vastine dan,</l>
<l>Om te vergaderne gesellen daer,</l>
<l>Ginc hie allene uut vorwaer,</l>
<l>Ende quam vor Paschen tsire cellen</l>
<l>Weder met XIII gesellen,</l>
<l n="65">Ende mettesen te Premonstreit</l>
<l>Began hi dat leven der wareit,</l>
<l>Ende nam an die regle entie pine,</l>
<l>Die men hout van Augustine.</l>
<l>Dus begonste die cloester daer,</l>
<l n="70">Die hi vort brochte al over waer.</l>
<l>In desen tiden, alsic gome,</l>
<l>Voer Kalixtus die paefs te Rome,</l>
<l>Ende ward van den senaturen ontfaen</l>
<l>Ende van alder stat, sonder waen;</l>
<l n="75">Want al die gone van der stat</l>
<l>Hebben in den stoel gesat.</l>
<l>Burdinus, die paefs van daer voren,</l>
<l>Dien die keyser gaf die coren,</l>
<l>Te Surs in de stat binnen,</l>
<l n="80">Dese, alse waenden gaen met minnen</l>
<l>Die pelegrime te Rome [ter] bedevaert,</l>
<l>Berovedise al ongespaert,</l>
<l>Bede int gaen ende int keren.</l>
<l>Daer na warti met groter onneren</l>
<l n="85">Gevaen, gelijc enen onwettighen man,</l>
<l>Ende enen man bescoren vort an.</l>
</div>
<div type="chapter"><head type="chapter comment">(C. XLVIII).</head>
<l>                Tote Premonstreit geviel aldus</l>
<l>Enen monic, hiet Altius.</l>
<l>In de kerke also hi sat,</l>
<l>Ende sere peinsende ward na dat</l>
<l n="5">Met innegher herten wel gereit</l>
<l>Omme die helighe Drievoudicheit,</l>
<l>Te mattinen hem die duvel openbaerde</l>
<l>Den monic, als in diere waerde</l>
<l>Der Triniteit, met III hoveden.</l>
<l n="10">Die monic, die in desen gelovede,</l>
<l>Om dat hire om peinsde daer ter stede,</l>
<l>So waende hi dat in der jeghenwordichede,</l>
<l>Dattie hoofde God daer brachte,</l>
<l>Om datti om die Triniteit dachte.</l>
<l n="15">Maer daer naer wartijs geware</l>
<l>Ende dede den duvel vlien van dare.</l>
<l>Norbert doe hi ginc int lant</l>
<l>Prediken, quam hi daer hi eens vant</l>
<l>Ene joncvrouwe, die was beseten.</l>
<l n="20">Die belas hi, als wijt weiten,</l>
<l>Entie duvel begonste daer na</l>
<l>Te scerne <hi rend="italic">Cantorum Cantica</hi> </l>
<l>Van worde te worde, ende in Walsch.</l>
<l>Daer na warti oec gemalsch,</l>
<l n="25">Ende riep dit sere in Duutsche met,</l>
<l>Als in die Cantike es geset.</l>
<l>Maer Norbert daer na, Gods knecht,</l>
<l><pb n="535"/>Heiftene met gebeden verjaecht echt.</l>
<l>Daer na so ginc Norbert van daer</l>
<l n="30">Te Cuelne waerd, ende sochte vor waer</l>
<l>Reliquien in die stede binnen.</l>
<l>Die sine heifti met zoeten sinnen</l>
<l>Vermaent, dat si vasten wouden,</l>
<l>Eers die reliquien souken souden;</l>
<l n="35">Ende I vertoghedem, godweet,</l>
<l>Van den XI<hi rend='sup'>M</hi> mageden gereet,</l>
<l>Ende hare name ende hare stat,</l>
<l>Ende waer soe geleghen ware na dat.</l>
<l>Sander daghes heiftise verheven</l>
<l n="40">Met andren reliquien, die daer beneven</l>
<l>Laghen, ende heifse te Premonstreit</l>
<l>Verheven, alst hier na ward geseit.</l>
<l>Des ander daghes rusti niet,</l>
<l>Van dat sente Gereon es gesciet,</l>
<l n="45">Daer waecti snachts ende beede sere.</l>
<l>Smorghins vro so quam die here</l>
<l>In de kerke; onder sinen voet,</l>
<l>Recht in midden, daer hi stoet,</l>
<l>Daer gheen graf es gesien,</l>
<l n="50">So vant hi recht na dien,</l>
<l>Alsment onverre hadde na tgone</l>
<l>Gegraven, den helighen Gereone.</l>
<l>Sonder herssinbeckin met waerden</l>
<l>So lachi daer in der erden;</l>
<l n="55">Also alst ons es besceden,</l>
<l>So was hem thooft som afgesneden.</l>
<l>Dus namen sie den lichame met eren,</l>
<l>Die clerke entie andre heren,</l>
<l>Ende hebbene daer verheven.</l>
<l n="60">Daer was Norberte een deel gegeven,</l>
<l>Daer hi mede ten cloestre waerd ginc,</l>
<l>Wel hem tiensr' in waere dinc,</l>
<l>Onder clerke ende leke mede.</l>
<l>Die leerdi alle na dier sede</l>
<l n="65">Van sente Augustine dat leven,</l>
<l>Alst hem van Rome was utegegeven,</l>
<l>Ende castiede ende wijsde met,</l>
<l>Hoe si sullen al ombesmet</l>
<l>Die ordine houden na die gewone.</l>
<l n="70">Willem, coning Heinrix zone,</l>
<l>In desen tiden verdronken es</l>
<l>In ene havene, hiet Barbes.</l>
<l>Dese Heinric was in Inghelant</l>
<l>Coning, daer menich seriant</l>
<l n="75">Metten zone also verdranc.</l>
<l>In desen tiden so ontsprane</l>
<l>Die ordine van den Templaren.</l>
<l>Als men screef ons Heren jaren</l>
<l>XI<hi rend='sup'>C</hi> XX ende drie,</l>
<l n="80">Staerf sente Gerout, seit men mie,</l>
<l>In helicheden, sijt seker das,</l>
<l>Die biscop te Biterensen was.</l>
</div>
<div type="chapter"><head type="chapter comment">(C. XLIX).</head>
<l>                Doe men screef ons Heren jaer</l>
<l>XI<hi rend='sup'>c</hi> ende XXIIII daer naer,</l>
<l>Staerf dander paefs Kalixtus,</l>
<l>Daer men oec of seit aldus,</l>
<l n="5">Datti des edels rudders ons Heren</l>
<l>Sente Jacobs miraclen hem teren</l>
<l>Vergaderde in sticken ende daer na</l>
<l>Maecte enen bouc, alsic versta.</l>
<l>"Ic Calixtus, als ic ginc</l>
<l n="10"><pb n="536"/> Ter scolen ende was een jongelinc,</l>
<l>So kendic ende wiste gerede,</l>
<l>Dat sente Jacob in menigher stede</l>
<l>Scone miraclen hadde gedaen.</l>
<l>Daeromme begonste mi lusten zaen,</l>
<l n="15">So dat ic XIIII jaer</l>
<l>Ginc in barberien daer naer;</l>
<l>Omme te vergaderne wat hi daer dede,</l>
<l>Ginc ic daer van steden te stede,</l>
<l>Daric iet van hem vernam.</l>
<l n="20">Also als icker ane quam,</l>
<l>Dat screvic, waes mee, waes min,</l>
<l>Ende setter ane minen sin,</l>
<l>Om te vergaderne in enen bouc . . . ."</l>
</div>
</body>
</text>
</TEI.2>
