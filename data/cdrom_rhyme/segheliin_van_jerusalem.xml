<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Segheliin van Jerusalem</title>
<author>Loy Latewaert</author>
</titleStmt>
<editionStmt>
<edition>Ingrid van de Wijer: Segheliin. Codicologische, bibliografische en tekstkritische studie en editie. Leuven, 1983. 2 dln. Diss. Leuven.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Segheliin van Jerusalem"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Loy Latewaert"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1412"/></interpGrp>
<interpGrp type="witnessYear_from"><interp value="1412"/></interpGrp>
<interpGrp type="pubYear_to"><interp value="1415"/></interpGrp>
<interpGrp type="witnessYear_to"><interp value="1415"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Segheliin van Jerusalem</TITEL>
<author>Loy Latewaert</author>
<AARD>Rijm</AARD>
<BRON nr="K116">Berlijn, Staatsbibliothek Preussischer Kulturbesitz, Germ. fol. 922</BRON>
<DATUM>1412-1415</DATUM>
<OMVANG>11524 verzen</OMVANG>
<BRON.OPM>Een convoluut met in totaal 134 bladen. Het gedeelte met de Segheliin (fol. 71ra-122vb) bevat per bladzijde 2 kolommen en per kolom 46-62 regels (zie Van de Wijer (1983), 86; vgl. Kienhorst (1988), 188, die 51-52 regels heeft geteld). Er is ruimte opengelaten voor in totaal 374 lombarden, die evenwel niet werden ingevuld. De codex, die ook bekend staat als het Berlijnse liederenhandschrift, bevat verder ook o.a. 86 minneliederen (fol. 50r-70v, 131r-134v), in een NederlandsDuitse mengtaal, en 18, hoofdzakelijk Middelnederlandse, Neder- en Middenrijnse, minnereden.</BRON.OPM>
<EDITIE>Ingrid van de Wijer: Segheliin. Codicologische, bibliografische en tekstkritische studie en editie. Leuven, 1983. 2 dln. Diss. Leuven.</EDITIE>
<STATUS>Diplomatisch</STATUS>
<BRONMNW>1168 (andere editie)</BRONMNW>
<EDITIE.OPM>Van de Wijer heeft gekozen voor een synoptische editie: parallel aan de tekst van het Berlijnse handschrift (b-tekst) geeft zij ook de tekst van de incunabel Gent, UB, Res. 1405 (gtekst). De b-tekst is op de linkerpagina's afgedrukt en de gtekst op de rechterpagina's. In de linkermarge van de b-tekst heeft Van de Wijer zelf de verzen genummerd; in de rechtermarge heeft ze de nummering van de editie Verdam overgenomen. Hier is alleen de eerste nummering aangehouden. Waar lombarden ontbreken (zie hiervoor) zijn rechthoekige haken met daartussen een punt geplaatst (vet weergegeven: "<hi rend="bold">[.]</hi>").</EDITIE.OPM>
<BRONNEN>Berlijn, Staatsbibliothek Preussischer Kulturbesitz, Germ. fol. 922</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l n="1"><pb n="1b."/><milestone unit="fol" n="71ra"/> <hi rend="bold">[.]</hi>Aria maghet soete</l>
<l>Medeciin ende gherechte boete</l>
<l>Si di vrouwe in alre tiit</l>
<l>Bouen inden enghelen troen</l>
<l n="5">Apostelen ende confessoren</l>
<l>Martelaren ende magheden pure</l>
<l>Ende daer toe alle creature</l>
<l>Moeten v dienen als recht</l>
<l>Hier beneden v dienst knecht</l>
<l n="10">Wil ick siin al miin leuen</l>
<l>Vrouwe ghi moet mi gracie gheuen</l>
<l>Ende uwen soen die ghi droecht</l>
<l>Bidt hem vrouwe dat hi v voecht</l>
<l>Minen sin ende ghesterke</l>
<l n="15">Ten beghin van desen werke</l>
<l>Toten einde van minen liue</l>
<l>Dat ic moet behouden bliuen</l>
<l>Ende dat ick te dichten begheer</l>
<l>Dies moet bliuen in miin eer</l>
<l n="20">Sonder scande ende lachter</l>
<l>Van hem diet sullen lesen hier achter</l>
<l>Ende hoeren sullen siint leec of clerc</l>
<l>Dat wart een sonderlike werc</l>
<l>Ende een auentuer waer</l>
<l n="25">Dit gheuiel menich jaer</l>
<l>Om dat god die doot ontfinc</l>
<l>Ende doer ons aen tcruce hinc</l>
<l>Wonder heeft mi dat si vergaten</l>
<l>Die wile dichtens vermaten</l>
<l n="30"><pb n="2b."/> Van boerde ende menighe feesten</l>
<l>Ende si lieten metter keesten</l>
<l>Dese hystorie achter</l>
<l>Men machse lesen sonder lachter</l>
<l>Voer elken die aen gode gheloeft</l>
<l n="35">Ende al waer een mensche verdoeft</l>
<l>Van reden dom ende blint</l>
<l>Hi warde saen bekint</l>
<l>In dien dat reden verstoede</l>
<l>God die ons coft met sinen bloede</l>
<l n="40">Die moet mi in hulpe staen</l>
<l>Ic wil ter materien gaen</l>
<l>Daer ic af wil maken</l>
<l>Auentuerlike saken</l>
<l>Siin te hoeren met wonder van desen</l>
<l n="45">Want men in die kerke mach lesen</l>
<l>Hoe dat soete cruys was vonden</l>
<l><milestone unit="fol" n="71rb"/> Daer god aen sterf doer onse sonden</l>
<l>Men seyt dat heleyna vant</l>
<l>Het was waer mer een vigant</l>
<l n="50">Wasser mede een deghen fine</l>
<l>Van iherusalem segheliin</l>
<l>Daer ic v af segghen sal</l>
<l>God die here es bouen al</l>
<l>Hi laet mi segghen ende v hoeren</l>
<l n="55">Dat wij die enghel met .ix. choren</l>
<l>Moeten scouwen tonser vromen</l>
<l>Ick beghin in marien nomen</l>
<l><hi rend="bold">[.]</hi>et was een coninc ende hiet prides</l>
<l>Van iherusalem des siit ghewes</l>
<l n="60">Die teghen tgheloue gods was stuer</l>
<l>Hi had een wiif ende hiet braffeluer</l>
<l>Die scoen was ende goet</l>
<l><pb n="3b."/> Herte sin ende moet</l>
<l>Was aen gode ic seker ben</l>
<l n="65">Die daer te was iherusalem</l>
<l>Vyt ghegheuen als een dief</l>
<l>Ende ghedoet al doer den grief</l>
<l>Van onsen sonden al ghemeen</l>
<l>Braffeluer die vrouwe reen</l>
<l n="70">Minde ihesum den profeet</l>
<l>Ende hadde gode des beheet</l>
<l>Mocht si crighen een kiint</l>
<l>Si soude die wet alsmen viint</l>
<l>Van kerstenheit ane gaen</l>
<l n="75">Mer nv en dorst siis niet bestaen</l>
<l>Om dat si sonder hulpe was</l>
<l>Daer na gheuielt siit seker das</l>
<l>Als si dus droech den soeten fine</l>
<l>Ende het naecte den haren termine</l>
<l n="80">Ende si legghen soud daer af</l>
<l>So dede die coninc in siin hof</l>
<l>Voer hem comen een astronomi</l>
<l>Die in starren const sien</l>
<l>Ende hiet dat hi soude waken</l>
<l n="85">Alden nacht ende hem vroet maken</l>
<l>Wat vander vrucht soude ghescien</l>
<l>Die siin wiif droech die astronomie</l>
<l>Hi ghinc snachs sien in die sterre</l>
<l>Van wonder dat hi sach</l>
<l n="90">Ende alst was dach</l>
<l>Ontboet die coninc den astronomi</l>
<l>Ende vraeghde wat hi had ghesien</l>
<l>Snachs in die sterre ende verstaen</l>
<l><milestone unit="fol" n="71va"/> Dastronomi antwoerde saen</l>
<l n="95">Heer ic heb wonder ghesien</l>
<l><pb n="4b."/> Wat vander vrucht soude ghescien</l>
<l>Wonder groet o wi ende o wach</l>
<l>Ende dat niement beletten en mach</l>
<l>In dien dat behoudt siin liif</l>
<l n="100">Het sal beide man ende wiif</l>
<l>Crancken van onser wet</l>
<l>Entie prophete was gheset</l>
<l>Int cruys sonder waen</l>
<l>Dien salt te dienste staen</l>
<l n="105">Ende doen al ons wet achter</l>
<l>Ende v seluen doen lachter</l>
<l>Alsoe als ic in sterren sach</l>
<l>Ende gheue v den starf dach</l>
<l><hi rend="bold">[.]</hi>a sprac prides die coninc</l>
<l n="110">Es dat een waerliick dinck</l>
<l>Des bin ic rouwich ende onbli</l>
<l>Eert ghesciet sal ic teti</l>
<l>Van hem corten ende nemen tleuen</l>
<l>Waer si daer af ghesceiden miin wiif</l>
<l n="115">Hets beter dat icket dode</l>
<l>Dan ons allen brocht in node</l>
<l>Minen wiif en seghes twint</l>
<l>Waer gheboren van haer dat kiint</l>
<l>Ic sout schier hebben doot</l>
<l n="120">Beletten sal ic dese noot</l>
<l>Die coninc was een droeue man</l>
<l>Dat hi die vrucht ye ghewan</l>
<l>Die hem doen soude sulc verdriet</l>
<l>Die vrouwe merket ende siet</l>
<l n="125">Die coninc verkeerkeerde sinen staet</l>
<l>Altoes droeue in siin ghelaet</l>
<l>Ieghen haer wart hi putertieren</l>
<l>Dat sach sij wel in siin manieren</l>
<l>Op enen nacht lach sij bi hem</l>
<l n="130">Ende seyde heer hoe droeue ic ben</l>
<l>Dat ic v sie in dese maniere</l>
<l><pb n="5b."/> Ghi wort ghewoen goedertieren</l>
<l>Te mi seide wonder fel</l>
<l>Nv seght mi here ende doet wel</l>
<l n="135">Wat v let ende wat v deert</l>
<l>Ic ben altoes die begheert</l>
<l>Vuuen peys ende uwe min</l>
<l>Die coninc verseeck ende seit vriendin</l>
<l>V en gonnic gheen quaet</l>
<l n="140">Dat ic dus ieghen v ghelaet</l>
<l><milestone unit="fol" n="71vb"/> Dat en es sonder saken twint</l>
<l>Ay telt mi ende ontbiint</l>
<l>Sprac braffeluer wat v deert</l>
<l>Heb di mi niet alsoe weert</l>
<l n="145">Dat ghi mi segt uwen staet</l>
<l>Heldien mi dat waer quaet</l>
<l>Want wij siin een vleesch ende een bloet</l>
<l>Hoe moghedi bedecken uwen noet</l>
<l>Teghen mi draghen of enich last</l>
<l n="150">Heer coninc ghi siit hierin te vast</l>
<l>Ic min v als miins selfs liif</l>
<l>Doen seide hi prides o scone wiif</l>
<l>Ic saelt v segghen noch waen ick</l>
<l>Gheheelt hebben nochtan een stick</l>
<l n="155">Mi heet gheseit een astronomi</l>
<l>Die in sterren const sien</l>
<l>Dat al dat lant wort gheplaeght</l>
<l>Vander vrucht die ghi draghet</l>
<l>Ende mi seluen scone wiif</l>
<l n="160">Salt emmer nemen tliif</l>
<l>Help heer sprac die vrou</l>
<l>Es dit die piin entien rou</l>
<l>Die v let ende v deert</l>
<l>Lief heb ic v so weert</l>
<l n="165"><pb n="6b."/> Hier af en hebt gheen ducht</l>
<l>Waer ic versceiden vander vrucht</l>
<l>Ic sal hem seluen nemen tliif</l>
<l>So wort van deser saken bliif</l>
<l>Mer si peinsede inder herten gront</l>
<l n="170">Dit sprac die vrouwe metten mont</l>
<l>Dat siit node soude verslaen</l>
<l>Mi waer lieuer soudi ontfaen</l>
<l>Die bitterlike doot selue mede</l>
<l>Ende al die ghene vander stede</l>
<l n="175"><hi rend="bold">[.]</hi>ie coninc was blide als hiit hoerde</l>
<l>Der vrouwen segghen tgoede woert</l>
<l>Dat si die vruchte soude doden</l>
<l>Die hem tlant soude in noden</l>
<l>Brenghen behielt siin liif</l>
<l n="180">Doen custe hi dat scone wiif</l>
<l>Ende si hem weder metten monde</l>
<l>Mer si deedt met quaden gronde</l>
<l>Sonder yonst ende lieghe v twint</l>
<l>Alsmen vele wiuen viint</l>
<l n="185">Die helsen cussen ende blecken</l>
<l>Ende met haren sablanten trecken</l>
<l>Diemannen aen haer acoert</l>
<l>Nu heeft die vrouwe wel ghehoert</l>
<l>Den nuwen raet van haren man</l>
<l n="190"><milestone unit="fol" n="72ra"/> Daer hi siint aen wan</l>
<l>Die bitterdoot dat es waer</l>
<l>Alsmen horen sal hier naer</l>
<l>Beide seitmen het es quaet</l>
<l>Dat yement seit sinen nausten raet</l>
<l n="195"><hi rend="bold">[.]</hi>Had die coninc wel siin bedacht</l>
<l>Hi had node vytbracht</l>
<l>Al sulc tael al sulc woert</l>
<l>Want eer die vrou had vermoert</l>
<l>Haer kiint ende ghenomen tleuen</l>
<l n="200"><pb n="7b."/> Si waer lieuer seluer doot bleuen</l>
<l>Want het gaet elcken wiue sonaer</l>
<l>Die vrucht draghen het is waer</l>
<l>Dat si se niet en moghen doden</l>
<l>Menighe wiuen hebben in noden</l>
<l n="205">Ghesin dat si versloeghen</l>
<l>Kiinder die si selue droeghen</l>
<l>Mer dese waren argher dan quaet</l>
<l>God kent alder herten staet</l>
<l>Hem en mach niet ontsteken</l>
<l n="210">Dus ghedaen dinc sal god wreken</l>
<l>Bouen al dat men mesdoet</l>
<l>Braffeluer die vrouwe goet</l>
<l>Begonst te comen hare piin</l>
<l>Si toech wech die vrouwe fiin</l>
<l n="215">Buten der stat in een foreest</l>
<l>Als si van haren kiinde vreest</l>
<l>Dat si in haer lichaem droech</l>
<l>Datmen doen mocht ongheuoech</l>
<l>Waer gheboren vander vrouwen</l>
<l n="220">Om te beteren allen rouwen</l>
<l>Toech si alleen in dat wout</l>
<l>God moet der vrouwen wesen hout</l>
<l>Want si was daer alleen</l>
<l>Haer piin en was niet cleen</l>
<l n="225">Die si doechde ende torment</l>
<l>Menighe beeste liep daer omtrent</l>
<l>Anders en was daer niement behende</l>
<l>Mer god onse heer daer seinde</l>
<l>Drie prophetessen te haren noot</l>
<l n="230">Dat was den kiinde bliisscap groet</l>
<l>Want si ghauen ghiften drie</l>
<l>Die scoenste die ic hoerde nye</l>
<l>Noch nemmermeer mocht siin</l>
<l><pb n="8b."/> Het was ghedoept segheliin</l>
<l n="235">Nv hoert die yerste pil ghiften</l>
<l>Diemen hem was gheuende en was niet lichte</l>
<l>Dat was seghe tallen tiden</l>
<l>Dies was dat kiint harde blide</l>
<l>Dander ghift die daer na lach</l>
<l n="240">Soe wiet tusschen oghen sach</l>
<l><milestone unit="fol" n="72rb"/> Ende dat hem bade hats noet</l>
<l>Hi sout hem gheuen waert clein of groet</l>
<l>Mer hi mocht lieghen twint</l>
<l>Loghet so moest dat kiint</l>
<l n="245">Xiij daegh siin recht voert</l>
<l>Eer siin bede waert ghehoert</l>
<l>Die derde ghift hem was ghegheuen</l>
<l>Dat int einde so soude leuen</l>
<l>Dat hemelrijc soude behoeren</l>
<l n="250">Tilijc was dat kiint gheboren</l>
<l>Als ghi alle hoeren sult</l>
<l>Eer distori wort verwlt</l>
<l>Want hem vele ouer ghinc</l>
<l>Dit waren drie scoene dinc</l>
<l n="255">Die hem daer ghegheuen siin</l>
<l>Een cruys groen als een gras</l>
<l>Ende daer in gheprent was</l>
<l>Een figuer dier gheliick</l>
<l>Naect doersleghen sekerliick</l>
<l n="260">Als god aen tcruce hinc</l>
<l>Ende tusschen scouweren dats waer dinck</l>
<l>So had hi een cruys roael</l>
<l>Dat waren teken principael</l>
<l>Dat dit kiint was vercoren</l>
<l n="265"><pb n="9b."/> Saen dement braffeluer sien</l>
<l>Si danckes gode mettien</l>
<l>Al siit metten oghen aen sach</l>
<l>Lieue kiint dit is die dach</l>
<l>Die ic langhe heb begheert</l>
<l n="270">Met groeten recht heb ic v weert</l>
<l>V vader wil v verslaen</l>
<l>Ay soete vorm wel ghedaen</l>
<l>Dat waer yammer groet te ghescien</l>
<l>Lachter ghescie den astronomi</l>
<l n="275">Die verseide van v gheual</l>
<l>Noch hadic lieuer dat sij al</l>
<l>Soude steruen quade fiin</l>
<l>Daer te iherusalem binnen siin</l>
<l>Dat ghi lieue kiint alleen</l>
<l n="280">Nv sidi van leden cleen</l>
<l>Ic weet niet wat bestaen</l>
<l>Wil ic weder te houe gaen</l>
<l>Ende ic v dede in behouden hande</l>
<l>So stoeter mi af te hebben scande</l>
<l n="285">Of ic moest v voer oghen brenghen</l>
<l>Dat en mocht v niement verdinghen</l>
<l>Noch al die liif hebben ontfaen</l>
<l>V vader soude v verslaen</l>
<l>Lieue kiint dit en sal .v. niet gheuallen</l>
<l n="290">Ic soude eer after lande dwalen</l>
<l>Ende gaen om ons broet</l>
<l>Eer ic v liet brenghen ter doot</l>
<l><milestone unit="fol" n="72va"/> <hi rend="bold">[.]</hi>Oen antwoerde daer derstede</l>
<l>Die prophetessen ende sede</l>
<l n="295">Vrouwe hoert ende verstaet</l>
<l>Wij sullen v gheuen goeden raet</l>
<l>Dit kiint sullen wij besteden</l>
<l>Ende ghi sult keeren sonder beden</l>
<l>In die stat met haesten groet</l>
<l n="300">Want ic weet een kiint al doet</l>
<l>Dat ghisteren gheboren was</l>
<l><pb n="10b."/> Dat suldi draghen int palas</l>
<l>Ende segghen den coninc vercoren</l>
<l>Dat van v es gheboren</l>
<l n="305">Al doet es deser manieren</l>
<l>Dus suldi doen goedertieren</l>
<l>Ende dit kiint sullen wij besteden</l>
<l>Ende ghi en siets meer after heden</l>
<l>Voert out es.xv.jaer</l>
<l n="310">Al eest v te doen swaer</l>
<l>Het moet aldus wesen ende siin</l>
<l>Nu neemt hier dit vingherliin</l>
<l>Ende draghet aen v hant</l>
<l>Diet gheuoecht dits een pant</l>
<l n="315">Dat ghi kennis crighen sult</l>
<l>Aen v kiint alst es verwlt</l>
<l>Bi deser vingherliin dat es waer</l>
<l>Ende die tiit coemt dat hem verbaer</l>
<l>Ende hi out es xv jaer</l>
<l n="320">Ende niet eer edel vrouwe</l>
<l>Suldi kennen ende dit scouwen</l>
<l>Daer wilt god dat dit ghesciet</l>
<l>Braffeluer die had verdriet</l>
<l>Dat si dus sciet van haren kiinde</l>
<l n="325">Hoert wat si de die wel ghesinde</l>
<l>Si keerde te houe met haesten groet</l>
<l>Een kiint droech sij daer al doet</l>
<l>Das sanderdaeghs begrauen was</l>
<l>Daer streeck si me int palas</l>
<l n="330"><pb n="11b."/> Ende die prophetessen alle drie</l>
<l>Ghinghen binnen der stat dat sij</l>
<l>Vonden een visscher goet</l>
<l>Si spraken dus si waren goet</l>
<l>Her goet man in waer dinc</l>
<l n="335">Siet hier dit scoene vondelinc</l>
<l>Dat noyt van moeder gheboren was</l>
<l>Wildijt houwen siit seker des</l>
<l>Gheluck sal altoes met v siin</l>
<l>Doen besacht die visscher fiin</l>
<l n="340">Het was scoene dat hi seide</l>
<l>Die dit kiint hier ter stede</l>
<l>Brocht moet goeden hebben dach</l>
<l>Also lanc alst leuen mach</l>
<l>Sel ic yonstich siin</l>
<l n="345"><milestone unit="fol" n="72vb"/> Ende houden oft waer miin</l>
<l><hi rend="bold">[.]</hi>Oen ontfinc hi dat scone kiint</l>
<l>Ende siin wiif diet sere mint</l>
<l>Doe seiden die die drie profetessen</l>
<l>Want het is edel ende wel gheboren</l>
<l n="350">Het maect ons cont die teken voren</l>
<l>In siin borst gheprent</l>
<l>Voer ende after mede dit kiint</l>
<l>Heuet een cruys roael</l>
<l>Datseen teken principael</l>
<l n="355">Dat van goeder macht sal siin</l>
<l>Nu houdt dit vingherliin</l>
<l>Dat doet hem draghen alst es groet</l>
<l>So starc so groet so mans ghenoet</l>
<l>Doet wel wisen ende leeren</l>
<l n="360">Ende ter scolen keeren</l>
<l>Die prophetessen siin wech gheghaen</l>
<l>Ende lieten daer sonder waen</l>
<l>Dat soete kiint segheliin</l>
<l>Met hem dat goede vingherliin</l>
<l n="365"><pb n="12b."/> Dat scone was ende goet</l>
<l>Mer ic wil dat ghiis siit vroet</l>
<l>Ten was noyt man of wiif gheboren</l>
<l>Diet mocht anden vingher voren</l>
<l>Sonder dat kiint segheliin</l>
<l n="370">Noch gheen so clein kindekiin</l>
<l>Dat men vant ende mocht doen aen</l>
<l>Dit wonderde den goeden man</l>
<l>Vanden wonder openbaer</l>
<l>Soe de hi loepen niemaer</l>
<l n="375">Dit de oerconden openbaer</l>
<l>Dat siin wiif gheleghen waer</l>
<l>Van enen kiinde herde scoen</l>
<l>Onder des hemels troen</l>
<l>Ende was noyt scoenre ghesien</l>
<l n="380">Diet kiint saghen ende wouden plien</l>
<l>Want hem allen bequam wel</l>
<l>Aey hoert wat braffeluer gheuiel</l>
<l>Nachs omtrent der middernacht</l>
<l>Riep als een wiif die ontsacht</l>
<l n="385">Van kiinde heet des siit vroet</l>
<l>Als die coninc dit verstoet</l>
<l>Spranc hi op ende sprac schier</l>
<l>Ic sal doen comen v camerier</l>
<l>Ach sprac so ic heb ontsocht</l>
<l n="390">Eerse die coninc ghehalen mocht</l>
<l>Riep die vrouwe hier is een kiint</l>
<l>Die coninc die en lette twint</l>
<l>Schier dat hier aen scoet</l>
<l>Doen vant hi een kiint al doet</l>
<l>Dies was hi blide in sinen moet</l>
<l><pb n="13b."/> Hi seide braffeluer lieue miin</l>
<l><milestone unit="fol" n="73ra"/> Diet es doot en sal mi</l>
<l>Niet moghen doden ic ben vri</l>
<l>Des heb mamet lof ende eer</l>
<l n="400">Noch is hi gheweldich heer</l>
<l>Dat hiit dus wel can versien</l>
<l>Hi weet al datter af mach ghescien</l>
<l><hi rend="bold">[.]</hi>Ie vrouwe sprac ic ben bli</l>
<l>Dat dit doot is tety</l>
<l n="405">Daer v af had misseit</l>
<l>Die camerier en lieghe v twint</l>
<l>Si quamen in ghereet mettien</l>
<l>Ende als siit kiint al doet sien</l>
<l>Maecten sij groet hantgheslach</l>
<l n="410">Die vrouwe was blide als siit sach</l>
<l>Dat si den coninc had verdult</l>
<l>Aey god seyt si ghi sult</l>
<l>Mi troesten des hoepic seer</l>
<l>Dat kiint was met groeter eer</l>
<l n="415">In een scoen graft gheleit</l>
<l>Daer was ghelaten menich traen</l>
<l>Van wiuen dat was doot</l>
<l>Die astronomi snachs scoet</l>
<l>Tenen boec ende las</l>
<l n="420">Doen sach hi aender starren palas</l>
<l>Dat een kiint sdaeghs te voren</l>
<l>Vander onder vrouwen gheboren</l>
<l>Hi ghinc den coninc</l>
<l>Ende seide hem dese dinc</l>
<l n="425">Ghi siit huden te scheeren ghedreuen</l>
<l>Tkiint leeft o wij ende o wach</l>
<l>Enge was gheboren ghister dach</l>
<l>Nn wacht dat ghi v versiet</l>
<l><pb n="14b."/> Die coninc sprac hets miin raet</l>
<l n="430">Dat ghi seght ic segt v twij</l>
<l>Ic was der vrouwen selue bi</l>
<l>Daer si versciet vander vrucht</l>
<l>Ic en hebbe gheen ducht</l>
<l>Dat noch leeft heer astronomi</l>
<l n="435">Ghi hebt qualiic versien</l>
<l>Coemt voert ende besiet bet</l>
<l>Wat her coninc mamet</l>
<l>Moet mi alle lachter gheuen</l>
<l>V kiint sal v nemen tleuen</l>
<l n="440">Dan van v wiif was gheboren</l>
<l>Of ghi wilt wachter v te voren</l>
<l><hi rend="bold">[.]</hi>Oen ghinc saen die coninc</l>
<l>Sinen wiue segghen dese dinc</l>
<l>Help sprac die edel vrou</l>
<l n="445">Nu alre eerst heb ic rou</l>
<l>Dat ghi dese dinc gheloeft</l>
<l>Si di sot of verdoeft</l>
<l><milestone unit="fol" n="73rb"/> En gheloefdi v seluen niet</l>
<l>Dat ghi hoert tast ende siet</l>
<l n="450">Die coninc was arre ende gram</l>
<l>Vter camer dat hi quam</l>
<l>Daer stont die astronomi</l>
<l>Eenen kniif toech hi vyt mettien</l>
<l>Ende stacken daer ter stede doot</l>
<l n="455">Ende seide v vriesscap was niet groet</l>
<l>Die ghi cost ghi waert vol treken</l>
<l>Nu hebic v doet ghesteken</l>
<l>Ghi const qualiic in sterren sien</l>
<l>Nemmermeer en gheloefic astronomi</l>
<l n="460">Al siin het droghenaers</l>
<l>Die groete duuel woude haers</l>
<l>Si leede menighe inden sack</l>
<l><pb n="15b."/> Het is recht dat icket doet stack</l>
<l>Het was trufe wat hi seide</l>
<l n="465">Ic danc mamet der hoesschede</l>
<l>Die mi dede eer groet</l>
<l>Dat miin gheboren was doot</l>
<l>Want hadt leuende ghecomen</l>
<l>Ic had hem selue tliif ghenomen</l>
<l n="470">Daer toe hadde keysetiif ghebrocht</l>
<l>Hets recht dat hiit selue becoft</l>
<l>Metten liue dese bose keytiif</l>
<l>Ay god hoe blide siin liif wiif</l>
<l>Die edel vrou braffeluer</l>
<l n="475">Nu beghint die auentuer</l>
<l>Van segheliin siit seker des</l>
<l>Die metten visscher onthouden was</l>
<l><hi rend="bold">[.]</hi>Oen segheliin so out was van daghen</l>
<l>Dat hi mocht eysschen ende vraghen</l>
<l n="480">Doen demen ter scoelen gaen</l>
<l>So wel heeft dat verstaen</l>
<l>Dat hi wart meester van aerters</l>
<l>Alle doeghden aen hem paerten</l>
<l>Ende was daer in ghefondeert</l>
<l n="485">So hoghe so diep so wel gheleert</l>
<l>Dat hem in alle dinc verstoet</l>
<l>Ende was in sinen sin soe vroet</l>
<l>Vander wet ons liefs heeren</l>
<l>Die visscher dien dus te leeren</l>
<l n="490"><hi rend="bold">[.]</hi>eide dat was siin kiint</l>
<l>Ende segheliin en wiste twint</l>
<l>Vader noch moeder dien wan</l>
<l>Mer die visscher die goede man</l>
<l>Hielt hi voer de vader siin</l>
<l n="495">Hi seide hem menich exempelkiin</l>
<l>Den visscher wie hi hielt ouer vader</l>
<l><pb n="16b."/> Van goeden so datten beidegader</l>
<l>Die visscher ende siin wiif vergaten</l>
<l>Ende dede hem die scole laten</l>
<l n="500"><milestone unit="fol" n="73va"/> Want si meinden gode te letten</l>
<l>Nu hoert den eersten tytel</l>
<l>Van segheliin ende van siinre piin</l>
<l>Hi moest gaen ter marinen</l>
<l>Vanghen vissche doer die noet</l>
<l n="505">Ende met pinen winnen siin broet</l>
<l>Die visscher ende hi te gader</l>
<l>Die coninc prides segheliins vader</l>
<l>Ontboet den visscher met ghenende</l>
<l>Dat hi vissche te houe sende</l>
<l n="510">Want het was die visscher siin</l>
<l>Die visscher sprac te segheliin</l>
<l>Neemt hier vissche alre hande</l>
<l>Ende gaet te houe metter mande</l>
<l>Toten kocken ende keer scier</l>
<l n="515">Doen seide segheliin goedertier</l>
<l>Ic can qualiic metter mande</l>
<l>Draghen het waer oec scande</l>
<l>Val icker mede in dat slic</l>
<l>Cockiin ghi sulse draghen daer</l>
<l n="520">Al soldi hebben een quaet jaer</l>
<l>Want ic en heb gheen renten</l>
<l>Waen di v broet winnen met viistementen</l>
<l><hi rend="bold">[.]</hi>Ader sprac segheliin swiic stille</l>
<l>Ic sal doen al uwen wille</l>
<l n="525">Al soudic breken minen hal</l>
<l>Pine groet ende onghevals</l>
<l>Diinct mi dat ic hebben sal</l>
<l>Het cromt tiliic dat haken sal</l>
<l>Die mande die nam segheliin</l>
<l n="530">Hi had aen een couelkin</l>
<l><pb n="17b."/> Alte sticken met menighen gaet</l>
<l>Die vissche droech hi in die saet</l>
<l>Op die vloer toten kocke</l>
<l>Doen sien saghen riepe si crocke</l>
<l n="535">Quade sprute leerdi draghen</l>
<l>Vissche hoe macht v behaghen</l>
<l><hi rend="bold">[.]</hi>At ghi niet meer scolen en gaet</l>
<l>Segheliin en seide goet noch quaet</l>
<l>Mer hi peinsede om die woert</l>
<l n="540">Die hi den kocke segghen hoerde</l>
<l>Ende had int herte seer</l>
<l>Doer die sale die hi keer</l>
<l>Die goedertieren segheliin</l>
<l>Hi nam die mande op ten hals siin</l>
<l n="545">Al wenende dat hi ghinc</l>
<l>Die vrouwe sach den ionghelinck</l>
<l>Wenen ende driuen meslaet</l>
<l>Si ghinc te hem daer hi staet</l>
<l>Ende seght mi</l>
<l n="550">Lieue vrient wat mescomet di</l>
<l>Lieue vrouwe ic en weet</l>
<l>Al vertreck ic v miin leet</l>
<l>Wat soude mi doen berecht</l>
<l><milestone unit="fol" n="73vb"/> Hets so comen ic bliue knecht</l>
<l n="555">Ende moet siin al miin leuen</l>
<l>Waer ic aen die scole bleuen</l>
<l>So had ic ghewonnen wel miin broet</l>
<l>Sonder te doen pine groet</l>
<l>Sonder lachter ende scande</l>
<l n="560">Nu moet ic draghen after lande</l>
<l>Vissche die ic mi niet can onderwiinden</l>
<l>Doe sprac die vrouwe te haren kiinde</l>
<l>Aey lieue gaersoen wies kiint si dij</l>
<l>Vrouwe opdat v lief si</l>
<l n="565">Ic seght v te gader</l>
<l>Die visscher is miin vader</l>
<l><pb n="18b."/> Die te gode heeft crancken spoet</l>
<l>God danc nv moet ic winnen goet</l>
<l>Met pinen die ic niet can doen</l>
<l n="570">Die vrouwe sprac lieue gaersoen</l>
<l>Nu houdt hier desen bisant</l>
<l>Ende coept cleder voert faliant</l>
<l>Gaet ter scolen ende leert doghet</l>
<l>Ende trect ter eeren daer ghi moghet</l>
<l n="575">Ic gans v wel sprac braffeluer</l>
<l>Hier wrochte poringhe die natuer</l>
<l>Dat sij den yonghelinc yonste goet</l>
<l>Si hadden ghecust daer hi stoet</l>
<l>Met alle metter mande</l>
<l n="580">Mer si duchte haer der scande</l>
<l>Ende datter af mocht comen verdriet</l>
<l>Het was haer kiint al wist siis niet</l>
<l><hi rend="bold">[.]</hi>us ghedaen es die auentuer</l>
<l>Segheliin liep wech in corter ver</l>
<l n="585">Te scepe waert al dat hi can</l>
<l>Doe sprac die felle man</l>
<l>Als die sere was vererret</l>
<l>Waer hi so langhe had ghemerret</l>
<l>Segheliin seide vader miin</l>
<l n="590">Hout uwen peys blide te siin</l>
<l>Siet ic heb eenen bisant</l>
<l>Die mi die vrouwe gaf in miin hant</l>
<l>Oec gaf te minen clederen</l>
<l>Ende hiet mi goeden nieuwen ghereden</l>
<l n="595">Ende ic ter scolen weder ghinghe</l>
<l>Doe sprac hi ten yonghelinghe</l>
<l>Her ter vaert den bisant</l>
<l>Doen gaf hien hem in die hant</l>
<l><hi rend="bold">[.]</hi>Oe sprac te hem die visscher stout</l>
<l n="600">Hier sal ic me ghelden mine scout</l>
<l>Ter scolen so en gady niet</l>
<l><pb n="19b."/> Ende ander cleder en hebdi niet</l>
<l>Dit verstaet wel emmermeer</l>
<l>Ghi sult met mi varen ter wilder see</l>
<l n="605">Ende winnen v broet met piin</l>
<l>Ende met mi in die mariin</l>
<l>Wat heb ic te doen met eenen clerck</l>
<l>Ic wil dat ghi doet dit werc</l>
<l><milestone unit="fol" n="74ra"/> Soe ic doe ende miin ambocht</l>
<l n="610">Segheliin was saen bedocht</l>
<l>Ende peinsede wats ghesciet</l>
<l>Dese man en is miin vader niet</l>
<l><hi rend="bold">[.]</hi>Oe sprac hi dus ende seide vader</l>
<l>Ghi hebt een fel ader</l>
<l n="615">Te mi waert des bin ic ar</l>
<l>Al waer ic hondert milen var</l>
<l>Ghi en souwes achten twint</l>
<l>Het is wondert dat ghi mi so luttel mint</l>
<l>Na dien dat ghi miin vader siit</l>
<l n="620">Die visscher seide tot quader tiit</l>
<l>Nv laet v castien staen</l>
<l>Neemt dese vissche ende henen gaet</l>
<l>Sonder letten ende moet siin</l>
<l>Al wenende ghinc segheliin</l>
<l n="625">Met die vissche in die saten</l>
<l>Doen riepen si vtermaten</l>
<l>Die kocken met enen gheluyt</l>
<l>Willecoem quade spruit</l>
<l>Waer hebdi so langhe ghemerret</l>
<l n="630">Ende goet die vissche vtermaten</l>
<l>Die op hem histen ende maecten scanden</l>
<l>Sloech hi voer noese ende voer mont</l>
<l>Toten .iiij. daer ter stont</l>
<l>So dat hem tbloet vytbrack</l>
<l n="635">Segheliin riep ende sprack</l>
<l><pb n="20b."/> Ende so ic ben quade sprute</l>
<l>So moet die pust breken vte</l>
<l>Ende ic moet quaetheit plien</l>
<l>Lachter moet v allen ghescien</l>
<l n="640">Dat ghi mi doet dese scande</l>
<l>Doen ghinc hi wech metter mande</l>
<l><hi rend="bold">[.]</hi>Oen quamen si al bloeyende achter</l>
<l>Om segheliin te doen lachter</l>
<l>Volgheden si den ionghelinck</l>
<l n="645">Tot in die sale voer den coninc</l>
<l>Ende voer die coninghinne mede</l>
<l>Doen quamen si daer ter stede</l>
<l>Toten coninc om wrake</l>
<l>Segheliin antwoerde nader sprake</l>
<l n="650">Als die hadde droeuen moet</l>
<l>Wenende hi voer den coninc stoet</l>
<l>Edel coninc hoert hiernaer</l>
<l>Ic sal v segghen alle gader twaer</l>
<l>Si riepen op mi quade spruyte</l>
<l n="655">Ghemeenliic met enen ghelude</l>
<l>Doen maectic hoer tale waer</l>
<l>Ic sloech den enen hier ende den anderen daer</l>
<l>Dat ic hebbe mesdaen hier an</l>
<l>Coninc heer edel man</l>
<l n="660">Dat willic tuwen segghen beteren</l>
<l>Cnielde hi voer des conincs voeten</l>
<l>Seide dit die ionghelinck</l>
<l>Doen sprac prides die coninc</l>
<l><milestone unit="fol" n="74rb"/> Gaet al henen quade knechten</l>
<l n="665">Dat hi v sloech quam wel te rechten</l>
<l>Alle si di ongheraect</l>
<l>Of den ionghelinc ghi verspraect</l>
<l>Waer om en soude hi hem niet wreken</l>
<l>Vrient of sij v meer verspreken</l>
<l n="670"><pb n="21b."/> Sprac die coninc te segheliin</l>
<l>So doet hem allen meer piin</l>
<l>Slase seer ende neemt hem tliif</l>
<l>Den doot slach gheef ic v quiit</l>
<l>Segheliin mettien op spranc</l>
<l n="675">Ende seyde den coninc groeten danc</l>
<l>Van deser ghiift ter vre</l>
<l>Doe sprac die scoene braffeluere</l>
<l>Hoerst wt wel ghemeet</l>
<l>Ganc coep nieuwe cleder ghereet</l>
<l n="680">Metten bisant die ic di gaf</l>
<l>Segheliin seide vrouwe daer af</l>
<l>Sal ic v segghen die vader miin</l>
<l>Selder mede ghelden die scout siin</l>
<l>Cleder siin mi onghereet</l>
<l n="685">Die vrouwe in die camer gheet</l>
<l>Ende gaf hem een paer cleder goet</l>
<l>Die hem wel te punt stoet</l>
<l>Doen seide hi der vrouwen danc</l>
<l>Doen ghinc hi eenen fellen ganc</l>
<l n="690">Te scepe waert waert segheliin</l>
<l>Die iiij knechten quamen int ghemoet siin</l>
<l>Si seiden dief ghi hebt wlgaen</l>
<l>Segheliin begonst te slaen</l>
<l>Met siinre mande inden hoep</l>
<l n="695">Datter een niet en ontsloep</l>
<l>Vanden vieren si bleuen ghestrect</l>
<l>Inden sanden ende so berect</l>
<l>In ommacht te haren scanden</l>
<l>Segheliin sprac dese mande</l>
<l n="700">Heb ic vtermaten weert</l>
<l>Si es beter dan een arm sweert</l>
<l><hi rend="bold">[.]</hi>us ghinc wech die deghen goet</l>
<l>Metten mande al bebloet</l>
<l>Alsen die visscher comen siet</l>
<l n="705">Seide wat es v ghesciet</l>
<l><pb n="22b."/> Segheliin wel lieue kiint</l>
<l>Doe sprac segheliin wel ghemint</l>
<l>Ic hebbe enen ghenomen tleuen</l>
<l>Ende siin cleder siin mi bleuen</l>
<l n="710">Na dat ic met pinen leuen moet</l>
<l>So dunct mi harde goet</l>
<l>Dat ic winne daer ick mach</l>
<l>Die visscher seide droeuen dach</l>
<l>Moetste hebben vondelinck</l>
<l n="715">Dat v ghesciet es dese dinck</l>
<l>Op wien hebdi dit ghedaen</l>
<l>Die ghene die v toe gaen</l>
<l><milestone unit="fol" n="74va"/> Kennic niet so en doedi mede</l>
<l>Segheliin sprac ende sede</l>
<l n="720">Nu bin icket vroet</l>
<l>Alsoet vyt gaf min en moet</l>
<l>Dat ghi miin vader niet en waert</l>
<l>Nu bid ic v op dese tiit</l>
<l>Dat ghi mi seght in corten stonden</l>
<l n="725">In wat manieren ic was vonden</l>
<l>Nu seght mi wel coene deghen</l>
<l>Al dedic v oec verstaen</l>
<l>Ic en heb niement doot ghesleghen</l>
<l>Om proeuen heb ict ghedaen</l>
<l n="730">Dat ic wil eren ende goet</l>
<l>Weten des ic niet ben vroet</l>
<l>Nu heb ic claerheit verstaen</l>
<l>Daer ic af hadde waen</l>
<l>Doe sprac visscher metter spoet</l>
<l n="735">Die mande is so bebloet</l>
<l>Hoe dat mach comen siin</l>
<l>Ic seght v sprac segheliin</l>
<l>Die kocken die riepen met eenen ghelute</l>
<l>Willecoem quade sprute</l>
<l n="740"><pb n="23b."/> Doen gaf ic haer paeyment</l>
<l>Si claeghden ouer mi dat kent</l>
<l>Den coninc prides haren heer</l>
<l>Des hebben si groete onneer</l>
<l>Want hi mi oerlof heeft ghegheuen</l>
<l n="745">Al namic hem allen tleuen</l>
<l>Hi sculde mi den dootslach quiit</l>
<l>Doen quam die coninghinne met vliit</l>
<l>Ende gaf mi dese cleder goet</l>
<l>Ende hadden doen mi ghelaghet</l>
<l n="750">Alle iiij heb ic se gheplaghet</l>
<l><hi rend="bold">[.]</hi>Ls die visscher dit hoerde</l>
<l>Was hi droeue vanden woerde</l>
<l>Dat hi hem noemde vondelinc</l>
<l>Hi seide van dese dinc</l>
<l n="755">Es mi leet dat ic ghevoech</l>
<l>Siet hier die moeder die v droech</l>
<l>Ende ic die vader die v wan</l>
<l>Segheliin seide daeran</l>
<l>So en houdich mi nemmermeer</l>
<l n="760"><pb n="24b."/> Nu bliift hier emmermeer</l>
<l>Doemen v varen te wilder zee</l>
<l>Die scole suldi hantieren</l>
<l>Ende soe leuen bi manieren</l>
<l><pb n="25b."/> Dat ghi sult winnen v broet</l>
<l n="765">Sonder te doen piin groet</l>
<l>Doe wenede die vrouwe bitterliick</l>
<l>Ende die visscher dies gheliick</l>
<l>Om dat hi wech soude gaen</l>
<l>Segheliin sprac heer ende vrouwe laet staen</l>
<l n="770">V wenen ende v karmen</l>
<l>Gode moet miins ontfermen</l>
<l>Ende laten cortelike gaen</l>
<l><milestone unit="fol" n="74vb"/> Daer ic viinde die mi bestaen</l>
<l>Siin si arm of siin sij riic</l>
<l n="775">Heer nv bid ic v vriendeliick</l>
<l>Sprac segheliin die deghen weert</l>
<l>Dat ghi mi gheeft kniif of sweert</l>
<l>Die visscher sprac ende sede</l>
<l>Segheliin bi rechte waerhede</l>
<l n="780">Ic en heb sweert noch kniif</l>
<l>Mer ic seght v sonder bliif</l>
<l>Hier is een meestich sweert</l>
<l>Wildiit hebben deghen bout</l>
<l>Dat gheef ic v ghern vtermaten</l>
<l n="785">Men brochte vte pylatus saten</l>
<l>Des es leden scone joncheer</l>
<l>Menich iaer bi mamet den heer</l>
<l><hi rend="bold">[.]</hi>nde het was in dese selue tiit</l>
<l>Dat die prophete seker siit</l>
<l n="790">Die te iherusalem was vytghegheuen</l>
<l>Dat men hem soude nemen tleuen</l>
<l>Ende oec hanghen aen een cruys</l>
<l>Ic hoerden noemen ihesus</l>
<l>Daer hi stont in die plaetse</l>
<l n="795">Want yaen dit sweert in die taetse</l>
<l>Doen waest scone al ist nv verroest</l>
<l>Segheliin sprac die deghen lust</l>
<l>Haelt mi dat sweert al eest verroest</l>
<l>Ic hoep aenden soeten god</l>
<l n="800"><pb n="26b."/> Dat goet mach egghen siin</l>
<l>Men brocht voert ende segheliin</l>
<l>Sprac dits wel miin ghevoech</l>
<l>Dit is tsweert dat hi droech</l>
<l>Witten donder daghe int ghevecht</l>
<l n="805">Ende peter doe hi den knecht</l>
<l>Malchus af sloech dat ore siin</l>
<l>Dat sweert besach wel segheliin</l>
<l>Het was stalen herde goet</l>
<l>Litteren die daer ane stoet</l>
<l n="810">Die segheliin begonste te merken</l>
<l>Hi sprac aldus dits vander kerken</l>
<l>Theilighe sweert ende bliuen sal</l>
<l>Gheluc seghe ende goet gheual</l>
<l>Sal hem ghescien diet draghet</l>
<l n="815">Segheliin sprac waert vervaghet</l>
<l>Soe en waer in die werelt sweert</l>
<l>Dat ic so lief hebbe of so weert</l>
<l>Diet mi gaf ende behelt</l>
<l>Dat ic hebbe in miin ghewelt</l>
<l n="820">Moet siin ghebenediit</l>
<l>Die visscher sprac ter goeder tiit</l>
<l>Het becoemt v wel dat sweert</l>
<l>Het is cume .ij. penninc weert</l>
<l>Roestich eest ende verrot</l>
<l n="825">Draegh diit in node so sij di sot</l>
<l>Het soude costen tleuen diin</l>
<l>Ghi kent noch qualiic wapiin</l>
<l>Want ghi hebter luttel mede ghepleen</l>
<l><milestone unit="fol" n="75ra"/> Segheliin peinsede ic sal noch doen</l>
<l n="830">Wonder groot met desen sweerde</l>
<l>Hi en leeft niet opter eerden</l>
<l>Die ict ghaue om gheen goet</l>
<l>Ende waerdi oec daer af vroet</l>
<l>Watter doeghden leit an</l>
<l n="835">Ghi en haddet mi niet ghegheuen dan</l>
<l><hi rend="bold">[.]</hi>Oet ende claer siin die egghen</l>
<l><pb n="27b."/> Segheliin seide ic salt v segghen</l>
<l>Lieue heer miin ghepeins</l>
<l>Dat sweert sal mi gheuen cheins</l>
<l n="840">Om te peinsen vtermaten</l>
<l>Mi waer leet dat ict vergaten</l>
<l>So moghen comen mine dinghen</l>
<l>Dit sweert dat ghi priist .ij. penninghen</l>
<l>Het soudi vromen .c. marc</l>
<l n="845">Al eest roestich het is starc</l>
<l>Hets sulc dinc alstment piint</l>
<l>Dat herde ontsien sciint</l>
<l>Dan sulc dat behaghelre es</l>
<l>Hets menich scone quaet</l>
<l n="850">Sulc ander dier besidende staet</l>
<l>Swart ontsien ende cleen</l>
<l>Hiis beter alleen</l>
<l>Dan twee ander gaende daer</l>
<l>Opt hoot draghen ghelu haer</l>
<l n="855">Aen scoenheit die men van buten siet</l>
<l>Daer aen en leit die doghet niet</l>
<l>So es dit sweert mi bequaem</l>
<l>Nu wil ic segghen sinen naem</l>
<l>Het was gheheten rosenbrant</l>
<l n="860">Moyses hadt met hem int lant</l>
<l>Van egypten teghen phaerdoen</l>
<l>Daer hi oerloeghde als een coen</l>
<l>Ende hielter mede goeds wet</l>
<l>Die hi ons had gheset</l>
<l n="865">Dies gheloue wil hi sterken</l>
<l>Daer hiet sweert der heyligher kerken</l>
<l>Dies die menighe hadde toren</l>
<l>Segheliin die wel gheboren</l>
<l>Hi nam oerlof ter vaert</l>
<l n="870">Ende ghinc saen te houe waert</l>
<l>Daer hi vant vader ende moeder</l>
<l>Dies hi niet en te vroeder</l>
<l><pb n="28b."/> Mer hi warts vroet hier naer</l>
<l>Dat hi out was xv iaer</l>
<l n="875">Ende als hi in die sale quam</l>
<l>Sach hi daer ende vernam</l>
<l>Die iiij. kocken ende hebben ghewacht</l>
<l>Ende elck heeft een sweert bracht</l>
<l>Ende riepen nv sij di doot</l>
<l n="880">Si toghen hoer sweert bloet</l>
<l>Ende segheliin oec dat siin</l>
<l>Si riepen nv neect ons piin</l>
<l><milestone unit="fol" n="75rb"/> Siet daer een sweert behaghel</l>
<l>Hets weert omtrent een omnaghel</l>
<l n="885">Hets so roost ic waent bloet</l>
<l>Het snede wel boter waert ghegloyt</l>
<l><hi rend="bold">[.]</hi>C en sach noyt beter sweert</l>
<l>Seygheliin seide ic hebt so weert</l>
<l>Also weert als ghi dat v</l>
<l n="890">Al siin si claer ende nv</l>
<l>Het mach wel siin alsoe goet</l>
<l>Help het coemt vter gloet</l>
<l>Sprac een die daer siin</l>
<l>Hets veel beter dan dat miin</l>
<l n="895">Nochtan wart dat siin meual</l>
<l>Dien hier mede doden sal</l>
<l>Al laghen wij voer v al stil</l>
<l>Ende lieten v slaen al uwen wil</l>
<l>Ghi mocht slaen enen dach</l>
<l n="900">Metten sweerde slach na slach</l>
<l>Eer ghi doersloeght een maelgen</l>
<l>Dat suldi weten in dese betaelgen</l>
<l>Sprac die coene segheliin</l>
<l>Oft ghebreect aen die armen miin</l>
<l n="905">Heb sal blicken aen v ribben</l>
<l>Miin sweert sal hier eer hebben</l>
<l>Die ander seiden dat sullen wii sien</l>
<l>Na segheliin sloech hi mettien</l>
<l><pb n="29b."/> Ende segheliin proefde siin crachte</l>
<l n="910">Hi stelde hem opdie grafte</l>
<l>Got moet wesen te sinen doen</l>
<l>Al was hi van harten coen</l>
<l>Hi was vermant ende verlast</l>
<l>Nochtan sloech slaghe hi vast</l>
<l n="915">So dat hiden enen cloefde</l>
<l>Die meeste helft vanden houe</l>
<l>Den anderen sloech hi af den arm</l>
<l>Den dorden dat die darm</l>
<l>Vyt liepen ende viel doot</l>
<l n="920">Die vierde was in sulker noot</l>
<l>Dat hi begonste te vlien</l>
<l>Segheliin liep namettien</l>
<l>Hi sloeghen op siin hoeft</l>
<l>Dat hien ten tanden cloeft</l>
<l n="925">Ende hi doot ter eerden vel</l>
<l>Segheliin seide het biit harde wel</l>
<l>Dit sweert vlees ende been</l>
<l>Nu en weet ic niet niewer gheen</l>
<l>Dat ic coer voer dit</l>
<l n="930">Al ist roestich ende besmit</l>
<l>Het was van sneden vtermaten</l>
<l>Die een is gheloepen ter saten</l>
<l>Die ghene dien was den arm of</l>
<l>Hi was ghelopen in dat hof</l>
<l n="935">Ende riep wat sal miins siin</l>
<l>Svisschers soen segheliin</l>
<l>Heeft miin .iij. ghesellen doot</l>
<l><milestone unit="fol" n="75va"/> Ende mi brocht in sulken noet</l>
<l>Hi brocht met hem een sweert</l>
<l n="940">Het en was niet .ij. penninghe weert</l>
<l>Daer hi mede op ons quam striden</l>
<l>Ic en sach noyt sweert so seer sniden</l>
<l>Hi slaet af tenen slach</l>
<l>Arm voet teenre vlaegh</l>
<l n="945">So dat hi binnen den sweert lauwet</l>
<l><pb n="30b."/> Siet merket ende scouwet</l>
<l>Hoe ic doeghde dit groet wee</l>
<l>Hi sloegh af in slaghen twee</l>
<l>Minen arm daer hebic grief</l>
<l n="950">Hi was of eer ict besien</l>
<l>So snel sneet ende so seer</l>
<l>Coninc prides edel heer</l>
<l>Doet ons baet van deser daet</l>
<l>Doet so dat men doet</l>
<l n="955">Want hi is der wapen sonder</l>
<l>Die coninc sprac ic hoer wonder</l>
<l>Ende wat hebdi hem mesdaen</l>
<l>Dat hij v dus wilde slaen</l>
<l>Het sciint een ionghelinc goedertieren</l>
<l n="960">Doe sprac die coninc heer scier</l>
<l><hi rend="bold">[.]</hi>Oninc ic ben der sake vroet</l>
<l>Den ionghelinc dat si verspraken</l>
<l>Doen hi die vissche te houe brocht</l>
<l>Ende die kocken sloeghenen onsochte</l>
<l n="965">Siint quamen si gheghaen</l>
<l>Ende willen den ionghelinc slaen</l>
<l>Hi weerde hem als hi bes mochte</l>
<l>Ende sloechse so onsochte</l>
<l>Te haren scande hise sloech</l>
<l n="970">Heer coninc om dit ongheuoech</l>
<l>Hebben sien anderweruen beleghen</l>
<l>Ende willen doot hebben ghesleghen</l>
<l>Hi weerde hem als wel sciint</l>
<l>Dic hebben si hem ghepiint</l>
<l n="975">Den ionghelinc te hebben scand</l>
<l>Hi sloech eens metter mand</l>
<l>Dat si bleuen in onmacht</l>
<l>Nu hebben sine anderweruen ghewacht</l>
<l>Met haren wapen alle .iiij.</l>
<l n="980"><pb n="31b."/> Ende die ionghelinck goedertier</l>
<l>Heet hem verweert als .i. goet bloet</l>
<l>Ondanc heb die hem misdoet</l>
<l>Mer mocht na minen wil ganghen</l>
<l>Men souwen oec doen hanghen</l>
<l n="985">Die siin arm heeft verloren</l>
<l>Ende al die hem behoren</l>
<l>Die ionghelinc si ghebenediit</l>
<l>Ende al die tot hem doe hoeren</l>
<l>Si ionghelinc si ghebenediit</l>
<l n="990">Dat hi hem so weerde in den striit</l>
<l><milestone unit="fol" n="75vb"/> Met rechte sal hi quiit gaen</l>
<l>Hi en heefter niet aen ghedaen</l>
<l>Die goedertieren segheliin</l>
<l>En weet wat doen die deghen</l>
<l n="995">Weder hi wilde te houe gaen</l>
<l>So keeren is hi ghestaen</l>
<l>In groeter ghepeis wat hi doet</l>
<l>Keer ic weder dat waer miin lachter</l>
<l>Men soude mi saen volghen achter</l>
<l n="1000">Hets beter dat icker bouen ga</l>
<l>Waer dat men mi volghede na</l>
<l>Ic worde ghevaen met onneeren</l>
<l>Hets beter dat ic met eeren</l>
<l>Gheniete des tfonnis der baroen</l>
<l n="1005"><hi rend="bold">[.]</hi>us sal hi te houe gaen</l>
<l>prides die coninc es ghestaen</l>
<l>In die sale ende seyde</l>
<l>Vrouwe merct die waerhede</l>
<l>Segheliin heeft misdaen</l>
<l n="1010">Dat hi miin cnapen dorste slaen</l>
<l>Het waer scande ende lachter</l>
<l>Dade ic hem niet volghen achter</l>
<l>Men sal daer af iusticieren naden ghenoeten</l>
<l>Soudic dus vergheeten roten</l>
<l n="1015"><pb n="32b."/> Sonder wrake want verstaen</l>
<l>Hi soude al miin volck verslaen</l>
<l>Die binnen minen houe siin</l>
<l>Mettien so quam segheliin</l>
<l>Ende viel voer conincs voeten</l>
<l n="1020">Ende seide heer doet oetmoet</l>
<l>Vergheeft mi dat ic heb misdaen</l>
<l>V kocken hebben mi bestaen</l>
<l>Ende ghesworen miin doot</l>
<l>Dat icse sloech die mi den noot</l>
<l n="1025">Want nv ben ick met ghemake</l>
<l>Als hi seide dese saecke</l>
<l>Den coninc hi tusschen den oghen sach</l>
<l>Prides seyde ic en mach</l>
<l>V misdoen om gheen goet</l>
<l n="1030">Ic vergheef v minen euelen moet</l>
<l>Nochtan waende ic v hebben misdaen</l>
<l>Mer nv eest mi al vergaen</l>
<l>Siint dat ic v met oghen sach</l>
<l>Mi wondert hoet comen mach</l>
<l n="1035">Ic liet wt van minen bloede</l>
<l>Daert v teren ende te goede</l>
<l>Comen mocht ende baten</l>
<l>Ic en mach v niet haten</l>
<l><hi rend="bold">[.]</hi>Ie v misdade het coste hem tleuen</l>
<l n="1040">Minen tafel wil ic v gheuen</l>
<l>Ende ridder maken in corter tiit</l>
<l>Om dat ghi dus vroem siit</l>
<l>Die coninc hieffen vander eerden</l>
<l>Al dat segheliin begheerden</l>
<l n="1045"><milestone unit="fol" n="76ra"/> Hadde vanden coninc fiin</l>
<l>Dat hadde die bede siin</l>
<l>Ende dat hi hem vriendeliic bat</l>
<l>Siit seker oec dat</l>
<l>Het was den ionghelinc ghegheuen</l>
<l n="1050">In pil ghiften al siin leuen</l>
<l>So dat hi bidden sou doer noet</l>
<l><pb n="33b."/> Men soudt hem gheuen clein ende groet</l>
<l>Dat gheen man waer so hoech</l>
<l>Ia dat hi niet en loech</l>
<l n="1055">Daer om was siin bede allegader</l>
<l>Ghehoert voer den coninc sinen vader</l>
<l>Ende voert op elken dach</l>
<l>So wie hi tusschen den oghen sach</l>
<l>Hi moest hem gheuen wat hi bat</l>
<l n="1060">Die vrouwe was blide om dat</l>
<l>Als siit metten oghen siet</l>
<l>Het was haer kiint al wist siis niets</l>
<l><hi rend="bold">[.]</hi>Aer wrochte poringhe der natueren</l>
<l>Die coninc bat braffelueren</l>
<l n="1065">Dat si en de wisen ende leeren</l>
<l>Ten wapen ende daer toe keeren</l>
<l>Dat hi ridderscap mocht ontfaen</l>
<l>Die vrouwe seide het wart ghedaen</l>
<l>So belouet hem al plat</l>
<l n="1070">Segheliin seide so wil ic dat</l>
<l>Ghi ontbiet uwen vader</l>
<l>Ende seght hem al gader</l>
<l>Dat ghi hier onthouden sult siin</l>
<l>Doe versuchte segheliin</l>
<l n="1075">Menich weruen ghedichte</l>
<l>Die tranen liepen ouer siin aensichte</l>
<l>Eer hi te weerde comen mochte</l>
<l>Der coninghinne dit wonder dochte</l>
<l>Soe dede oec den coninc mede</l>
<l n="1080">Doe sprac die vrouwe ende sede</l>
<l>Nu seght ons lieue segheliin</l>
<l>Waer om weendi wat mach v siin</l>
<l>Dat ghi versucht also seer</l>
<l>Ende dus onsochte lieuer</l>
<l n="1085">Segheliin sprac ic sal seker</l>
<l>Ende v oec voer oghen legghen</l>
<l><hi rend="bold">[.]</hi>L eest scande siit des te vroeder</l>
<l>Ic en heb vader noch moeder</l>
<l><pb n="34b."/> Noch vrient die mi bestaet</l>
<l n="1090">Daer om driuic dit mislaet</l>
<l>In visschers huys was ic ghehouwen</l>
<l>Ic was clein ende ionc van ouden</l>
<l>Want ic brocht was daer</l>
<l>Dit woert ghinc der vrouwen naer</l>
<l n="1095">Want si peinsede om haer kiint</l>
<l>Noch en kende siis niet een twint</l>
<l>Haer dochte tharte binnen breken</l>
<l>Hi seide vrouwe dus bin ic ontsteken</l>
<l>Van hem sprac die ionghelinck</l>
<l n="1100"><milestone unit="fol" n="76rb"/> Want hi hiet mi vondelinc</l>
<l>Want hi was in arren stueren</l>
<l>Dus wil ic soeken auentuer</l>
<l>Haer ende daer after landen</l>
<l>Dadic viinde die mi bestanden</l>
<l n="1105">Had ic gheleert der wapiin</l>
<l>Die coninc sprac tot segheliin</l>
<l>Segheliin hout uwen peys</l>
<l>Al dat goet ende al dat solaes</l>
<l>Dat v hart peinst wert v ghedaen</l>
<l n="1110">Segheliin ghi en moeght niewaert gaen</l>
<l>Ghi siit edelre ende bat gheboren</l>
<l>Dat weet ic wel hier te voeren</l>
<l>Dan of ghi waert tfisschers kiint</l>
<l>Hi seide waer al wist hiis twint</l>
<l n="1115">Hi was sin vader ende si siin moeder</l>
<l>Braffeluer die niet vroeder</l>
<l>Was vander waerheit mer hoer dochte</l>
<l>Dat haer kiint wesen mochte</l>
<l><hi rend="bold">[.]</hi>y segheliin seit sij segheliin</l>
<l n="1120">Laet v groete droefheit siin</l>
<l>Ic hoep ghi sult verstaen</l>
<l>Wie si sien die v bestaen</l>
<l><pb n="35b."/> Ic sal v brenghen te hogher dinc</l>
<l>Ghi sult siin miin kemerlinc</l>
<l n="1125">Segheliin seide het is mi lief</l>
<l>Een deelken es siin begrief</l>
<l>Vergaen ende sine rouwe</l>
<l>Biderhant nammen die vrouwe</l>
<l>Ende leiden tharen camer inne</l>
<l n="1130">Daer se hem sprac met sinne</l>
<l>Si custen aenden mont siin</l>
<l>Doe sprac aldus segheliin</l>
<l>Edeel vrouwe hoert een deel</l>
<l>Ic heb een edel iuweel</l>
<l n="1135">Dat mi is comen als ic bevroede</l>
<l>Van patrimonien van edelen bloede</l>
<l>Had enich weerder dinc</l>
<l>Sprac die scoene ionghelinck</l>
<l>Ic gaeft v edel vrouwe fiin</l>
<l n="1140">Siet hier is een vingherliin</l>
<l>Dats al dat goet ende nyemeer</l>
<l>Vrouwe daer ic af bin heer</l>
<l>Dit ghevic v sprac die vigant</l>
<l>Moegh diit doen aen v hant</l>
<l n="1145">Die ionghelinc waende wel</l>
<l>Dat niement mocht draghen el</l>
<l>Dan hi selue aen den vingher</l>
<l>Het scheen nauwer dan ghehingher</l>
<l>Al daert een dat hem dochte</l>
<l n="1150">Daert en niet draghen mochte</l>
<l>Van een jaer seit die history</l>
<l>Die vrouwe verblide haer memori</l>
<l>Als siit dat vingherliin sach</l>
<l>Si sprac dit is die dach</l>
<l n="1155">Die ic begheer en lieghe v twint</l>
<l><milestone unit="fol" n="76va"/> Ic bin v moeder ghi siit kiint</l>
<l>Dies toech ic v goet beteken</l>
<l><pb n="36b."/> Aen miin hant moeghdi scouwen</l>
<l>Svisschers brochten v .iij. vrouwen</l>
<l n="1160">Ende dit vingherliin daer mede</l>
<l>Het heeft oec een sede</l>
<l>Dat niement draghen en mach dan ghi</l>
<l>Ende houdt met mi gheen spot</l>
<l>Ic en ben oec niet so sot</l>
<l n="1165">Dat ic dies mach ghelouen</l>
<l>Ghi en moghet mi niet vertoeuen</l>
<l>Wat node waer sprac segheliin</l>
<l>Of ic v kiint waer ghesiin</l>
<l>Dat ghi mi tfisschers had ghesent</l>
<l n="1170">Ic en bin oec niet so blint</l>
<l>Ic weet wel bi miinre trouwen</l>
<l>Dat ghi roet mi maect die mouwen</l>
<l><hi rend="bold">[.]</hi>Ch lieue kiint ic en doe</l>
<l>Vriendeliick sprac si hem toe</l>
<l n="1175">Ic wil v segghen die waerhede</l>
<l>Want minoet saken dede</l>
<l>Die groetste die yeman hoerde</l>
<l>Ende si weende metten woerde</l>
<l>Lieue kiint wilt mi verstaen</l>
<l n="1180">Waerom het was ghedaen</l>
<l>V vader seide een astronomi</l>
<l>Die in sterren conste sien</l>
<l>Dat ghi v vader soudt verslaen</l>
<l>Als hi dat hadde verstaen</l>
<l n="1185">Swoer hi v te nemen tliif</l>
<l>Doen was ic een droeue wiif</l>
<l>Dat hi v dit bedrief had ghegheuen</l>
<l>Peinsdic hoe ic best v leuen</l>
<l>Behouden sou ic was ghevreest</l>
<l n="1190">Doe ghinc ic in een foreest</l>
<l>Daer ic met v versciet van rouwen</l>
<l><pb n="37b."/> Doen quamen te mi .iij. vrouwen</l>
<l><hi rend="bold">[.]</hi>Rophetessen waren sij</l>
<l>Lieue kiint si gauen di</l>
<l n="1195">Seghe in allen striden</l>
<l>Ende dat ghi bidt in allen tiden</l>
<l>Eest heeren of vrouwen</l>
<l>Moeghdise tusschen oghen scouwen</l>
<l>Dat suldi hebben cleen of groet</l>
<l n="1200">Mer en bidt niet ten doet v noot</l>
<l>Noch lieghen moeti twint</l>
<l>Das was dander lieue kiint</l>
<l>Die v was ghegheuen</l>
<l>Die derde was dat ghi sout leuen</l>
<l n="1205">So wel ende so heilichliick</l>
<l>Dat ghi sult comen in hemelriick</l>
<l>Ghi moghet bekennen dese dinc</l>
<l>Want v vader die coninc</l>
<l>Micte v te nemen tleuen</l>
<l n="1210">Tot noch eest aldus bleuen</l>
<l>Ghi sloecht die knechten siin</l>
<l><milestone unit="fol" n="76vb"/> Dats vergheuen lieue segheliin</l>
<l>Doen waerdi in ware dinc</l>
<l>Svisschers brocht ouer vondelinc</l>
<l n="1215">Ende ic en mochs weten niet</l>
<l>Haddic gheweten wats ghesciet</l>
<l>Ic had so dic tot v ghegaen</l>
<l>Datment int hof soude verstaen</l>
<l>Dus waerd visschers sonder miin weten</l>
<l n="1220">Wat soudic v vele pleten</l>
<l>Die reden heb ic v wel verclaert</l>
<l>Ghereet quam ic te houe waert</l>
<l>Een doet kiint droech ic met mi</l>
<l>Dat mi gauen die vrouwen vri</l>
<l n="1225">Snachs omtrent der middernacht</l>
<l>Riep als een wiif die ontsach</l>
<l>Pleeght te hebben om een kiint</l>
<l><pb n="38b."/> V vader spranc op met gheniint</l>
<l>Ende soude om een ioncfrou gaen</l>
<l n="1230">Doen riep icken weder saen</l>
<l>Ende gaf hem een kiint den fellen doren</l>
<l>Ende ic seide het waer doot gheboren</l>
<l>Die coninc sonder bliif</l>
<l>Aldus behieldic v liif</l>
<l n="1235">Wel lieue kiint segheliin</l>
<l>Ende hi weder ter moeder siin</l>
<l><hi rend="bold">[.]</hi>I waren blide en liegh v twint</l>
<l>Alse moeder ende haer kiint</l>
<l>Siin sculdich te siin bi natuer</l>
<l n="1240">Die feeste die was in braffeluer</l>
<l>Die was vtermaten roet</l>
<l>Ay lieue kiint die v doot</l>
<l>Begheert ic bid god dat hi moet</l>
<l>Qualiick steruen ghi siit soe scoen</l>
<l n="1245">Dies danckic god vanden troen</l>
<l>Ende als segheliin dit verhoerde</l>
<l>Gaf hi siinre moeder antwoerde</l>
<l>Moeder hout in v ghedocht</l>
<l>Den seluen heer die ons coft</l>
<l n="1250">Met sinen bloede in een cruys</l>
<l>En twiuelt niet ons heer ihesus</l>
<l>Daer die ioden me haer spot</l>
<l>Makede hier in der stat</l>
<l>Ouer so segh ic v dat</l>
<l n="1255">Hi is vader soen heilich gheest</l>
<l>Die ouer al heuet vol leest</l>
<l>Ende hi wart gheboren om ons</l>
<l>Ende ghehanghen aen een cruys</l>
<l><pb n="39b."/> Ende sinen scape in goeden vridaghe</l>
<l n="1260">Dies si noch sullen hebben plaghe</l>
<l>Ende iammerliick worden ghesceint</l>
<l>Braffeluer seyde wel lieue kiint</l>
<l>Ic en begheer el gheen dinck</l>
<l>Dan te gheloeuen aen dat kiint</l>
<l n="1265">Menscheliichede nam aen een wiif</l>
<l>Ende voer ons gaf dat selue liif</l>
<l><milestone unit="fol" n="77ra"/> Aen een cruys daermen aen hinc</l>
<l>Dat hi van siinre moeder ontfinc</l>
<l>Ende starf als een mensche</l>
<l n="1270">Ende daer na bi sinen wensche</l>
<l>Weder verrees als vader</l>
<l>Leuende vlees ende inander</l>
<l>Had hi weder in siin volleest</l>
<l>Dat dede al siin suuer gheest</l>
<l n="1275">Die onreyne helle hi brac</l>
<l>Ende sien vrienden daer vyt trac</l>
<l>Ende voerdese ter bliisscap</l>
<l>Sone nv ben ic begrepen</l>
<l>Inden wil hebben ghesiin</l>
<l n="1280">Lieue kiint segheliin</l>
<l>Van hemte houden mine wet</l>
<l>Die doer mi int cruys was gheset</l>
<l>Hem wil ic minnen ende heb ghemint</l>
<l>Hem bad ic dicke om een kiint</l>
<l n="1285">Die mi die wet hulp sterken</l>
<l>Nu danc ics hem van desen werken</l>
<l>Die miin heet na siin ghevoech</l>
<l>Dit kiint verleent ende sij loech</l>
<l>Dat mi sal ghehulpich siin</l>
<l n="1290">Ghi segt waer sprac segheliin</l>
<l><hi rend="bold">[.]</hi>us so was die ionghelinc</l>
<l>Siinre moeder kemerlinc</l>
<l>Ende si bat dat hiit</l>
<l>Dat hi siin vader ontdecte niet</l>
<l n="1295">Dat hi siin waer clein of groet</l>
<l><pb n="40b."/> Want daer aen so laech v doot</l>
<l>Wat moeder sprac segheliin</l>
<l>Of ic bade den vader miin</l>
<l>Dat hi mi dede gheen quaet</l>
<l n="1300">Soude hi niet siinre hartenstaet</l>
<l>Voeghen aen miin acoert</l>
<l>Want ic heb van v verhoert</l>
<l>So wat bade ic heren of vrouwen</l>
<l>Dien ic tusschen oghen mach scouwen</l>
<l n="1305">Dat rol gheue in corter stonden</l>
<l>Ende dat heb ic onder vonden</l>
<l>Doe antwoerde braffeluer</l>
<l>Lieue kiint soete figuer</l>
<l>Als ghi vyten oghen siit</l>
<l n="1310">Mocht hi wel draghen nijt</l>
<l>Ende mocht v doden in eenre nacht</l>
<l>Ic sal doen uwen wille</l>
<l>Bi gode sprac segheliin stille</l>
<l>Ende werken bi uwen rade</l>
<l n="1315">Al solt mi vergaen te quade</l>
<l>Want ic v minne sprac die ioncheer</l>
<l>Soe doe ic v lieue kiint seer</l>
<l>Moeder sprachi dat doet natuer</l>
<l>Si de halen in corter vre</l>
<l n="1320">Eenen meyster die en leerde</l>
<l>Van wapenen ende daer toe keeren</l>
<l>Scermen houwen ende slaen</l>
<l><milestone unit="fol" n="77rb"/> Dat die ioncheer heuet wel verstaen</l>
<l>So hi was van herten subtiil</l>
<l n="1325">Dat hi seide op een wiil</l>
<l><pb n="41b."/> Daer si scermde beide gader</l>
<l>In een criit voer sinen vader</l>
<l>Ende voer braffeluer siin moeder</l>
<l>Meester seit hi siit vroeder</l>
<l n="1330">Wildi niet eeren op mi</l>
<l>Mi dunct ic sal verwinnen dy</l>
<l>In enen laghe siit seker bloet</l>
<l>Die meester wart van scaemten roet</l>
<l>Ende seide te hem nv laet sien</l>
<l n="1335">Hets al vergheuen ende mettien</l>
<l>Sloech segheliin</l>
<l>Onder dat rechter ore siin</l>
<l>Metten bIed vanden sweerde</l>
<l>Dat hi voer viel ter eerden</l>
<l n="1340">Doen was daer ghelachen veel</l>
<l>Die meester sprac desen speel</l>
<l><hi rend="bold">[.]</hi>istich wel segheliin</l>
<l>Mer ic wil die conste diin</l>
<l>Proeuen of ghi const dit spel</l>
<l n="1345">Segheliin sprac ic gheloefs wel</l>
<l>Hi seide so hi en wiste twint</l>
<l>Vanden keer dat hem dat kiint</l>
<l>Voer al die lieden hebben gheleert</l>
<l>Anderweruen dat hi hem keer</l>
<l n="1350">Metten sweerde ende mettien scilde</l>
<l>Als die den ionghelinc blouwen wilde</l>
<l>Siin slaghen waren nv ende fel</l>
<l>Ende segheliin verstont hem wel</l>
<l>Hi decte hem so hi best mochte</l>
<l n="1355">Al siin meester hem begonste</l>
<l>Op hem scarmen houwen ende wanderen</l>
<l>Dat si deen den anderen</l>
<l>Stonden te gader ende houwen</l>
<l>Daer mochmen segheliin scouwen</l>
<l n="1360">So cort hem vouwen inden scilt</l>
<l>Die hi coenliicke voer hem hielt</l>
<l>So dat smeesters bant brac</l>
<l><pb n="42b."/> Ende metten rechteren voet stac</l>
<l>Sinen meester voer siin harteken</l>
<l n="1365">Dat hi voer voer hem ter eerde storde</l>
<l>Ende langhe in onmacht lach</l>
<l>Als dit die vader ende moeder sach</l>
<l>Hadden siis beide spel</l>
<l>Die coninc sprac segheliin hoewel</l>
<l n="1370">Sidi int scermen ende int slaen</l>
<l>Ghi hebt v les so wel verstaen</l>
<l>Dat v meester es onvroe</l>
<l>Segheliin antwoerde doe</l>
<l>Heer coninc waer saeghdi bi uwer trouwen</l>
<l n="1375">Enighen man so nau houwen</l>
<l>Als mi miin meester hielt</l>
<l>Ic waer versleghen op dat velt</l>
<l><milestone unit="fol" n="77va"/> Met siinre groeter onhoueshede</l>
<l>Die hi te mi waert dede</l>
<l n="1380">Haddic niet aldus ghedaen</l>
<l>Binnendien hi es op ghestaen</l>
<l>Die meeste vander ommacht siin</l>
<l>Ende seide aldus segheliin</l>
<l>Mi denct ic heb v gheleert</l>
<l n="1385">Daer ic mede bin onteert</l>
<l>Ende drincken moet groete scande</l>
<l>Voer die hoeghste vanden lande</l>
<l>Meester sprac segheliin</l>
<l>Anderwerf want houescher siin</l>
<l n="1390">Wat waendi ic en wiste wel</l>
<l>Dat ghi onhoueschede daet</l>
<l>Ic raey wel dat ghi laet</l>
<l>Ende anderwerf ende scouwet</l>
<l>Ghi hat mi onder v gheduwet</l>
<l n="1395">Dat ic mi cort moest vouwen</l>
<l>Ghi hadt mi meer tonder ghehouwen</l>
<l>Dat ic bleuen waer in ommacht</l>
<l>Daeraf stac ic v bet af</l>
<l><pb n="43b."/> So ic best mocht metten voet</l>
<l n="1400">Die meester sprac ic moet</l>
<l>Van minen liue gheonneert siin</l>
<l>Of ic emmermeer segheliin</l>
<l>Teghen v scermen luttel of veel</l>
<l>Ghi siit van so fellen speel</l>
<l n="1405">Daer om loech seer die coninc</l>
<l>Ende al dier saten inden rinc</l>
<l>Soe dede siin moeder braffeluer</l>
<l>Daer mochmen sien op die ver</l>
<l>Dat hi seghe hadde die ionghelinc</l>
<l n="1410">In striden wat hi ontfinc</l>
<l><hi rend="bold">[.]</hi>Ien priis lof ende ere</l>
<l>Ende het volghede emmermeer</l>
<l>Dit was een scoen iuweel</l>
<l>Si toghen al in een casteel</l>
<l n="1415">Den ionghelinc gauen sij den priis</l>
<l>Daerna gheuielt in corter wijs</l>
<l>Dat hij leerde op een ors riden</l>
<l>Ende oec metten spere striden</l>
<l>Ende was siin meester die beste ridder</l>
<l n="1420">Van ysona was hi ombider</l>
<l>Van landen scoen ende riic</l>
<l>Dat hi hadde een spere stiif</l>
<l>Hi reet man ende peert ter eerden</l>
<l>Ende segheliin die begheerde</l>
<l n="1425">Te connen van spere ende van scilde</l>
<l>Hi bat seer den ridder milde</l>
<l>Dat hi hem leer van scilde ende van spere</l>
<l>Die ridder seyde had hiis gheere</l>
<l>Ic salt v leeren soe ick best can</l>
<l n="1430">Si ghinghen hem wapenen dan</l>
<l><milestone unit="fol" n="77vb"/> Ende reden buten der stat op velt</l>
<l>Die coninc ende siin ghewelt</l>
<l>Quamen entie coninghinne mede</l>
<l><pb n="44b."/> Die haer bedinghe te gode dede</l>
<l n="1435">Dat segheliin moest verstaen</l>
<l>Also wel als hi hadde ghedaen</l>
<l>Vanden scilde ende vanden sweerde</l>
<l>Want siin eer begheerden</l>
<l>Voer hem allen dier siin</l>
<l n="1440">Al ghewapent was segheliin</l>
<l>Op eenen ors met groeter ghewelt</l>
<l>Die meester liet loepen opt velt</l>
<l>Siin ors ende sloech met sporen</l>
<l>Hi wiisde hoe hi doen soude voren</l>
<l n="1445">Siin spere draghen ende daer sincken</l>
<l>Ende of ghiit braect want v bedincken</l>
<l>Ende werp trensoen opt sant</l>
<l>Ende hout den breidel in v hant</l>
<l>Ende dat ghi dat omkeert</l>
<l n="1450">Ende als segheliin dit hadde gheleert</l>
<l>Sette hem die meester op die</l>
<l>Siin spere ende sey coemt teghen mi</l>
<l>Proeft v crachte met alre ghewelt</l>
<l>Het sien moeghdi opt velt</l>
<l n="1455">Mi tumelen doen so haddi priis</l>
<l>Segheliin die deghen wiis</l>
<l>Noepe tors metten spoeren</l>
<l>Dus heeft si siin meester vercoren</l>
<l>Hi gheraecte sinen helm van stael</l>
<l n="1460">Siin spere brac ende alte mael</l>
<l>Viel die helm op die heyde</l>
<l>Ende gheraecte metten scouweren mede</l>
<l>Dat hi tumelde vanden peerde siin</l>
<l>Aldus had priit segheliin</l>
<l n="1465"><hi rend="bold">[.]</hi>Oen stont hi op als ic versta</l>
<l>Pellis van ysona</l>
<l>Hi scaemde hem seer vanden steke</l>
<l>Hi peinsede hi sou hem wreken</l>
<l>Hi loech mer het was sonder spel</l>
<l n="1470">Hi seide segheliin dit was wel</l>
<l><pb n="45b."/> Ghesteken als een deghen fiin</l>
<l>Ghebenediit so moeti siin</l>
<l>Ghi beghinnes wel deghen vri</l>
<l>Aey lieue meester en belcht v niet op mi</l>
<l n="1475">Sprac segheliin dies bidic v</l>
<l>Heb ic v misdaen dies wil ic v</l>
<l>Beteren na v gheuoech</l>
<l>Pellis seide ende loech</l>
<l>Segheliin hier en is niet mesdaen</l>
<l n="1480">Wildi voert al dus verstaen</l>
<l>Ghi sout noch goet ridder siin</l>
<l>Doen sat hi op ende seide segheliin</l>
<l>Laet ons noch riden te gader</l>
<l><milestone unit="fol" n="78ra"/> Doen sprac prides die vader</l>
<l n="1485">Priis lof ende ere moetstu</l>
<l>Hebben mer ic ducht nv</l>
<l>Dat ghi ontghelden salt ter vaert</l>
<l>Die vrouwe heet die hant opwaert</l>
<l>Ende bat met sinne ouer haer kint</l>
<l n="1490">Dat si met harten mint</l>
<l>Dat hi bliue onghescent</l>
<l>Pellis heeft hem gheweint</l>
<l>Teghen segheliin metten speer steken</l>
<l>Met alre harten wil hi hem wreken</l>
<l n="1495">Vanden steke die segheliin</l>
<l>Stac hi noepte dat ors siin</l>
<l>Ende sloech met sporen fellich seer</l>
<l>Segheliin sprac god heer</l>
<l>Laet mi siinre steken ontstanden</l>
<l n="1500">Dat ic bliue sonder scanden</l>
<l>Ghi helpt mi niet ic siet wel</l>
<l>Dat ic verloren heb dit spel</l>
<l>Want pellis coemt verstormt seer</l>
<l>Si vergaderden met fellen keer</l>
<l n="1505">Die fel was si v becant</l>
<l>Haer speer braken terhant</l>
<l>Seer fel dat ghemoet</l>
<l><pb n="46b."/> Dat segheliin die deghen goet</l>
<l>Beide pellis ende siin paert</l>
<l n="1510">Dede keeren die beet opwaert</l>
<l>Ende bleef in ommacht op die eerde</l>
<l>Segheliin keerde met sinen peerde</l>
<l>Op dat velt sonder mayeren</l>
<l>Als die ghene die op rivieren</l>
<l n="1515">Varen spelen inden mey</l>
<l>Also reet hi in die valey</l>
<l>Sonder nincke ende grief</l>
<l>Dat was siin moeder te sien lief</l>
<l><hi rend="bold">[.]</hi>I priisden al dien saghen</l>
<l n="1520">Lof ende eer van daghen te daghen</l>
<l>So had die ionghelinc in siin leuen</l>
<l>Want het was hem ghegheuen</l>
<l>Noyt en was so wel gheraect</l>
<l>Op eertrike noch so wel volmaect</l>
<l n="1525">Als was die ioncheer</l>
<l>Pellis bequam van siin seer</l>
<l>Siin een been was vter lee</l>
<l>Doe sprac pellis ende se</l>
<l>Noyt en was soe onsocht</l>
<l n="1530">Ghesteken daer ict weten mocht</l>
<l>In betaelgen noch in wighen</l>
<l>Hets recht datmen dese nyghe</l>
<l>Hiis bloem bouen al die leeft</l>
<l>Segheliin seide hier vergheft</l>
<l n="1535">Mi dat ick v aldus stack</l>
<l>Dit ken god dit ghemack</l>
<l><milestone unit="fol" n="78rb"/> Willic hebben ende ghiis niet</l>
<l>Pellis op segheliin siet</l>
<l>Ende seide scone ioncheer</l>
<l n="1540">Ic waencost v nemmermeer</l>
<l>Vergeheuen es uwen euelen moet</l>
<l>Ghi siit coene ende van talen goet</l>
<l><hi rend="bold">[.]</hi>Oen custe elc den anderen daer</l>
<l>Ende keerden te houe sonder waen</l>
<l n="1545"><pb n="47b."/> Doen seide prides die coninc</l>
<l>Dat hi segheliin den ionghelinck</l>
<l>Voervoets ridder wouden maken</l>
<l>Ende als den ridderscap behoert</l>
<l>Te iherusalem binnen der poert</l>
<l n="1550">Was hi ridder ghemaect schier</l>
<l>Die coninc seide goedertier</l>
<l>Segheliin nv wel verstaet</l>
<l>Waer ghi coemt ofte gaet</l>
<l>Groet al soe vriendeliick</l>
<l n="1555">Die arm lieden als die riick</l>
<l>Helpt weduwen ende weesen</l>
<l>So waer ghise vint in vresen</l>
<l>V hulp si hem bereet</l>
<l>Ende wacht v van alre dorperheit</l>
<l n="1560">Viindi vrouwen in enigher noot</l>
<l>Die secoert of bliit doet</l>
<l>Ende onsen heer mamet</l>
<l>Houst vast onse wet</l>
<l>Si yement verwonnen voer v sweert</l>
<l n="1565">Ende ghenade voer v begheert</l>
<l>Doet hem ghenade dat miin raet</l>
<l>Want ter ridderscap staet</l>
<l>En lieghet niet ten doet v noet</l>
<l>Hout v wet toter doot</l>
<l n="1570">In onsen groeten mahomet</l>
<l>Heer segheliin sprac ic weet bet</l>
<l>Te ghelouen dan aen hem</l>
<l>Ihesus te iherusalem</l>
<l>In dat cruys was gheset</l>
<l n="1575">Hem willic te dienste staen</l>
<l>Hi mach beteren al verdriet</l>
<l>Heer coninc dies en belcht v niet</l>
<l><hi rend="bold">[.]</hi>Em moet sprac die coninc</l>
<l>Den menighen antwoerde vander dinc</l>
<l n="1580"><pb n="48b."/> Die des conincs tale hoerde</l>
<l>Ende hem so vriendeliic antwoerde</l>
<l>Mer al haddiit ghesworen op siin leuen</l>
<l>Hi en had ander antwoerd ghegheuen</l>
<l>Mer dat hien metten oghen sach</l>
<l n="1585">Hi nam een sweert daert lach</l>
<l>Ende wilt hem gorden in siin siden</l>
<l>Segheliin sprac al hi was blide</l>
<l>Lieue heer coninc laet staen dat lanc sweert</l>
<l>Ende gort in dit of ghiit gheert</l>
<l n="1590"><milestone unit="fol" n="78va"/> Die coninc namt onversaghet</l>
<l>Hi toegh vyt ende besaghet</l>
<l>Het docht hem roestich siin ende verrot</l>
<l>Die coninc seit slacht den sot</l>
<l>Die emmer wilde coene siin</l>
<l n="1595">Ende anders niet segheliin</l>
<l>Also wilde houden dit tsweert</l>
<l>Ende si meer dat si begheert</l>
<l>So sel ic doen v ghevoech</l>
<l>Doe sprac seghelin ende loech</l>
<l n="1600">Coninc heer ic kent bat dan ghi</l>
<l>Doen hiit den deghen vri</l>
<l>Inden hals gaf hi eenen slach</l>
<l>Nu peinst seide om die dach</l>
<l>Dat ghi ridderscap ontfinct</l>
<l n="1605">Des bidic dat ghi dinct</l>
<l>Om dat ic v heb gheseit</l>
<l>Segheliin antwoerde ghereet</l>
<l>Coninc heer dat wort verdaen</l>
<l>Hi nam dat sweert herde saen</l>
<l n="1610">Ende bat den coninc der stont</l>
<l>Dat hi den visscher hondert pont</l>
<l>Sjaers te renten soude gheuen</l>
<l>Also langhe als hi mocht leuen</l>
<l>Want hi hielt mi van kinde clein</l>
<l n="1615"><pb n="49b."/> Ic gaeft hem ende laets v niet</l>
<l><hi rend="bold">[.]</hi>Oninc heer wats ghesciet</l>
<l>Omdat ghi siit so riick</l>
<l>Ende v luttel leit daer an</l>
<l>So bid ic v dese bede</l>
<l n="1620">Die coninc sprac ende seyde</l>
<l>Al baeddi om die crone miin</l>
<l>Ghi soudt se hebben segheliin</l>
<l>Wonder heeft mi dat coemt</l>
<l>Mi dunct dat ic ben verdoemt</l>
<l n="1625">Doen sprac die scone braffeluer</l>
<l>Daer wart luttel doen misdaen</l>
<l>Al haddic v croen ontfaen</l>
<l>Ende hiese droech al siin leuen</l>
<l>Opdat ghi coninc doot waert bleuen</l>
<l n="1630"><hi rend="bold">[.]</hi>Ie coninc seide ghi siit waer</l>
<l>Men dede den visscher comen daer</l>
<l>Doen sprac die coninc met sinen mont</l>
<l>Te renten gheef ic v .c. pont</l>
<l>Om dat ghi segheliin op hielt</l>
<l n="1635">Met goeden recht gaf hi tghelt</l>
<l>Want segheliin was siin kiint</l>
<l>Al en wist hiis niet een twint</l>
<l>Proeft v wel ende siit blide</l>
<l>Ghi en heb seghe tallen tiden</l>
<l n="1640">Nochtan gaf hi gherne tgoet</l>
<l>Segheliin was in sinen moet</l>
<l>Dat hi die ghifte hadde daer</l>
<l>Ende segheliin gaf hem voerwaer</l>
<l>Tsweert dat hem die coninc gaf</l>
<l n="1645"><milestone unit="fol" n="78vb"/> Hi dancte hem seer daer af</l>
<l>Dat hi hem ghedaen had goede</l>
<l>Int hof so waren veel moede</l>
<l>Die te segheliin droeghen niit</l>
<l>Vander ver ende ter tiit</l>
<l n="1650">Dat hi twoer had gheseit</l>
<l>Ende hi ghelouede aen kerstenheit</l>
<l><pb n="50b."/> Ende droeghen ten coninc grote nicken</l>
<l>Dat hiit doeghde sulke sticken</l>
<l>Ende hem dede sulc eer</l>
<l n="1655">Dat vernoyde den menighen zeer</l>
<l>Onder den dume stillekine</l>
<l>Doen die coninc was van segheline</l>
<l>Ende oec vten oghen siin</l>
<l>Wach armen sede die coninc fiin</l>
<l n="1660">Doen sprac een ende hiet raboliin</l>
<l>Verrader was hi ende fel</l>
<l>Hi seide heer coninc doet wel</l>
<l>Nu is segheliin ridder ghedaen</l>
<l>Enen tornoy doet hier slaen</l>
<l n="1665">Buten der stat coninc heer</l>
<l>Ende segt dat ghiit doet doer siin eer</l>
<l>Dan sullen hier comen vremde lieden</l>
<l>Men sal die saken ontbieden</l>
<l>Dat hi en laten doer ghenoet</l>
<l n="1670">Dat si slaen den nieuwen ridder doet</l>
<l>Dat dunctmi talre best siin</l>
<l>Dus wart versleghen segheliin</l>
<l><hi rend="bold">[.]</hi>It was een treke nauwe</l>
<l>Alle lachter ende rouwe</l>
<l n="1675">Moet hebben die verrader</l>
<l>Doen so dede segheliins vader</l>
<l>Siin bode vytgaen</l>
<l>Ende dede een tornoy slaen</l>
<l>Vter stat in die ghebaren</l>
<l n="1680">Of daer segheliins eer waer</l>
<l><pb n="51b."/> Mer het was om siin lachter</l>
<l>God moet siin siin wachter</l>
<l>Dat bliif hi om die eere</l>
<l>Braffeluer was blide seer</l>
<l n="1685">Ende seide wel lieue kiint</l>
<l>Nu so ontsiet v twint</l>
<l>Proeft v wel ende siit blide</l>
<l>Ghi hebt seghe tallen tide</l>
<l>Des siit seker als ter doot</l>
<l n="1690">Vrouwe ic en bin niewer bloot</l>
<l>Dat ic mi yewaer af ontsie</l>
<l>God onse heer heuet mi</l>
<l>Wel voersien voer miin leuen</l>
<l>Sulke gracie moet mi god gheuen</l>
<l n="1695">Dat ic sine lachter mach wreken</l>
<l>Op al dieghene die hem steken</l>
<l>Teghen ihesus cristus wet</l>
<l>Hoe mocht icken wreken bet</l>
<l>Dan op die volc groet ende smal</l>
<l n="1700">Daer hi nv vergaderen sal</l>
<l><milestone unit="fol" n="79ra"/> Miin vader heet herde wel ghedaen</l>
<l>Ic salre harde veel verslaen</l>
<l>Des hoepic aen onsen heer</l>
<l>Dat ic sal hebben lof ende eer</l>
<l n="1705">Hi de vervaghen siin brant</l>
<l>Die besten diemen yewaer vant</l>
<l>Van sneden op eertriick</l>
<l>Men ghincker slapen haesteliick</l>
<l>Tot het was scoen dach</l>
<l n="1710">Daer segheliin in slapen lach</l>
<l>Docht hem dat hi een aern</l>
<l>Die quam bouen siin bedde ghevaren</l>
<l>Na siin ionc dat hi beet</l>
<l>Ander voghelen quamen ghereet</l>
<l n="1715">Op hem striden ende vachten</l>
<l>Mer het const hem wel berechten</l>
<l><pb n="52b."/> Dat die voghel al verwan</l>
<l>Doe antwoerde die ionghe man</l>
<l>Segheliin ende maecte een cruys</l>
<l n="1720">Ende seide goedertieren ihesus</l>
<l>Also waerliick als ghi met uwen bloede</l>
<l>Ons coft soe moetti te goede</l>
<l>Minen droem nv spellen</l>
<l>Ende of mi yement wil quellen</l>
<l n="1725">So helpt mi ihesus van nasaren</l>
<l>Ic bin een kiint alleen</l>
<l><hi rend="bold">[.]</hi>V sal hi siin droem spellen</l>
<l>Die ic voer wil tellen</l>
<l>Dat seit dat boec die niet en loech</l>
<l n="1730">Die aren die bouen den bedde vloech</l>
<l>Dat bespelt die vader siin</l>
<l>Ende tionc betekent segheliin</l>
<l>Daer hi soe vast na beet</l>
<l>Ende die coninc soude leet</l>
<l n="1735">Hem verraden ende groete piin</l>
<l>Met menighen sarrasiin</l>
<l>Dit bediet der voghelen scaren</l>
<l>Ende dat ionc haren ende daren</l>
<l>Die voghelen al maecte iachtich</l>
<l n="1740">Dat men segheliins crachte</l>
<l>Wonder sal inden striit</l>
<l>Die vader vergadert op die tiit</l>
<l>Nameliic om segheliins doet</l>
<l>Dat hien sul brenghen in sulker noet</l>
<l n="1745"><hi rend="bold">[.]</hi>At noyt man sulc wonder dede</l>
<l>Mer gods hulpe was hem mede</l>
<l>Als ghi alle moghet horen</l>
<l>Dat heerscap sloech voren</l>
<l>Tenten ende paeuweioene</l>
<l n="1750">Daer was menich glottoene</l>
<l><pb n="53b."/> Coninc ende ammerael</l>
<l>Prides dede scriuen wael</l>
<l>Litteren ende daerin verstaen</l>
<l>Dat si den ridder souden verslaen</l>
<l n="1755"><milestone unit="fol" n="79rb"/> Die den roden lioen brocht</l>
<l>In seluer dat sij haer ghedocht</l>
<l>Daer toe deden sij haer sin</l>
<l>Hi ontboet oec daerin</l>
<l><hi rend="bold">[.]</hi>At hi sterken wil die wet</l>
<l n="1760">Daer die profeet om was gheset</l>
<l>Aen een cruys buten der stat</l>
<l>Als die heyden ver stonden dat</l>
<l>Hadden sij op hem niit</l>
<l>Nv moet god die alle striit</l>
<l n="1765">Verwinnen can sonder vechten</l>
<l>Moet dese verradenisse swechten</l>
<l>Die sij nv micken te doen</l>
<l>Nu hoert vanden orisoen</l>
<l>Dat segheliin van herte dede</l>
<l n="1770">Hi sprac dus ende sede</l>
<l>God vader soen heiligh gheest</l>
<l>Die inden cruce was ghevreest</l>
<l>Ende menscheliic stortet v bloet</l>
<l>Ende vyt uwen lichame woet</l>
<l n="1775">Bi v fonteynen machmen scouwen</l>
<l>Dat ghi met pinen ghemanc met rouwen</l>
<l>Ghedoghen wilt om onse sonderen</l>
<l>Dat wisten wel die bi v waren</l>
<l>Ende dat was v moeder ende sente ian</l>
<l n="1780">Ewangelist die droeue man</l>
<l>Was noyt noch soe droeue wiif</l>
<l>Alsi waren doe ghi v liif</l>
<l>Aen dat soete cruys verloert</l>
<l>Hande ende voete al doer boert</l>
<l n="1785"><pb n="54b."/> Ende v hart wide ondaen</l>
<l>Daer v gheest was vytghegaen</l>
<l>Ter hellen verlossen wiif ende man</l>
<l>Ende paesschen daeghs ontfinc di liif dan</l>
<l>Doen worden sij blide die hadden rou</l>
<l n="1790">Sinte ian ewangelist ende ons vrou</l>
<l>Alsoe doe mi god verbliden</l>
<l>Of sij op mi comen striden</l>
<l>Dese ongheloeuighe als ic waen</l>
<l>So gheet mi cracht so vast te slaen</l>
<l n="1795"><hi rend="bold">[.]</hi>At ic behoude tleuen miin</l>
<l>Dit bat die goede segheliin</l>
<l>Nv was die tornoy gheleyt</l>
<l>Ende dat heerscap al ghereyt</l>
<l>Op een wit velt buten der stat</l>
<l n="1800">Die coninc prides die bat</l>
<l>Segheliin dat hi peinsede om die eer</l>
<l>Ic sal sprac die joncheer</l>
<l>Of god wil die al vermach</l>
<l>Nu had die coninc vander saten</l>
<l n="1805">Tscoenste ors vander saten</l>
<l>Xij. stoepen bloets vyt ghelaten</l>
<l>Dat te argher soud gaen</l>
<l>Als segheliin soude met sporen slaen</l>
<l><hi rend="bold">[.]</hi>At hi worde bedroghen saen</l>
<l n="1810">Hier af en weet niet die edelman</l>
<l><milestone unit="fol" n="79va"/> God wouts of hiis ghenesen sal</l>
<l>Men haelde tors op die stal</l>
<l>Het was scoen ende groet</l>
<l>Mer sal die ionghelinc hebben noot</l>
<l n="1815">Dat sal doen dat grote paert</l>
<l>Segheliin satter op ter vaert</l>
<l>Hi custe siin moeder die ioncheer</l>
<l>Als hi sciet si weende seer</l>
<l>Des siin moeder wel was gram</l>
<l n="1820">Si vraeghde wat hem misquam</l>
<l>Moeder als ic keer sal diit weten</l>
<l><pb n="55b."/> Tors daer hi op was gheseten</l>
<l>Stac hi met sporen ende het spranc</l>
<l>Lichteliick het de bedwanc</l>
<l n="1825">Dat sal wel onlanghe dueren</l>
<l>Si reden alle buten der stat mueren</l>
<l>Daer men tornoy soude doen</l>
<l>Segheliin droech den roden lioen</l>
<l>In witten siluer in sinen scilt</l>
<l n="1830">Daer hi onder steruen wilt</l>
<l>Of hem verweren op dat velt</l>
<l>Die heeren van buten ende haer ghetelt</l>
<l>Siin ghereet met hare party</l>
<l>Nu helpt god ende sinte mary</l>
<l n="1835">Sprac die coene segheliin</l>
<l>Nu moet di heden miin troester siin</l>
<l>Ic ducht dat ic ben verraden</l>
<l>Mer god wildi mi staen in staden</l>
<l>So en heb ic gheenen noot</l>
<l n="1840">Al waerden meer si bleuen doot</l>
<l>Op uwen troest so sla ick in</l>
<l>Nu siit ten einde ende ten beghin</l>
<l>Aen miin side te miinre baet</l>
<l>Want ic mi te v verlaet</l>
<l n="1845">Steruic dat waer v scout</l>
<l>Doen reet in die ridder bout</l>
<l>Ende heeft enen heer vercoren</l>
<l>Die vyt alleen voeren</l>
<l>Coninc was hi starc ende fiin</l>
<l n="1850">Doen stacken die ionghe segheliin</l>
<l>Dat hi viel vten ghereide</l>
<l>Segheliins ors besweken die lede</l>
<l>So hiit metten spore had bedronghen</l>
<l>Des peerts aderen ontspronghen</l>
<l n="1855">Ende viel in ommacht op die heide</l>
<l>Doen quamen die partien beide</l>
<l>Te slaen metter spoet</l>
<l><pb n="56b."/> Ende segheliin was te voet</l>
<l><hi rend="bold">[.]</hi>n pinen groet staen daer</l>
<l n="1860">Mi wondert niet al had hi vaer</l>
<l>Dit sach siin moeder braffeluer</l>
<l>Daer si lach bouen der muer</l>
<l>Wien dat wee was te moede</l>
<l>Die ionghe ridder ende die goede</l>
<l n="1865">Was herde felliic bestaen</l>
<l>Van beiden siden quamen sihem slaen</l>
<l><milestone unit="fol" n="79vb"/> Hi toech siin sweert rosenbrant</l>
<l>Ende sloech met ghewelder hant</l>
<l>Al die dat hi rochte</l>
<l n="1870">Saen dat hi ter doot brochte</l>
<l>Ten yersten slaghe ors of man</l>
<l>Soe dat hi een ors ghewan</l>
<l>Talre beste vanden velde</l>
<l>Volprisen mochment niet met ghelde</l>
<l n="1875">Want si doecht was soe groet</l>
<l>Altemael so waest roet</l>
<l>Noyt en droecht yser aenden voet</l>
<l>So wel ghetandeert ende soe goet</l>
<l>Waren die voet tot dien mael</l>
<l n="1880">Of si van finen stael</l>
<l>Waren ghewelt sonder ghile</l>
<l>Ten stont stille ghene wile</l>
<l>Hoe seer het liep te meer mocht</l>
<l>Die coninc was doet diet brocht</l>
<l n="1885">Dat had zegheliin ghedaen</l>
<l>Tors en sweette noeit traen</l>
<l><hi rend="bold">[.]</hi>Oyt en wast van loepen moede</l>
<l>Segheliin die jonghe endetie goede</l>
<l>Noepte tors al sonder piin</l>
<l n="1890">Ende reet onder die sarrasiin</l>
<l>Haer ende daer alter neder</l>
<l><pb n="57b."/> Dat hiit na siin ghevoech</l>
<l>Wel .xx<hi rend='sup'>c</hi>. versloech</l>
<l>Als sij dat saghen riepen sij</l>
<l n="1895">Waen coemt dese lacen o wij</l>
<l>Dat hi dit volc dus verslaet</l>
<l>Doet wart ghesleghen enen anderen raet</l>
<l>Dat men al om soude beringhen</l>
<l>Ende al soe onder voet bringhen</l>
<l n="1900">Aldus hebben siit bestaen</l>
<l>Ende den yonghelinc al om gaen</l>
<l>Voer ende achter ende besiden</l>
<l>Segheliin seide nv moet ic striden</l>
<l>Teghen hem allen dier siin</l>
<l n="1905">Die wesen houden in die hulp miin</l>
<l>Ende mi in staden standen</l>
<l>Dat siin worden miin vianden</l>
<l>Nu helpt god van nazareen</l>
<l>Ic bin hier een kiint alleen</l>
<l n="1910">Ende ic bin verraden ende vercoft</l>
<l>Ende valscheliic opt velt brocht</l>
<l>Nu moeti mi staen in staden</l>
<l>Die meester is vol ghenaden</l>
<l><hi rend="bold">[.]</hi>V en weet ic niet werwaert riden</l>
<l n="1915">Voer noch achter noch besiden</l>
<l>Want si allen begheren mins</l>
<l>God heer des cnapen diins</l>
<l>Moeti ontfermen te deser tiit</l>
<l>Ic bin in een vreseliic criit</l>
<l n="1920">Nu helpt godt te deser vre</l>
<l>Dat sach siin moeder braffelure</l>
<l><milestone unit="fol" n="80ra"/> Daer si ten tsinnen lach</l>
<l>Si maecte groet hantgheslach</l>
<l>Dat si sach dese ouerdaet</l>
<l n="1925">Segheliin reet toe ende slaet</l>
<l>Tors met sporen ende peinsde dat</l>
<l>Mocht hi comen so na der stat</l>
<l><pb n="58b."/> Dat hi te baten hadde die graft</l>
<l>Hi mocht proeuen siin craft</l>
<l n="1930">Ende die sarrasiin verslaen</l>
<l>Si en mochten mi niet ontgheren</l>
<l>Doe noepte hi dat goede paert</l>
<l>Daer hiit dichste vant ghescaert</l>
<l><hi rend="bold">[.]</hi>Eet hi in ende sloech</l>
<l n="1935">Datter niet een tliif en ondroech</l>
<l>So vreseliic sneet dat sweert</l>
<l>Hi sloech enen te midde weert</l>
<l>In ij. stucken ende cloefde</l>
<l>Ende tors vanden hoefde roefde</l>
<l n="1940">Met enen slaghe dat was waer</l>
<l>Daer om en dorste niement comen daer</l>
<l>Dus heet hi tot hem op die grafter</l>
<l>Si voeren na die waren after</l>
<l>Ende souden oec bestaen</l>
<l n="1945">Segheliin seide nv eest ghedaen</l>
<l>Ic bin daer ic begheerde</l>
<l>Nu bidic gode ende minen sweerde</l>
<l>Dat mi niet en moet falgieren</l>
<l>Noch breken inder betaelgen</l>
<l n="1950">Soe sullen si doen quaden fiin</l>
<l>Moet ic leuen sprac segheliin</l>
<l>Ghi siit alle vals verraders</l>
<l>God is almatich vader</l>
<l>Moet v allen vermaledien</l>
<l n="1955">Doen quamen si met haer partien</l>
<l>Toe ghedreuen als die begheerde</l>
<l>Segheliins doet metten sweerde</l>
<l>Die joncheer vocht op die graft</l>
<l>Metter hulp der goeds craft</l>
<l n="1960">Dat hier doot sloech op die stede</l>
<l>Wel .xij<hi rend='sup'>c</hi>. na die waerhede</l>
<l>Si vloeghen ende lieten alleen staen</l>
<l>Noch so en heeft hi niet ontfaen</l>
<l>Segheliin wonden clein ofte groot</l>
<l n="1965"><pb n="59b."/> Mer siin ors was totter doot</l>
<l>Ghewont dat niet en mocht gaen</l>
<l>Segheliin die beette saen</l>
<l>Die dach was doncker ende wert nacht</l>
<l>Die coninc prides met siinre macht</l>
<l n="1970"><hi rend="bold">[.]</hi>Oghen ghemeenliic binnen der muren</l>
<l>Ay god hoe droeue was braffeluer</l>
<l>Als hi niet te houe quam</l>
<l>Prides die coninc wart so gram</l>
<l>Dat segheliin die ionghelinc</l>
<l n="1975">Metten liue die dach ontghinc</l>
<l>Hi swoer aldus sonder waen</l>
<l>Men souden sandersdaeghs bestaen</l>
<l><milestone unit="fol" n="80rb"/> Dat hi verliesen soude tliif</l>
<l>Die moeder was een droeue wiif</l>
<l n="1980">Si seide heer hets misdaen</l>
<l>Twi wildi den ionghelinc verslaen</l>
<l>Vrouwe ic segt v bi mine wet</l>
<l>Hi wil ons god mamet</l>
<l>Tonder doen al sonder bliif</l>
<l n="1985">Wat heer sprac dat scone wiif</l>
<l>Twi hadden aldus ghedaen</l>
<l>Ghi mochten wel hebben gheuaen</l>
<l>Ende gheleit in v prisoen</l>
<l>Wildi minen raet doen</l>
<l n="1990">Des wij hebben ondersaten</l>
<l>Prides sprac ende sede vrou</l>
<l>Als icken metten oghen scou</l>
<l>En mach ic hem doen gheen quaet</l>
<l>Daerbi so eest dat ict laet</l>
<l n="1995"><pb n="60b."/> <hi rend="bold">[.]</hi>Oe sprac raboliin die verrader</l>
<l>Tot prides zegheliins vader</l>
<l>In siin oer ende seide stil</l>
<l>Si draghet hem goeden wil</l>
<l>Coemt hi te houe ghi wort ondaen</l>
<l n="2000">Die vrouwe souden doen ontgaen</l>
<l>Neen hi niet sprac prides</l>
<l>Nu hoert van zegheliin die buten es</l>
<l>Op die graft in groter noot</l>
<l>Hien had wiin noch broot</l>
<l n="2005">Dat hi mocht eten een luttelken</l>
<l>Aey braffeluer moeder miin</l>
<l>Ic waen wel sprac die jonchere</l>
<l>V leuen so en sie ic nemmermere</l>
<l>Van hongher sal ic bliuen doot</l>
<l n="2010">Als hi dus sat in deser noet</l>
<l>Buten der stat van iherusalem</l>
<l>Sach hi dalen op hem</l>
<l>Bider maen die sceen scoen ende claer</l>
<l>Recht oft wit stenen waer</l>
<l n="2015">Doen hief hiit op die roke was</l>
<l>Harde goet also ict las</l>
<l><hi rend="bold">[.]</hi>Oen beet hi daer af daer hi sat</l>
<l>Ende het was broet dat hi at</l>
<l>Tbeste dat hi oyt hadde ghegheten</l>
<l n="2020">Ay god here hoe gherne soudic eten</l>
<l>Harde wel van enen cappoen</l>
<l>Doe beet anderwerf die deghen coen</l>
<l>Vanden cappoen had hi die smake</l>
<l><pb n="61b."/> Hi en peinsede om gheen saec</l>
<l n="2025">Datmen eten mocht doer noet</l>
<l>Hi vant den smake in dat broet</l>
<l>Des dancte gode zegheliin</l>
<l>Ende als hem dorste had hi wiin</l>
<l>Ende alte gader in dat broet</l>
<l n="2030">Dat was mirakel herde groet</l>
<l>Die god te zegheliin dede</l>
<l>Te gode dede hi siin ghebede</l>
<l>Oetmoedeliick op die tiit</l>
<l>God alsoe waerliic als ghi siit</l>
<l n="2035"><milestone unit="fol" n="80va"/> Almachtich van allen dingh</l>
<l>Ende ghi v vlees ende v liif ontfinct</l>
<l>Bouen naturen tonser noede</l>
<l>Ende ic gheloue dat ghi in broede</l>
<l>Ende in wiin oec gheordineert</l>
<l n="2040">V vleys v bloet consacreert</l>
<l>Witten donderdaegh doe ghi braect</l>
<l>Tbroet uwen ionghers ende ghi spraect</l>
<l>Dat het waer tvleisch diin</l>
<l>Ende v bloet dat selue wiin</l>
<l n="2045">Die si droncken doe si saten</l>
<l>Tflees in brode daer si aten</l>
<l>Als ghi hem voer seit daer</l>
<l>Dat ghi soudt inden outaer</l>
<l>Beide in vleesch ende in brode</l>
<l n="2050">Altoes moghen v minnen die goede</l>
<l>Die ws begheren dat ben ic</l>
<l>Ende laet mi leuen noch een stic</l>
<l>Dat ic mach helpen sterken die wit</l>
<l>Daer god int cruce om wart gheset</l>
<l n="2055">Dan steruic als v ghebod</l>
<l>Ic ken v ouer almachtich god</l>
<l>Die mi hier voetsel verleende</l>
<l>Ende mettien hi sere weende</l>
<l>Om dat god die doot ontfinc</l>
<l n="2060">So bitterliick die ionghe linc</l>
<l><pb n="62b."/> Om dat hi was van goeder naturen</l>
<l>Daerom sach hi ter seluer vren</l>
<l>Den hemel ontdaen herde wiit</l>
<l>Ende het was voer metten tiit</l>
<l n="2065">Siin ors lach ouer doot</l>
<l>Spranc op van varen groot</l>
<l>Met hemelscher licht was besciint</l>
<l>Tors bouen allen orsen sciint</l>
<l>Ghenesen die wonden siin</l>
<l n="2070">Doen riep een stemme te segheliin</l>
<l>Nu hout dese conuentuer voert</l>
<l>Ende decter mede dat goede paert</l>
<l>So en sal dan nemmermeer</l>
<l>Wonden ontfaen noch doghen seer</l>
<l n="2075">Glorifier so est ghenoemt</l>
<l>Doen louede segheliin die vigant</l>
<l>Gode seer op die wyer</l>
<l>Opt ors ley hi die conuentuer</l>
<l>Dit was claer ende groet</l>
<l n="2080">Ghetekent met enen cruce roet</l>
<l>Doen de hi op die wapen</l>
<l>Die altemael doersleghen siin</l>
<l>Van sinen liue die edel baroen</l>
<l>Hi ghinc ander wapen aen doen</l>
<l n="2085">Van dien daer laghen in dat bloet</l>
<l>Die vast waren ende goet</l>
<l>Talre eerst alst was dach</l>
<l>Braffeluer siin moeder vyt sach</l>
<l>Om segheliin haer lieue kiint</l>
<l n="2090">Si riep en so si mocht laten twiint</l>
<l>Wacharmen Iieue kiint suldi steruen</l>
<l>Ende van uwe liue deruen</l>
<l><milestone unit="fol" n="80vb"/> Het sal mi costen tliif</l>
<l>Segheliin sach dat scone wiif</l>
<l n="2095">Ende mercte dat si hem meende</l>
<l>Hi neech haer ende si weende</l>
<l>Daer hi stont op die graft</l>
<l><pb n="63b."/> Si sloech neder in ommacht</l>
<l>Voer dat venster dat hi stoet</l>
<l n="2100">Die vander stat quamen wtghewoet</l>
<l>Ende die deghen goedertier</l>
<l>Bescreet siin ors glorifier</l>
<l>Het neyede ende was blide</l>
<l>Segheliin sprac aen onse side</l>
<l n="2105">Glorifier en is hulp gheen</l>
<l>Sonder ihesus van nazareen</l>
<l>Ende ghi ende ic dat siin die vrie</l>
<l>Nochtan hoep ic dat wij</l>
<l>Sullen heden priis beiaghen</l>
<l n="2110">Doen quamen si toe gheslaghen</l>
<l>Die heiden met haerre cracht</l>
<l>Ende waende dromen in die graft</l>
<l>Segheliin ende siin paert mede</l>
<l>Mer dat ors strecte siin lede</l>
<l n="2115">Den sarrasiin te ghemoet</l>
<l>Datter schier onder die voet</l>
<l>Meer dan .xx. teenre som</l>
<l>Nu hebben si al om ende om</l>
<l>Segheliin bestaen in dat criit</l>
<l n="2120">Van hem allen is beniit</l>
<l>Si peinsede al te vellen tors</l>
<l>Die was hem vele te wors</l>
<l>So wie sloech op die conuentuer</l>
<l>Siin sweert brac in corter ver</l>
<l n="2125">Soe deden speren ende kniuen</l>
<l>Dat docht den menighen wonder groet</l>
<l>Segheliin sloecher veel doot</l>
<l>Daer en was niet dat teghen hielt</l>
<l><pb n="64b."/> Niet meer dan een haenbilt</l>
<l n="2130">Mochmen bider conuentuer ghenaken</l>
<l>Haer speren dat sij braken</l>
<l>Segheliin was int sienste veel</l>
<l>Mer god was hoeft vanden speel</l>
<l><hi rend="bold">[.]</hi>Ie sarrasiin dreuen seer</l>
<l n="2135">Si seiden alle nemmermeer</l>
<l>So en wort dese ghemaect</l>
<l>Mer hoe hi hem ghelaet</l>
<l>Ende slaet noch so groten smeten</l>
<l>Nochtan moghen wi wel weten</l>
<l n="2140">Dat hi ons ghemaect heeft onbli</l>
<l>Ende wel .xl. van onser side</l>
<l>Doot ghesleghen na siin ghevoech</l>
<l>Al sonder die hi ghisteren sloech</l>
<l>Nochtan vacht hi in die ghebaer</l>
<l n="2145">Of hi nv eerst ghecomen waer</l>
<l>In den wiich ende hi begonst</l>
<l>Ende niement ghemeesteren en const</l>
<l><milestone unit="fol" n="81ra"/> <hi rend="bold">D</hi>Oen vloghen sij alle gader</l>
<l>Ende doen sprac segheliins vader</l>
<l n="2150">Te sinen gheslellen wolghet mi an</l>
<l>Biden vader die mi ghewan</l>
<l>Ic selen doden of hi mi</l>
<l>Als dat sach die deghen vri</l>
<l>Was hem te moede seer ontsochte</l>
<l n="2155">Datten siin vader seluer versochte</l>
<l>Doen sprac aldus die ionghelinc</l>
<l>Nu wouts god te deser dinc</l>
<l>Hoe salt vergaen</l>
<l>Minen vader en wil ic niet slaen</l>
<l n="2160">Hi en kent mi niet dat doe ic hem</l>
<l>Slooch icken doot ic seker ben</l>
<l>Goeds vrient nemmermeer</l>
<l>Braffeluer droech groet seer</l>
<l>Als si sach haren man</l>
<l n="2165">Tkiint bestaen dat hi wan</l>
<l><pb n="65b."/> Dat was rou bouen rou</l>
<l>Doe sprac die edel vrou</l>
<l>Ghi god heer of ghi machtich siit</l>
<l>So ghetroest mi desen striit</l>
<l n="2170">Segheliin dat hi verdriift</l>
<l>Sinen vader of ontliift</l>
<l>Dat waer mi Iieuer dan hi ghinc tonder</l>
<l>Nu hoert hier groet wonder</l>
<l>Prides quam die coninc</l>
<l n="2175">Op segheliin den ionghelinck</l>
<l>Segheliin warp den scilt inden hals</l>
<l>Om te scouwen meer ongheuals</l>
<l>Ende siin vader volgheden naer</l>
<l>Ende gaf hem enen slach zwaer</l>
<l n="2180">Hi en weerde op niet een twint</l>
<l>Dus dede hi als een goet kiint</l>
<l>Hi decte hem ende lieten slaen</l>
<l>Daer moest segheliin ontfaen</l>
<l>Wonden .viij. in siin liif</l>
<l n="2185">Prides sprac hoerdiit keytiif</l>
<l>Verweerd u of ghi siit doet</l>
<l>Segheliin sprac doer ghenen noot</l>
<l>Coninc heer en wil ic v slaen</l>
<l>Miin ridderscap heb ic ontfaen</l>
<l n="2190">Van v sloech ic v so waer ic sot</l>
<l>V te slaen verbiedt mi got</l>
<l>Als dit die coninc hoerde</l>
<l>Iammerde hem vanden woerde</l>
<l>Van dien hi segheliin segghen hoerde</l>
<l n="2195">Ende natuer wrochter mede</l>
<l>So dat hi seide segheliin</l>
<l>Bi mamet den here miin</l>
<l>Du biste int hart so moyael</l>
<l>Dat mi ontfermt diinre tael</l>
<l n="2200">Ende ic bid v wel scoene deghen</l>
<l><pb n="66b."/> Vergheeft mi dat ic v heb ghesleghen</l>
<l>Het is mi leet ende berouwet</l>
<l><milestone unit="fol" n="81rb"/> Ay coninc heer dattu scouwes</l>
<l>Die rechticheit sprac segheliin</l>
<l n="2205">Des danckic den maker miin</l>
<l>Die v herte heeft verleent</l>
<l>Die coninc van groter woede weent</l>
<l>Dat segheliin seyde god danc</l>
<l>Wach dats miinre herten bedwanc</l>
<l n="2210">Dat in mi is so seere partyen</l>
<l>In miin sin des moet ic lyen</l>
<l>Die oetmoedicheit die hi doot</l>
<l>Maect mi enen saechten moet</l>
<l>Ende dat aen goeds wet wil verselen</l>
<l n="2215">Dat doet miinre herte quellen</l>
<l>Dus striit miin harte ende miin moet</l>
<l>Dat ic hem yan quaet noch goet</l>
<l><hi rend="bold">[.]</hi>V laet ic die doghet verwinnen</l>
<l>Dus voeren sij te iherusalem binnen</l>
<l n="2220">Daer segheliin wel was ontfaen</l>
<l>Van siinre moeder die was ghestaen</l>
<l>Ter brugghen en lieghe v twint</l>
<l>Si seide willecoem lieue kiint</l>
<l>Alsoet haer vten mont scoet</l>
<l n="2225">Segheliin wart van scaemten roet</l>
<l>Vanden woerde die si seide</l>
<l>Dit mercte die coninc raboliin mede</l>
<l>Dat sine verwe verghinc</l>
<l>Roboliin seide heer coninc</l>
<l n="2230">Siit seker des op miin liif</l>
<l>Miin vrouwe mint desen keytiif</l>
<l>Ende si sal hem verscaken</l>
<l>Ghi en gheneses nemmermeer</l>
<l>Of ghi wilt wachtes v heer</l>
<l n="2235"><hi rend="bold">[.]</hi>Ie coninc seide ic sult verstaen</l>
<l>Bat dan ic heb ghedaen</l>
<l><pb n="67b."/> Seer mercte segheliin</l>
<l>Dat teghen hem sprac raboliin</l>
<l>Want hi wel sach aen siin ghelaet</l>
<l n="2240">Wat hi sei dat was quaet</l>
<l>Ende nv so veel te doen maken</l>
<l>Te doen so hads die ionghelinc</l>
<l>Dat hi mercte alle dinc</l>
<l>Der wasser veel binnen der saten</l>
<l n="2245">Die segheliin harde seer haten</l>
<l>Segheliin de in corter stonden</l>
<l>Siinre moeder heelen die wonden</l>
<l>Die hem siin vader had ghegheuen</l>
<l>Al waer hij ontwont bleuen</l>
<l n="2250"><hi rend="bold">[.]</hi>At siin vader niet ghedaen</l>
<l>Want hi en wil op hem niet slaen</l>
<l>Moeder aldus bin ic ghewont</l>
<l>Siin moeder gaf hem in corter stont</l>
<l>Een cruyt mettien hi ghenas</l>
<l n="2255">Daer hi dus bi siinre moeder was</l>
<l>Doen wenede siin moeder braffeluer</l>
<l>Moeder seit hi onlanghe huer</l>
<l>Sprac segheliin sal ic hier bliuen</l>
<l><milestone unit="fol" n="81va"/> Want men soude mi ontliuen</l>
<l n="2260">Si haten mi al dier siin</l>
<l>Doen sprac siin te segheliin</l>
<l>Lieue kiint op houeshede</l>
<l>Laet mi varen oec mede</l>
<l>So waer ghi v bekeert</l>
<l n="2265">Segheliin seide moeder begheert</l>
<l>Niet deser sprake des bid ic v</l>
<l>Werwaert soudic leiden v nv</l>
<l>Daer ghi vont dat ghi soudt laten</l>
<l>Nadien dat si mi alle haten</l>
<l n="2270">Soe sel ic soeken auentuer</l>
<l>Ende weet wel moeder braffeluer</l>
<l>Sulc auentuer mach ic viinden</l>
<l><pb n="68b."/> Ende v halen siit des vroeder</l>
<l>Doen so custen siin moeder</l>
<l n="2275">Harteliic en lieghe v twint</l>
<l>Ende si seide Iieue kiint</l>
<l>Wildi mi dan niet vergheten</l>
<l>Nenic moeder dat moet god weten</l>
<l>Ende hi cussede haer mettien</l>
<l n="2280">Dit heeft roboliin ghesien</l>
<l><hi rend="bold">[.]</hi>I liep saen ten coninc</l>
<l>Ende de hem sien dese dinc</l>
<l>Als hi dus heuet ghewacht</l>
<l>Die coninc sey ic sal te nacht</l>
<l n="2285">Segheliin doen nemen tliif</l>
<l>Ende ter felre vrouwen miin wiif</l>
<l>Sal ic in enen toern doen sluyten</l>
<l>Si en coemter in vij. jaren buten</l>
<l>Dat si mi dit heuet ghedaen</l>
<l n="2290">Nu moet god in staden staen</l>
<l>Segheliin hi heues noot</l>
<l>Hem is ghemict die bitter doot</l>
<l>Te doen in deser nacht</l>
<l>Ten si offen god ghewacht</l>
<l n="2295"><hi rend="bold">[.]</hi>Ls die coninc had ghesien</l>
<l>Siin wiif cussen hi ghinc vlien</l>
<l>Ende had enen droeuen moet</l>
<l>Hi en seer toe quaet noch goet</l>
<l>Dat was bedwinc hi en mocht</l>
<l n="2300">Siin herte swoer soe onsocht</l>
<l>Die ionghelinc en deets ghewach</l>
<l>Als hi en tusschen den oghen sach</l>
<l>So was siin edel moet ghedaen</l>
<l>Men dede tafel ende ghinc dwaen</l>
<l n="2305">Segheliin quam voer met sin</l>
<l>Ende met hem die coninghin</l>
<l>Te wien hi droech groet niit</l>
<l>Vrouwe se hi ter quader tiit</l>
<l>Legdi in muten allen den dach so</l>
<l n="2310"><pb n="69b."/> V spel en is niet weert een stro</l>
<l>Dat ghi so ghern in cameren siit</l>
<l>Segheliin sprac in corter tiit</l>
<l>Hier aen en is niet mesdaen</l>
<l>Heer coninc wildiit te recht verstaen</l>
<l n="2315"><milestone unit="fol" n="81vb"/> So heeft ghevraeght om auentuer</l>
<l>Dat ic vonden heb wel sueren</l>
<l>Buten der stat heden eer</l>
<l>Al waer ic bi haer .vij. jaer</l>
<l>Ghien dorft hebben gheen vaer</l>
<l n="2320">Dat ic haer dede siit des vroeder</l>
<l>Anders dan of si waer miin moeder</l>
<l>Seker coninc prides fiin</l>
<l>Doe sprac voert raboliin</l>
<l>Die quade felle verrader</l>
<l n="2325">Hi seide wij saghen beide gader</l>
<l>Ic ende miin heer coninc</l>
<l>Quaet onweert vondelinc</l>
<l>Dat ghi se cusset aen horen mont</l>
<l>Menich werf dat si v cont</l>
<l n="2330">Na cussen sprac die verrader</l>
<l>Plemen te doen weten wij allegader</l>
<l>Der minnen spel weet voerwaer</l>
<l>Feloen ghi moet hebben een quaet aer</l>
<l><hi rend="bold">[.]</hi>Prac die coene segheliin</l>
<l n="2335">Bastaer wil truwant het siin</l>
<l>Die menighe die te gader spreken</l>
<l>Helsen cussen sonder treken</l>
<l>Doen den anderen in goeder manieren</l>
<l>Sonderlinghe cusse siin vieren</l>
<l n="2340">Cussen van moeder cussen van clighe</l>
<l>Cussen van peis cussen van liue</l>
<l>Als enich mensche heeft ghesiin</l>
<l>In pinen groet sprac segheliin</l>
<l>Ende hi coemt daermenne kent</l>
<l n="2345"><pb n="70b."/> So cusmen om siin torment</l>
<l>Dat hi heeft te doen vergheten</l>
<l>Doement dat moet god weten</l>
<l>Als icse cusse in goeden saten</l>
<l>Robolijn seide ghi doet ommaten</l>
<l n="2350">Dat ghi des conincs wiif wilt vrien</l>
<l>Aey god moet v vermaledien</l>
<l>Sprac die coene segheliin</l>
<l>Hi toech vyt dat sweert siin</l>
<l>Ende cloefde thoet tanden toe</l>
<l n="2355">Felioen seide om mine scande</l>
<l>Hebdi ghesproken dit is leet</l>
<l>Doen viel hi doot voer conincs voet</l>
<l><hi rend="bold">[.]</hi>Ie coninc had verdriet</l>
<l>Als hi had metten oghe sach</l>
<l n="2360">Nochtan en mocht hier niet toe spreken</l>
<l>Tsweert heeft hi in ghesteken</l>
<l>Indie scee die ionghelinc</l>
<l>Want het altoes aen hem hinc</l>
<l>Waer hi was ende stoet</l>
<l n="2365">Want hi was te voren vroet</l>
<l>Dat hi daer niet was ghemint</l>
<l>Segheliin sprac en bellicht v twint</l>
<l>Dat ic sloech desen verrader</l>
<l>Nenic niet sprac die vader</l>
<l n="2370"><milestone unit="fol" n="82ra"/> Hi verdienes wel met woerden</l>
<l>Al dien spreken hoerde</l>
<l>Hem docht wonder dat hi sprac</l>
<l>Ende tie menighe hads onghemac</l>
<l>Dat die coninc niet wil wreken</l>
<l n="2375">Mer sien dorsten niet toe spreken</l>
<l>So seer ontsaghen si den ionghelinck</l>
<l>Doe gheboet die cominc</l>
<l>Datmen grauen sou den doden</l>
<l>Ende segheliin niit misboden</l>
<l n="2380">Ende alsoe waest ghedaen</l>
<l>Ende doe soe ghinc men eten saen</l>
<l><pb n="71b."/> Eten drincken wasser ghenoech</l>
<l>Ende die coninc prides niet en verloech</l>
<l>Ende oec niet verblide vander feeste</l>
<l n="2385">Mer hi peinsede seit die eest</l>
<l>Dat snachs hi segheline</l>
<l>Beraden soude groet pine</l>
<l>Dat hi smaken sou die doot</l>
<l>God die cleen weet ende groot</l>
<l n="2390">Wat ghesciet hoert wat hi dede</l>
<l>Een enghel seinde hi daer stede</l>
<l>In ghelikenis van enen hart</l>
<l>Siin ghelikenis soe versiert</l>
<l>Was noyt hart sijt des vroet</l>
<l n="2395">Want in siin hoeft voer stoet</l>
<l>Ghewrocht taensciin ons heeren</l>
<l>Dat de segheliin god te eeren</l>
<l>Ende ten coninc prides ten toern</l>
<l>Want .xiij. telghen waren aen siin hoern</l>
<l n="2400">Dit was scoen vtermaten</l>
<l>Si liepen al op inder saten</l>
<l>Ende vollichde den hart naer</l>
<l>Segheliin liep vast daer</l>
<l>Siin paert stont ter seluer ver</l>
<l n="2405">Metter witter conuentuer</l>
<l>Want noyt en dese af man</l>
<l>Segheliin reet vast aen</l>
<l>Naden hart met gloriefier</l>
<l>Voer al die ander was hi scier</l>
<l n="2410">Ghereden een sterke miil</l>
<l>Doen sach hi ter seluer wiil</l>
<l>Den hart staen op een velt breet</l>
<l>Na segheliin dat hi ontbeet</l>
<l><hi rend="bold">[.]</hi>Oe sprac dat hart met soeker sprake</l>
<l n="2415">Segheliin riit al met ghemaecke</l>
<l><pb n="72b."/> Ic ben een enghel van gode gheset</l>
<l>Ende hi doet v bi mi bekent</l>
<l>Dat ghi ter stat niet weder en keert</l>
<l>Of ghi sotter mede siin onteert</l>
<l n="2420">V vader soude v doen verslaen</l>
<l>Dit doet v god bi mi verstaen</l>
<l>Ende te weten als siin vrient</l>
<l>Doe viel ter eerden die ionghelinc</l>
<l><milestone unit="fol" n="82rb"/> Ontbiet mi god dese dinc</l>
<l n="2425">Sprac segheliin dies moet hi</l>
<l>Lof ende heer hebben die mi</l>
<l>Vercoren heeft te deser eeren</l>
<l>Nu en weet ic wat doen hier bi</l>
<l>Ic bin bloet sonder wapiin</l>
<l n="2430">Die enghel sprac te segheliin</l>
<l>Ende seide vrient coemt hier</l>
<l>Die beste wapiin die ghi begheert</l>
<l>Suldi hebben die noyt man droech</l>
<l>Gaet inden bos v gheuoech</l>
<l n="2435">Seldi hebben die siin goet</l>
<l>Die halsberch des siit vroet</l>
<l>En machmen nemmermeer breken</l>
<l>Met sweerden noch met speren steken</l>
<l>Hit was wit als een swaen</l>
<l n="2440">Roede crucen stonden daer an</l>
<l>Also roet als een bloet</l>
<l>Een voerpunt want hi goet</l>
<l>Een valet enen helm van stael</l>
<l>Cousen scilt wit dat wael</l>
<l n="2445">Wit van siluer daer in een cruys</l>
<l>Ende taenschiin ons heren ihesus</l>
<l><hi rend="bold">[.]</hi>Tont gheprent in .iiij. quartieren</l>
<l>Binnen den cruys in dier manieren</l>
<l>Met recht machmen gode louen</l>
<l n="2450">Sinen wapenrock toech hi bouen</l>
<l>Alsmen wapen ane doet</l>
<l><pb n="73b."/> Menich scoen cruys ende scoen goet</l>
<l>Van roden goude op dat wit</l>
<l>Taenschiin ons heeren enen ghedicht</l>
<l n="2455">Stoeter aen van scoene ghedaen</l>
<l>Het was wit als een swaen</l>
<l>Al dat hi voerde ende droech</l>
<l>Thart in sinen buyc dat loech</l>
<l>Om dat hi hadt sulc abiit</l>
<l n="2460">Die enghel sciet van dier tiit</l>
<l>Ende hiet dat hi niet en keerde</l>
<l>Ter stat weder ende hem verseerde</l>
<l>Harte sin ende moet</l>
<l>Dat hi dus siinre moeder goet</l>
<l n="2465">Moest laten int verdriet</l>
<l>Doen sede aldus dat felle diet</l>
<l>Ay god heer ghi siit so machtich</l>
<l>Nu moeti mi maken so crachtich</l>
<l>Dat ic v dien tuwer eeren</l>
<l n="2470">Ter stat so en wilic niet keeren</l>
<l>Tot vader ende moeder</l>
<l>Ghi siit heer daeraf vroeder</l>
<l>Watter na comen mach</l>
<l>Nu benic in die ghedach</l>
<l n="2475">Vte dienen sonder quaet</l>
<l>Ghi siit troest ende raet</l>
<l>Van alre werelt sprac segheliin</l>
<l>Nu moeti voert miin troester siin</l>
<l><hi rend="bold">[.]</hi>V hoert van prides die sochte</l>
<l n="2480">Den hart mer hien mochte</l>
<l><milestone unit="fol" n="82va"/> Niewer winden nauwe siin</l>
<l>Verloren hebben sei segheliin</l>
<l>Binnen foreest si en wisten waer</l>
<l>Si sochtenen al om hier ende daer</l>
<l n="2485">Ende als ment niet viinden en can</l>
<l><pb n="74b."/> Doen reet die coninc ende menich man</l>
<l>Binnen der staet van daensi quamen eer</l>
<l>Die hadden ghesien driuen tseer</l>
<l>Dat braffeluer die vrou dreef</l>
<l n="2490">Om dat segheliin after bleef</l>
<l>Ende hi niet en keerde weder</l>
<l>In ommacht viel die vrou ter neder</l>
<l>Als si bequam vanden seer</l>
<l>Riep si zegheliin lieue ioncheer</l>
<l n="2495"><hi rend="bold">[.]</hi>Al ic v spreken nemmermeer</l>
<l>Nu alre eerst heb ic seer</l>
<l>Int hart miin dat ic verdwiin</l>
<l>Ghi siit comen tuwen piin</l>
<l>Dat ducht ic seer lieue kiint</l>
<l n="2500">Met recht heb ic v ghemint</l>
<l>Want ic heb v besuert</l>
<l>Ghi siit van mi ghenatuert</l>
<l>Des bin ic seker ende vroet</l>
<l>Ende als die coninc dat verstoet</l>
<l n="2505">Hi seide vrouwe v poytier</l>
<l>Es dustaen v manier</l>
<l>Dat ghi mint den vondelinc</l>
<l>Die vrouwe antwoerde den coninc</l>
<l>Hets recht dat icken minde</l>
<l n="2510">Want noyt ghene kiinde</l>
<l>Die mi beter docht in wesen</l>
<l>Vrouwe het es ghedaen met desen</l>
<l>Hi is doot v poytier</l>
<l>Ic sal v doen bernen in een vier</l>
<l n="2515">Dat ghi mi dus hadt verhoert</l>
<l>Ende dus scandeliic misfoert</l>
<l>Coninc heer ic en doe</l>
<l>Also helpt mi god ic en doe</l>
<l>Nichte meer dan te minen kiinde</l>
<l n="2520">Doer al dat icken seer minde</l>
<l>Het de siin edel natuer</l>
<l>Ay scone lichaem edel figuer</l>
<l><pb n="75b."/> Si di doot so eest tiit</l>
<l>Dat ic vollichde daer ghi siit</l>
<l n="2525">Ende laten onse siel siin te gader</l>
<l>Doen sprac prides segheliins vader</l>
<l>Ghi wort verbarnt aen enen staecke</l>
<l>Ic hoer wel aen v sprake</l>
<l>Dat hi was uwer herten kies</l>
<l n="2530">Die vrouwe sprac hier en is gheen verlies</l>
<l>Al steruic hier in dat hi</l>
<l>Doet es miin lief die so vri</l>
<l>Was die ic heb ghemint</l>
<l>Met goeder herten oft waer miin kiint</l>
<l n="2535">Die coninc de te seluer wren</l>
<l>Siin wiif braffelueren</l>
<l><milestone unit="fol" n="82vb"/> In enen toern sluyten</l>
<l>Ende swoer dat sier niet bu ende soude comen buten</l>
<l>Binnen haeren liue nemmermeer</l>
<l n="2540">Eten drincken de haer die heer</l>
<l>Van buten gheuen dat was waer</l>
<l>Si lacher in .xv. jaer</l>
<l>Harde groet was haer carmen</l>
<l>Dan sprac die vrouwe segheliin</l>
<l n="2545"><hi rend="bold">[.]</hi>Heleeft heb ic met groeten seer</l>
<l>Nu beuelic v onsen heer</l>
<l>Si di leuende of doot</l>
<l>God brenghv vyt alre noot</l>
<l>Noch hoepic dat ghi leeft</l>
<l n="2550">God die peys van harten gheeft</l>
<l>Moet v gheleiden lieue soen</l>
<l>Ghi siit die troest ende tie gheen</l>
<l>Die mi te leuen socht</l>
<l>Miins ghepeins ende gedocht</l>
<l n="2555">Was dat ic soude hebben ontfaen</l>
<l><pb n="76b."/> Kerstenheit nv eest ghedaen</l>
<l>Dat dunct mi wesen onhouishede</l>
<l>Ghi en hadt mi gheleyt mede</l>
<l>Vter noet daer ic in ben</l>
<l n="2560">Die heer die in iherusalem</l>
<l>Was doet op enen dach</l>
<l>Ende alle dinc volleesten mach</l>
<l>Die moet mi torment so groet</l>
<l>Seinden toe voer miin doet</l>
<l n="2565">Dat ic na dit corte leuen</l>
<l>Te siinre bliisscap si bescreuen</l>
<l>Al ben ic nv gheuaen</l>
<l>Ende gheen doepsel mach ontfaen</l>
<l>Van kerstenheit ende die ons coft</l>
<l n="2570">Ende hi kent alle ghedocht</l>
<l>Alle harten ende ghepeins</l>
<l>So is hem cont dat ic peins</l>
<l>Van hem houden te leen</l>
<l>Dat siin wi twee ende el gheen</l>
<l n="2575"><hi rend="bold">[.]</hi>En ic ouer god dan hem</l>
<l>Die hier in iherusalem</l>
<l>Was ghepiint daerment sach</l>
<l>In die weke opten vridach</l>
<l>Diemen god noemt in al die werelt</l>
<l n="2580">Mer die ioden seker siit</l>
<l>Hietenen god mer twas int quade</l>
<l>Dat si den goeden verdaden</l>
<l><hi rend="bold">[.]</hi>Ie tonder deden hare wet</l>
<l>Die kersten ghelouen bet</l>
<l n="2585">Den vridach ende hietenen goet</l>
<l>Want sij kennen dat hi siin bloet</l>
<l>Om ons gaf ende ontfinc die doot</l>
<l>Ende om ons te lossen vter noot</l>
<l><pb n="77b."/> Ende vter hellen ons arme keitiuuen</l>
<l n="2590">In dit gheloue wil ic bliuen</l>
<l><hi rend="bold">[.]</hi>us mach hi met recht goet heeten</l>
<l>Die vridach alsoe profeeten</l>
<l><milestone unit="fol" n="83ra"/> Ons orconden ende bescriuen</l>
<l>In desen ghedocht wil ic bliuen</l>
<l n="2595">Lieue kiint segheliin</l>
<l>Hi moet in v gheleide siin</l>
<l>Die selue heer die siin bloet</l>
<l>Opten vridach ende maecte goet</l>
<l>Storte ende wenede seer</l>
<l n="2600">Nu hoert van segheliin die ioncheer</l>
<l>Die harden groten rouwe dreef</l>
<l>Siin handen hi te sticke wreef</l>
<l>Datter wt ran dat bloet</l>
<l>Om dat hi siinre moeder goet</l>
<l n="2605">Niet en sprac eer hi wechvoer</l>
<l>Thart in sinen buic swoer</l>
<l>Doe peinsede die ioncheer</l>
<l>Mi es beter dat ic keer</l>
<l>Ende miinre moeder spreec</l>
<l n="2610">Al sou icker om iammerleec</l>
<l>Siin ghewont ende doot ghesleghen</l>
<l>Doen om die coene deghen</l>
<l>Ende soud riden in die stede</l>
<l>Doe quam een enghel ende sede</l>
<l n="2615"><hi rend="bold">[.]</hi>Oer diit segheliin ioncheer</l>
<l>Ter stat waert niet en keer</l>
<l>Dat ontbiet v ons heer god</l>
<l>Doe diit oec du biste een sot</l>
<l>V soude ghescien veel rouwen</l>
<l n="2620">Ghi en moeght nemmermeer scouwen</l>
<l>Vader noch moeder op ghenen dach</l>
<l>Ghi en sout hem gheuen den dootslach</l>
<l><pb n="78b."/> Scouwen tlant ende die stede</l>
<l>Als die enghel te segheliin sede</l>
<l n="2625">Wart siin rou noch so groet</l>
<l>Ach seiti aen miin doot</l>
<l>En laech niet een vingherliin</l>
<l>Mer soudic vader ende moeder miin</l>
<l>Doe slaen of icse saghe</l>
<l n="2630">Hets beter dat ic verdraghe</l>
<l>Desen rou als ic bet mach</l>
<l>Ende peinsen voert nacht ende dach</l>
<l>Dat ic en heb vader no moeder</l>
<l>Ende vrient noch maech noch suster</l>
<l n="2635">Noch broeder die mi bestaen te tienden lede</l>
<l>Miin liif is al vol iammerheden</l>
<l>Dat mi aldus ghescepen staet</l>
<l>Siin oghen hi opwaert slaet</l>
<l>Te gode waert ende sede</l>
<l n="2640">O god doer .iij. voldichede</l>
<l>Die sinen soen verholen helt</l>
<l>Also als ons die scrifture vertelt</l>
<l>Den enghel toter stont</l>
<l>Dat ghi gabriel maket cont</l>
<l n="2645">Dat ghi wilt gheboren siin</l>
<l>Vander soeter maghet fiin</l>
<l>Diemen noemt soete mari</l>
<l>Nu bid ic hot mi vri</l>
<l><milestone unit="fol" n="83rb"/> Dat ic bliue sonder vreese</l>
<l n="2650">Want ic bin een arme weese</l>
<l><hi rend="bold">[.]</hi>A dien dat mi god verboet</l>
<l>So mick ic vader ende moeder doot</l>
<l>Dat ic se en moet scouwen doet</l>
<l>Des bid ic v aelmachtich heer</l>
<l n="2655">Also waerliic als ghi verloren helt</l>
<l>Uwen soen in v ghewelt</l>
<l>Teghen die enghel na uwen wens</l>
<l>Dat scoen als ghi maect den mens</l>
<l>Daer die enghelen saghen toe</l>
<l n="2660"><pb n="79b."/> Vander eerden ende seit doe</l>
<l><hi rend="bold">[.]</hi>Aciamus hominem et ymaginem</l>
<l>Ad nostram similitudinem</l>
<l>Weten maken den man ende ymagineer</l>
<l>Na onsen ghelike na onsen heer</l>
<l n="2665">Dit sprac hi tot hem seluen daer</l>
<l>Hier moeghdi weten claer</l>
<l>Dat hi sprac na die waerhede</l>
<l>In hem tot siinre .iij. voldichede</l>
<l>Die enghel waende na die waerheit</l>
<l n="2670">Dat hiit tiit hem had gheseit</l>
<l>Dat sin toe souden siin vanden werke</l>
<l>Mer die enghel begonst te merken</l>
<l>Dat hi maecte te been vlees ende bloet</l>
<l>Doen waren si der reden vroet</l>
<l n="2675">Dat god te hem selue sede</l>
<l>Want die enghel sonder menscheliichede</l>
<l>Waren doen was onse heer niet</l>
<l>Scouwet merket ende besiet</l>
<l>In desen saken meer no min</l>
<l n="2680">Dat god was sonder beghin</l>
<l>Ende wesen sal sonder einde</l>
<l>Als ghod die ziel in adem seinde</l>
<l>Ende die enghelen saghen van hemelriic</l>
<l>Peinsen si dat ongheliick</l>
<l n="2685">Dusen weruen die enghel verbliit</l>
<l>Nochtan en was niet bekent</l>
<l>Die menscheit mer al die tiit</l>
<l>Quam dat god onse abiit</l>
<l>Wil ontfaen ende siin gheboren</l>
<l n="2690">So waer hi eer in eertriick</l>
<l>Verbaert dan in hemelriick</l>
<l>Doen seide got ten sone siin</l>
<l>Hemel ende eertrijc is diin</l>
<l>Dit was als hi was gheboren</l>
<l n="2695">Als dat die enghelen horen</l>
<l><pb n="80b."/> Waende siit dat hi tiit hem seide</l>
<l>Die vrucht verholen wart doen ontploken</l>
<l>Dat si wel saghen siin seker das</l>
<l>Tkiint dat van marien gheboren was</l>
<l n="2700">Sitten in des des vaders scoet</l>
<l>Doen was daer die bliisscap groet</l>
<l>Die enghelen songhen al alsoe</l>
<l>Gloria in excelsis deo</l>
<l>Et in terra pax hominibus</l>
<l n="2705"><milestone unit="fol" n="83va"/> Dese woerden bedieden aldus</l>
<l>God bliisscap is in hemelriic</l>
<l>Ende peis den lieden in eertrijc</l>
<l>Den ghenen die god willic siin</l>
<l>Doen sprac aldus segheliin</l>
<l n="2710">Also waerliic alst was waer</l>
<l>Sprac die ridder so moet ic daer</l>
<l>Int bliisscap metten enghelen algader</l>
<l>Ontfaen siin als v kiint ende ghi miin vader</l>
<l>Bliuen moet hier ende taer</l>
<l n="2715">So moet ic miin piin swaer</l>
<l>Vergheten ende miin vrees</l>
<l>Al bin ic ter werelt wees</l>
<l>Got heer als ghi hadt verclaert</l>
<l>Die menscheit ende die enghel verbaert</l>
<l n="2720">Doen si self verholen wist</l>
<l>Den menschen behoeften doer den twist</l>
<l>Die had gheweest menich iaer</l>
<l>Ghi ghedoghet openbaer</l>
<l>Dat men uwen soen hinc</l>
<l n="2725">Aen een cruys die doot ontfinc</l>
<l>Suuer bloet quam vyt uwen liue</l>
<l>Dat gheboren was vanden reynen wiue</l>
<l>Uwer moeder sente maryen</l>
<l>Dat die ioeden v benien</l>
<l n="2730">Vyt uwen soeten liue traken</l>
<l>Als ghi die bitter doot wilt smaken</l>
<l>Doen quam bloet in vaders scoet</l>
<l><pb n="81b."/> Des bin ic seker ws also groet</l>
<l>Als uuyt uwen liue dranck</l>
<l n="2735">V gheest voer vyt ende ghinc den ganc</l>
<l>Ter hellen halen siin vriend</l>
<l>Dus hebbi god den mensch ghedient</l>
<l>Ende ontfaen doer ons die doot</l>
<l>Die gheest quam daer in uwen scoet</l>
<l n="2740">Ende beet in bloet van medicine</l>
<l>Dat hi doer ons gaf die pine</l>
<l>Inden gheest het weder track</l>
<l>Doe voer die gheest daer hi wittrack</l>
<l>Int soete vlees daer was gheleghen</l>
<l n="2745">Int graft doer houwen ende doer sneden</l>
<l>Tfleesch ontfinc weder tliif</l>
<l>Dit moet gheloeuen man ende wiif</l>
<l>Want men op pasendach</l>
<l>Viif weruen met oghen sach</l>
<l n="2750">Dus keert hem om des siit ghewes</l>
<l>Die priester .v. weruen in die mis</l>
<l>Taensicht den volc waert</l>
<l>In pasendach was veroerlocht</l>
<l>Den enghelen dat ghi waert drieuondich</l>
<l n="2755">Aey god wij siin v sculdich</l>
<l>Te dancken vtermaten seer</l>
<l>Dat ghi ons voer dengheel deet eer</l>
<l>Altoes di persoenen drie</l>
<l>Een enich god nv weten wi</l>
<l n="2760">Men singhet .iij. missen inden kors dach</l>
<l><milestone unit="fol" n="83vb"/> Een priester emmer en mach</l>
<l>Binnen den iaer dat ghesciet</l>
<l>Tyerste mis hoert na mi</l>
<l>Bediet alsic eerst sprac</l>
<l n="2765">Dat god siin soen in stac</l>
<l>Den enghelen smenschen profiit</l>
<l>Dat stont dat god ten abiit</l>
<l>Van marten wart gheboren</l>
<l>Selmen dander missen horen</l>
<l n="2770"><pb n="82b."/> Die derde singht men opten dach</l>
<l>God teeren die ons versach</l>
<l>Voer denghel dat was waerheit</l>
<l>Ende ons sinen drieuoudicheit</l>
<l>Verbaerde voer die enghel siin</l>
<l n="2775">Also waerliic sprac segheliin</l>
<l>Ende ghi ons dese eer daet</l>
<l>So bid ic dat ghi mi beraet</l>
<l>Als die vader doet siin kiint</l>
<l>Dat ghi mi vaderlike mint</l>
<l n="2780">Dat ic al bin sonder vrees</l>
<l>Ghi kent wel dat ic bin wees</l>
<l><hi rend="bold">[.]</hi>Ls hi dese bedinghe had ghedaen</l>
<l>Ghinc hi tors met spoeren slaen</l>
<l>Hi reet in wout ende in bosaelgen</l>
<l n="2785">.Vij. daghe sonder maelgen</l>
<l>Armoede doghede segheliin</l>
<l>Hi at crude ende graeskiin</l>
<l>Sulc als hi vant in woude</l>
<l>Doe vakede den ridder stout</l>
<l n="2790">Ende ghinc slapen in die scilt</l>
<l>Binnen dat dus sliep die ridder milt</l>
<l>Quamen .v. scakers ghegaen</l>
<l>Ende saghen glorifier staen</l>
<l>Doe sprac die een van dien</l>
<l n="2795">Die dat ors hadden voersien</l>
<l><hi rend="bold">[.]</hi>I mamet ghent paert</l>
<l>Sciint starc ende van snelre vaert</l>
<l>Dat willic hebben in miin bedwanc</l>
<l>.I. ander daer voer spranc</l>
<l n="2800">Ende bede ic salre aen hebben deel</l>
<l>Ondanc heb v museel</l>
<l>Sprac die derde wat men seghet</l>
<l>Ghenen ridder die ghinder leghet</l>
<l><pb n="83b."/> Sallic nemen die wapen siin</l>
<l n="2805">Die vierde sede welc es miin</l>
<l>Ghi rekent saen dit ghelach</l>
<l>Ic moet hebben quaden dach</l>
<l>Of ic dan vorder ga</l>
<l>Die winnen wil die taelder na</l>
<l n="2810">Dat siin wii spraken die drie</l>
<l>Ende scoeter toe vele schier</l>
<l>Ende wilden wech leiden gloriefier</l>
<l>Mer het verhief sinen voet</l>
<l>Ende sloech den ghenen die bi hem stoet</l>
<l n="2815">Dat hi viel ter eerden doot</l>
<l>Op den anderen dat het scoet</l>
<l><milestone unit="fol" n="84ra"/> Die den breidel had in die hant</l>
<l>Ende beet hem tore af totten tand</l>
<l>Ende hem meder grief</l>
<l n="2820">Doen spranc after die felle dief</l>
<l>Ende soude gaen te segheliin</l>
<l>Om te nemen siin wapiin</l>
<l>Mar dat ors teghen hem liep</l>
<l>segheliin die vast sliep</l>
<l n="2825"><hi rend="bold">[.]</hi>Art ontwake biden loep</l>
<l>Ende sach staen tenen hoep</l>
<l>Xiij. dieue van lede groet</l>
<l>Ende enen anderen die daer lach doot</l>
<l>Ende dien dief die hadde verloren</l>
<l n="2830">Toer siin men mochten hoeren</l>
<l>Driuen gheroeft ende cariin</l>
<l>Helpe god sprac segheliin</l>
<l>Ghi hebt mi wel verwacht hier</l>
<l>Doe custi tors glorifier</l>
<l n="2835">Ende hi seide wel lieue wrene</l>
<l>Ghi ende ic siin hier allene</l>
<l>Nu moeten wie die .xiij. bestaen</l>
<l>Of god wil ic salse slaen</l>
<l>Dat si verliesen sullen tliif</l>
<l n="2840"><pb n="84b."/> Hier so leghet een keytiif</l>
<l>Die ghi sloeght des hebt lof</l>
<l>Ende desen oec siin oer of</l>
<l>Dese bederue heb ic di ghedaen</l>
<l>Nu willic dese selue slaen</l>
<l n="2845"><hi rend="bold">[.]</hi>Oe spraken die xiij dieue</l>
<l>Dit ors heeft ons brocht in grieue</l>
<l>Ende doet ghesleghen onsen compein</l>
<l>Dit moet di ontghelden vilein</l>
<l>Segheliin seide ic ne sal</l>
<l n="2850">Scande ende kenliic ongheual</l>
<l>Moet u ghescien dat ghiit spraect</l>
<l>Ten dieuen waert hi hem maect</l>
<l>Hi sloech den enen opt hoeft</l>
<l>Dat hiit toten tanden toe cloeft</l>
<l n="2855">Den anderen mids ontwee</l>
<l>Den derden dede hi seer</l>
<l>Dat hi nemmermeer ghenas</l>
<l>Hi viel doot int gras</l>
<l>Den vierden sloech hi mede</l>
<l n="2860">Dandre bleuen op die stede</l>
<l>Mer die achstenste waende vlien</l>
<l>Dat ne mocht hem niet ghescien</l>
<l>Hi moest bliuen opt velt</l>
<l>Hi sloechen met ghewelt</l>
<l n="2865">Dat hine hoefdeloes maecte</l>
<l>Mi dinke dat ic di gheraecte</l>
<l>Sprac die coene segheliin</l>
<l><pb n="85b."/> Dander liep wech diet ore siin</l>
<l>Had verloren te sinen ghesellen</l>
<l n="2870">Ende ghinc hem dit wonder tellen</l>
<l>Want sij waren bleuen achter</l>
<l>Si spienem om des menschen lachter</l>
<l><milestone unit="fol" n="84rb"/> Ende roefden alrehande lieden</l>
<l>Doen spracker een men moeten sieden</l>
<l n="2875">In quade peke hi is so starc</l>
<l>Dat hi hem .xiij. in een parc</l>
<l>Doet slaen na siin ghevoech</l>
<l>Doen sprac die ander siin ors sloech</l>
<l>Onsen lieue gheselle doot</l>
<l n="2880">Ende mi dede het desen noot</l>
<l><hi rend="bold">[.]</hi>At het miin ore af trac</l>
<l>Dander doe weder sprac</l>
<l>Weti of hi hier yet coemt</l>
<l>Si is hi al op verdoemt</l>
<l n="2885">Al is hi van harten coen</l>
<l>Wij sulne verleden met traysone</l>
<l>Of die duuel woude siins</l>
<l>Ay god ontferme segheliins</l>
<l>Dat hi si niet ghesceint</l>
<l n="2890">Van honghere doghede torment</l>
<l>Hine at in .vij. daghen broet</l>
<l>Al had hi den hongher groet</l>
<l>Des ne wondert mi niet</l>
<l>Nochtan dreef hi meer verdriet</l>
<l n="2895">Om siin ors dat om hem</l>
<l>segheliin van iherusalem</l>
<l>sal corteliic daer gaen</l>
<l>Daer hi fellike wart bestaen</l>
<l><hi rend="bold">[.]</hi>Vs reet die deghen stout</l>
<l n="2900">Een lanc stic in dat wout</l>
<l><pb n="86b."/> Ende die son was langhe onder</l>
<l>Hoert ic sal v segghen wonder</l>
<l>Hi noepte tors glorifier</l>
<l>Doen sach hi van verre vier</l>
<l n="2905">In een lodse ende hi sprac</l>
<l>Ic hoep wij sullen hebben ghemac</l>
<l>Noch tauont ende teten ghenoech</l>
<l>Tors hem darwaert droech</l>
<l>Tes hi in die lodse quam</l>
<l n="2910">Ende alsen ghene dief vernam</l>
<l>Die sine ore had verloren</l>
<l>Gheselle wacht v te voren</l>
<l>Dit is hi daer ic af sede</l>
<l>Die onse gheselle op die heide</l>
<l n="2915">Doet sloech metter hant</l>
<l>Hi voert enen fellen brant</l>
<l>Die beide stael ende yser sniit</l>
<l>segheliin altoes riit</l>
<l>Ic sede ic groet v heren al</l>
<l n="2920">Beide groet ende smal</l>
<l>Ic bid v dat ghi mi gheeft</l>
<l>Enighe dinc daermen bi leeft</l>
<l>Want ic heb den hongher groet</l>
<l>Elkerliic had opten scoet</l>
<l n="2925">Ligghende siin sweert aldaer</l>
<l>Si seiden beit ende coemt naer</l>
<l>Wie sullen v gheuen dies hier is</l>
<l>Segheliin beide siit ghewes</l>
<l>Als die teeten seer begheert</l>
<l n="2930"><milestone unit="fol" n="84va"/> Ende trac oec wyt siin sweert</l>
<l>Gheliic den anderen die daer saten</l>
<l>Ter tafel droncken ende aten</l>
<l>Ende hoerde felijc op hem sien</l>
<l>Doen sprac een van dien</l>
<l n="2935">Scakers van dien daer saten</l>
<l>Ridder seithi bi caritaten</l>
<l>Ghi en dorft niet strecken v sweert</l>
<l><pb n="87b."/> Hier is niement die v deert</l>
<l>Dat sij wij sitten doer die noet</l>
<l n="2940">Wij legghen in weden groet</l>
<l>Ende siin altoes op ons waerde</l>
<l>Daer om ligghen onse swaerde</l>
<l>Op auentuer of wijs hadden te doen</l>
<l>Segheliin antwoerde mettien</l>
<l n="2945">Also moet mi goet ghescien</l>
<l>Recht alsoe is mi ghesciet</l>
<l>In ken al miin vianden niet</l>
<l>Dus ben ic broeder v veynoen</l>
<l>Miin sweert sal legghen op miin scoet</l>
<l n="2950">Also wel oec als ghi</l>
<l>Nadien dat ghescepen si</l>
<l><hi rend="bold">[.]</hi>Vs at segheliin ende dranc</l>
<l>Ende peinsede aldus sonder vanc</l>
<l>In sinen ghedocht in sinen moet</l>
<l n="2955">Datter nemmer gheen is goet</l>
<l>Van hem allen die daer saten</l>
<l>Si saghen fellike vtermaten</l>
<l>Op segheliin daer hi sat</l>
<l>Hi sweech ende dranc ende at</l>
<l n="2960">Hi liet hem haer arheit toghen</l>
<l>Emmer wacht hise metten oghen</l>
<l>Of sine yet souden bestaen</l>
<l>Hi peinsede si soude voren slaen</l>
<l>Tusschen appel ende hout hi sweert</l>
<l n="2965">Daer was gheen hine begheert</l>
<l>Segheliin te brenghen in grieue</l>
<l>Het waren al quade dieue</l>
<l>Scakers ende moerdenaers</l>
<l>Die groet duuel woude haers</l>
<l n="2970">Si saten swallen van moede</l>
<l>Die hoesse ridder ende die goede</l>
<l>Hi warp broet den ors siin</l>
<l>Eet vast sprac segheliin</l>
<l><pb n="88b."/> Bi god ghi siits wel weert</l>
<l n="2975">Elc vanden scakers verdroech twoert</l>
<l>Ende siin al op ghestaen</l>
<l>Dat sij segheliin wille slaen</l>
<l>Segheliin sach darmen versocht</l>
<l>Den yersten slach die hi brocht</l>
<l n="2980">Sloech hi den meester opt hoeft</l>
<l>Dat hiit toten tanden cloeft</l>
<l>Ende hi daer ter eerden viel</l>
<l>Alle die moerdenaren fiel</l>
<l>Sloeghen op hem ende riepen betaelt</l>
<l n="2985"><milestone unit="fol" n="84vb"/> Anderwerf hi verhaelt</l>
<l>Sinen slach segheliin</l>
<l>Dat si alle haren fiin</l>
<l>Moesten doen op die stede</l>
<l>Sonder een dief dat was waerhede</l>
<l n="2990">Die wist quaets alte veel</l>
<l>Segheliin sprac doe in speel</l>
<l>Tot sinen paerde glorifier</l>
<l>Soete vrient noch sij wij hier</l>
<l>Onder ons tweeen onghescent</l>
<l n="2995">Dese hadden haer paeyment</l>
<l><hi rend="bold">[.]</hi>c dancs gode vanden troen</l>
<l>Dat ons comen is dus scoen</l>
<l>Nu moghen wij eten ons gheuoech</l>
<l>Aets ende drancs es hier ghenoech</l>
<l n="3000">Hier en es niement diet ons wert</l>
<l>Danc heb dit goede sweert</l>
<l>Dat so wel dieuen can ghelden</l>
<l>Si sullen op ons vrempen no scelden</l>
<l>Als sij daden hier te voeren</l>
<l n="3005">Si hadden in haer herte toren</l>
<l>Dat wij sonder betalen aten</l>
<l>Si waren onhoefs bi caritaten</l>
<l>Dat si hiesschen haer ghelach</l>
<l>Voer maeltiit des men noyt plach</l>
<l n="3010">In goeden steden eer no achter</l>
<l><pb n="89b."/> Al hebben si scande ende lachter</l>
<l>Si hebbent op ons wel verhaelt</l>
<l>Si swighen stille hets wel betaelt</l>
<l>Keitiue seit hi nv siet</l>
<l n="3015">Offer enich quaet penninc si</l>
<l>Ic salne wisselen brencten mi</l>
<l>Al heer ic sciede nv van hier</l>
<l>Dat goede ors glorifier</l>
<l>Stont ende neyede vtermaten</l>
<l n="3020">Segheliin gaf hem bi caritaten</l>
<l>Beide vlees ende broet</l>
<l>Want het had den iongher groet</l>
<l>Het at hi leide hem voren</l>
<l>Segheliin seide andercoren</l>
<l n="3025">Ne moeghdi hebben glorifier</l>
<l>Vander spisen die is hier</l>
<l>So suldi eten v gheuoech</l>
<l>Hi haelde hem borns ghenoech</l>
<l><hi rend="bold">[.]</hi>Et at ende dranc ende was blide</l>
<l n="3030">Het stont bi siins heren zide</l>
<l>Ter tafele die scoen was groot</l>
<l>Hine had ander scotel ghenoet</l>
<l>Hi leide hem voer capoen</l>
<l>Daer toe gaf hem die ridder coen</l>
<l n="3035">So dat niemer mocht tpaert</l>
<l>Het stont ende lecte sinen baert</l>
<l>Doe sprac segheliin ende loech</l>
<l>Glorifier hebdi ghenoech</l>
<l>Dit en gheuiel uwen ouderen nie</l>
<l n="3040"><milestone unit="fol" n="85ra"/> Dat si aten seghic die</l>
<l><hi rend="bold">[.]</hi>p dwelen ende op scone tafele groet</l>
<l>Cappoen harsten vlees ende broet</l>
<l>Mer ghi siit weerdich wael</l>
<l>Tors neyede nader tael</l>
<l n="3045">Anders siins const niet spreken</l>
<l><pb n="90b."/> In den alewier heeft hi ghesteken</l>
<l>Beide broet ende cappoen</l>
<l>Teten als hiit had doen</l>
<l>Ende ghinc slapen alden nacht</l>
<l n="3050">Glorifier heuet ghewacht</l>
<l>Tes het was claer sonnen sciin</l>
<l>Doen hieft op die voete siin</l>
<l>Ende sloech sinen heer opten scilt</l>
<l>Doen ontspranc die ridder milt</l>
<l n="3055">Hi stoet op ende voer dan</l>
<l>Nu hoert vanden scaeck man</l>
<l>Den fellen dief diere ontsloep</l>
<l>Hi had ghemaect enen hoop</l>
<l>Houts ende stont bi</l>
<l n="3060">Hi seide edel ridder vri</l>
<l>Helpt mi vyt dit fardeel</l>
<l>Segheliin bede sonder reyuel</l>
<l>Ende soude helpen den dief</l>
<l>Als hi den vordeel ophief</l>
<l n="3065">Brocht hi enen kniif van onder</l>
<l>Segheliin te steken hoert hier wonder</l>
<l>Die kniif doert wapencleet niet en mach</l>
<l>Segheliin besiet ende sach</l>
<l>Wert dat hi die vust verdroech</l>
<l n="3070">Den keytiif dat hi sloech</l>
<l>Tusschen hals ende hoefde</l>
<l>Dat hine vanden liue roefde</l>
<l><hi rend="bold">[.]</hi>V hout dat sprac segheliin</l>
<l>Ic waenstu goed had ghesiin</l>
<l n="3075">Ende du waers een verrader</l>
<l>Aldus moeten si allegader</l>
<l>Varen die verradenisse plien</l>
<l>Hi sat op siin ors mettien</l>
<l>Ende reet .viij. daghe eer hi quam</l>
<l n="3080">Daer hi creaturen vernam</l>
<l>Temden .vij. daghe quam hi ghereden</l>
<l>Opten inganc van eenre stede</l>
<l><pb n="91b."/> Hine uant man no wiif</l>
<l>Noch creature die had liif</l>
<l n="3085">No niement wandelen no gaen</l>
<l>Mer hi sach die huyse woest staen</l>
<l>Beide doeren ende vensteren mede</l>
<l>Nu helpt god segheliin seide</l>
<l>Wie heeft al dit volc doot</l>
<l n="3090">Dat hier behoerde clein ende groet</l>
<l>Des wondert mi vtermaten</l>
<l>Int wyteinde van eenre straten</l>
<l>Sach hi rooc op waert slaen</l>
<l>Buter eerden ende hi reet saen</l>
<l n="3095"><milestone unit="fol" n="85rb"/> Daer wart die ridder fiin</l>
<l>Doen riep lude segheliin</l>
<l><hi rend="bold">[.]</hi>Ie es hi spreke te mi</l>
<l>In die duwerere woent een vri</l>
<l>Deghen vroet ende is een naen</l>
<l n="3100">Hi quam wyt ende seide saen</l>
<l>Ay her ridder voert en gaet</l>
<l>Keer weder om v.paert</l>
<l>Wonder heeft mi harde groet</l>
<l>Ghine waert ouer lanc doot</l>
<l n="3105">Want hier en es niement int lant</l>
<l>Wonende daer die tierant</l>
<l>Clinckere ende clinckaert wet</l>
<l>Die beide siin fel ende wreet</l>
<l>Roesen groot ende onuerdadich</l>
<l n="3110">Niement en siin si ghenadich</l>
<l>Si vermeten hem allete hant</l>
<l>Dat si sullen winnen tlant</l>
<l>Tot romen der goeder stat</l>
<l>Want si weten beide dat</l>
<l n="3115">Sine moghen niet verwonnen siin</l>
<l>Voer een kiint coemt ende heet segheliin</l>
<l>Dies ic oec wel seker ben</l>
<l>Onwesende van iherusalem</l>
<l>Si hebben verstaen coene deghen</l>
<l n="3120"><pb n="92b."/> Dat kiint doot is ghesleghen</l>
<l>Ende dat heet die vader selue ghedaen</l>
<l>Heer ridder om dit verstaen</l>
<l>Siin si blide siit des vroeder</l>
<l>Ende het siin beide prides broeder</l>
<l n="3125">Dese .ij. ouerdadighe tierants</l>
<l>Dus hebben si verbrant dit lant</l>
<l>Gheasselgiert ende versleghen</l>
<l>Doe sprac dus die coene deghen</l>
<l>God onse heer salse plaghen</l>
<l n="3130">Den aen begonst wel te behaghen</l>
<l>Alsi gode behoerde noemen</l>
<l>Hie seide ridder siit willecoem</l>
<l>Hets .xx. iaer dat ic ghewach</l>
<l>Noeit hoerde sonder op desen dach</l>
<l n="3135">Van gode spreken edel heer</l>
<l>Tes siit hier wel ende wenede seer</l>
<l>Dies heb danc sprac segheliin</l>
<l>Nu bidic v here deghen fiin</l>
<l>Dat ghi mi wiist die rechte straten</l>
<l n="3140">Waer si wonen die gode haten</l>
<l>Ende dese ondaet hebben ghewrocht</l>
<l>Ende dit volc ter doot ghebrocht</l>
<l>Daer mi of iammert herde seer</l>
<l>Doen sprac die naen edel heer</l>
<l n="3145"><hi rend="bold">[.]</hi>M beer te spreken dese woerd</l>
<l>Ende vaert ten wech niet voert</l>
<l>Die ghi hebt nv beghonnen</l>
<l>Het en is man onder die sonnen</l>
<l>Die si bi crachten daden tonder</l>
<l n="3150">Ia en sie di een groot wonder</l>
<l>Dat si al volc vander poert</l>
<l><milestone unit="fol" n="85va"/> Altemael hebben vermoert</l>
<l>Ende noch .vij. poerten mede</l>
<l>Wisti heer die iammerhede</l>
<l n="3155">Ende twonder dat si hebben ghedaen</l>
<l><pb n="93b."/> Ghi sout v tale laten staen</l>
<l>Ende vlien van haer daer ghi macht</l>
<l>Segheliin seide die gods cracht</l>
<l>Es vele meerre dan die hare</l>
<l n="3160">Wiist mi den wech daer ic vare</l>
<l>So dat ic se scouwen mach</l>
<l>Hem is verhouden een sterfdach</l>
<l>Ic hope icken hem sal gheuen</l>
<l>Ay heren dat ghi met eren moet leuen</l>
<l n="3165">Sprac die naen laet mi horen</l>
<l>Hoe ghi heet ende waen ghi siit gheboren</l>
<l>Mi dunke dat ghi siit kerstiin</l>
<l>Al wenende sprac segheliin</l>
<l>Ende maecte ten aen vroeder</l>
<l n="3170">Hoe dat hi vader ende moeder</l>
<l>Nemmermeer moest scouwen</l>
<l>Des hem tharte was vol rouwen</l>
<l>Den vader die mi ghewan</l>
<l>Want sine sterf dach lacher an</l>
<l n="3175">Hi en kende mi niet so doed ic hem</l>
<l>Prides van iherusalem</l>
<l>Dat miin vader ende die moeder miin</l>
<l>Heet braffeluer ende ic segheliin</l>
<l>Ende ic vare om auentuer</l>
<l n="3180">Ende het staet mi soteser vren</l>
<l>Dat ic een arme wese ben</l>
<l>Ende die naen scoet aen hem</l>
<l>Ende helsde segheliin den heer</l>
<l>Hi sprac te hem wenende seer</l>
<l n="3185">Heert segheliin sprac hi na mi dan</l>
<l>Al bin ick een clein man</l>
<l>Braffeluer die moeder diin</l>
<l>Si is seker die suster miin</l>
<l>Die ic minne voer al die leuen</l>
<l n="3190">Ic bin v oem ende ghi miin neue</l>
<l>Segheliin verblide vander tael</l>
<l>Ende ghinghen beide neder te dael</l>
<l><pb n="94b."/> Men dede tors leden int stal</l>
<l>Men gaf hem dies behoefde al</l>
<l n="3195">Die naen hadde bi sinen wiue</l>
<l>Cnapeliin kiinder .v.</l>
<l>Die ionxste was wit voerwaer</l>
<l>Hondert dan xv iaer</l>
<l>Si waren scoen te sien seer</l>
<l n="3200">Dus was segheliin die heer</l>
<l>Vtermaten wel ontfaen</l>
<l>Men leide tafel ende ghinc dwaen</l>
<l>Ende alsi waren gheseten</l>
<l>Eer men drincken ghinc of eten</l>
<l n="3205">Quamen vter camer daer</l>
<l>Die v. ghebroeders hoert hier naer</l>
<l>Die twee brochten een vat vergaut</l>
<l>Die middelste der bouen hout</l>
<l><milestone unit="fol" n="85vb"/> Een ghesel met cnoepen viue</l>
<l n="3210">Dat is waer dat ic v scriue</l>
<l>Aen enen cnoep als ic bevroede</l>
<l>Hinc een dropelkiin van bloede</l>
<l>Versch scoen ende claer</l>
<l>Daer die soete ihesus mede</l>
<l n="3215">Aen die colomme sine leden</l>
<l>Waren ghesleghen ende gheblouwen</l>
<l>Die teken mochmen scouwen</l>
<l>Tvergoude vat datmen daer brocht</l>
<l>Die wt dranc god die ons coft</l>
<l n="3220"><hi rend="bold">[.]</hi>Aer hi hinc in sine pine</l>
<l>Ghemenghet galle met azine</l>
<l>Dus quamen die viue ghegaen</l>
<l>Ter tafel doe cnielde die naen</l>
<l>Ende segheliin cnielde mede</l>
<l n="3225">Noch en wist hi niet die waerhede</l>
<l>Wat dit was no bevroede</l>
<l><pb n="95b."/> Mer die gheesel seer bebloeden</l>
<l>Ende viel in dat reyne vat</l>
<l>Alst die naen versach dat</l>
<l n="3230">Verblide seer van dien</l>
<l>Dat en had hi noyt ghesien</l>
<l>Dat die gheesel bloet liet vallen</l>
<l>Doe sprac die naen bouen hem allen</l>
<l>Ridder en siet di niet gheen</l>
<l n="3235">Dits die ghesel suuer ende reen</l>
<l>Daer ihesus mede wart gheblouwen</l>
<l>Ende dit vat dat ghi moeght scouwen</l>
<l>Daer dranc hi wyt in sine piin</l>
<l>Ghemenghet galle met asiin</l>
<l n="3240">Die ghesel doet mi bekent</l>
<l>Daer dit bloet wt rent</l>
<l>Dat ghi seghe salich siit</l>
<l>Want noyt gheuiel te gheenre tiit</l>
<l>Dat die ghesel bloet liet sinken</l>
<l n="3245">Dat es een teken dat ghi soudt dencken</l>
<l>Om gods passi ende soudt wreken</l>
<l>Beide doot slaen ende steken</l>
<l>Goeds vianden daer ghi moeght</l>
<l>Ende daer soudi siin bedocht</l>
<l n="3250">Dat hi die passie voer die werelt wiit</l>
<l>Ghedoghen want ghire toe vercoren siit</l>
<l><hi rend="bold">[.]</hi>Od gheefs mi cracht sprac segheliin</l>
<l>Te sinen dienst wilic siin</l>
<l>Ghi seght wel sprac die naen</l>
<l n="3255">Mine kiinder sullen met v gaen</l>
<l>Ende draghen met v dit iuweel</l>
<l>So en es dorp no casteel</l>
<l>Ghine sulse crighen ende winnen</l>
<l>Alle die lude sullen v nyghen</l>
<l n="3260">Seghe salich so sidi</l>
<l>Doe sprac segheliin die ridder vri</l>
<l>Ic dancke gode in desen daghe</l>
<l>Dat ic heb soe goede maghe</l>
<l><pb n="96b."/> Si sullen mi ghetrouwe siin</l>
<l n="3265">So sal ick hem sprac segheliin</l>
<l><milestone unit="fol" n="86ra"/> Doe bestedemen die iuweel</l>
<l>Si aten ende droncken int casteel</l>
<l>Des ochtens rede segheliin</l>
<l>Ende die .v. neuen siin</l>
<l n="3270">Si namen oerlof aen haren vader</l>
<l>Ende hare moeder te gader</l>
<l>Soe dede oec aenden oem siin</l>
<l>Van iherusalem segheliin</l>
<l>Elc bescreet siin paert</l>
<l n="3275">Ende voeren ten casteel waert</l>
<l>Daer die twee roesen laghen inne</l>
<l>Si laghen bouen tharen tinne</l>
<l>Clincker ende clinckaert</l>
<l>Si saghen te velde nederwaert</l>
<l n="3280">Ghene .vi. ghereden comen</l>
<l>Alsise dus hebben vernomen</l>
<l>Sprac die een toten anderen</l>
<l>Laet ons beide neder wandelen</l>
<l>Ieghen die ghene die daer comen</l>
<l n="3285">Wat hebben si nieuwes vernomen</l>
<l>Dat si comen daer wise sien</l>
<l>Si en sullen ons niet ontflien</l>
<l>Clinckaert moet was so groet</l>
<l>Hi liep vyt allen sonder vaer</l>
<l n="3290">Ende liet sinen broeder daer</l>
<l>Ende binnen desen heeft segheliin</l>
<l>Vergort siin ors goet ende fiin</l>
<l>Alsoe saen opt dat volck</l>
<l>Segheliin sinen standaert helt</l>
<l n="3295">Metten cruce die deghen fier</l>
<l>Ende binnen den cruce quartier</l>
<l>Stont dat aensicht gheformeert</l>
<l><pb n="97b."/> Voer onsen heer gheordineert</l>
<l><hi rend="bold">[.]</hi>It was een liefliic scouwen</l>
<l n="3300">Clinckaert sede vele rouwen</l>
<l>Moetti hebben felle glottoen</l>
<l>Quaden einde moet di doen</l>
<l>Dat ghi quaemt op dit velt</l>
<l>Nu spoet v ghereet ende ghelt</l>
<l n="3305">Minen tolle wyle glottoen</l>
<l>Doe sprac segheliin die coen</l>
<l>Wistich den tol hi mocht sulc siin</l>
<l>Ic gauen v sprac segheliin</l>
<l>Ic salt v segghen sprac clinckaert</l>
<l n="3310">Treet van uwen ors ter vaert</l>
<l>Nict hier neder op die eerde</l>
<l>V hoeft is dat ic begheerde</l>
<l>Of te slaen dats miin tol</l>
<l>Segheliin seide dat waer hol</l>
<l n="3315">So vele te gheuen tenen tol</l>
<l>Ghi en ontsluipt mi in v hol</l>
<l>Of bi der eerden als .j. mol</l>
<l>Ghine eyschet noyt so quaden tol</l>
<l><hi rend="bold">[.]</hi>Hi hebt gheleeft als .j. quaet</l>
<l n="3320">Therte dat v gaf den raet</l>
<l>Sprac segheliin moet siin vermalediit</l>
<l><milestone unit="fol" n="86rb"/> Wesen mer nv ist tiit</l>
<l>Dat ic v ouerdaet ghelde</l>
<l>Eer ghi coemt vanden velde</l>
<l n="3325">Suldi doen wel quaden fiin</l>
<l>Doe sprac die felle zarrasiin</l>
<l>Wat meenstu onwetende wicht</l>
<l>Dincti dit niet ouerdaet</l>
<l>Dat ic di eysche minen tol</l>
<l n="3330">Binnen desen .vij. milen vol</l>
<l>Hebben wij versleghen dat es waer</l>
<l>Hier en quam nieman so naer</l>
<l>Onsen casteel als ghi</l>
<l><pb n="98b."/> Nu secht wanen si di</l>
<l n="3335">Ende hoe v quade vader hiet</l>
<l>Ic en wils v verlaten niet</l>
<l>Ic sie wel ghi siit kerstiin</l>
<l>Biden teeken sprac die zarrasiin</l>
<l>Dat ghi dragheet so veel te meer</l>
<l n="3340">Hatic v onreyne heer</l>
<l><hi rend="bold">[.]</hi>Aer ghi siit van hoghen moede</l>
<l>Comen ende van edelen bloede</l>
<l>Dat hoer ic aen v tael wel</l>
<l>Segheliin seide heer rose fel</l>
<l n="3345">Icne segh v groot no cleen</l>
<l>Wie ic ben mer alleen</l>
<l>Willic vechten teghen v opt velt</l>
<l>Met goeds hulpe ende met siin ghewelt</l>
<l>Ende doen v ondaet becopen</l>
<l n="3350">Eer ghi mi varre sult ontlopen</l>
<l>V sterf dach moet heden siin</l>
<l>Doe sprac die zarrasiin</l>
<l>Merct ghinder onder desen boem</l>
<l>Willic vechten ment goem</l>
<l n="3355">Het was siin oem al en wistiis niet</l>
<l>Harde felliich hi op hem siet</l>
<l>Diere quam ghereden daer</l>
<l>Hi moet hebben een quaet iaer</l>
<l>Hoerdiit wyle keytiue</l>
<l n="3360">Ghi siit snaens kiinder alle viue</l>
<l>Die ic langhe heb ghespaert</l>
<l>Ter quader tiit quaem di herwaert</l>
<l>Ghi sult verliesen tliif algader</l>
<l>Ende uwe moeder ende vader</l>
<l n="3365">Sallic verbornen merghen vroe</l>
<l>Die outste broeder seyde doe</l>
<l>Ghi sult eer noen siin doot</l>
<l>Al waer v cracht noch so groet</l>
<l>Dats te proeuen sprac clinckaerd</l>
<l n="3370">Doe trac hi te segheliin waert</l>
<l><pb n="99b."/> Alte mael op dat velt</l>
<l>Daer die ionghe ridder helt</l>
<l>Die tot hem seide her clinckaerd</l>
<l>Of ghi wilt so haelt een swaerd</l>
<l n="3375">Clinckaert sprac nv waent swighen</l>
<l>Wij sullen hier onlanghe wighen</l>
<l><hi rend="bold">[.]</hi>Et enen slaghe wart het ghedaen</l>
<l><milestone unit="fol" n="86va"/> So langhe suldi voer mi staen</l>
<l>Du heues gheloghen sprac segheliin</l>
<l n="3380">Doe trac hi dat sweert siin</l>
<l>Ende sloech den roese seker siit</l>
<l>Ene wonde vreseliic ende wilt</l>
<l>Dat sweert loec int scouder blat</l>
<l>Segheliin seide nv hout dat</l>
<l n="3385"><hi rend="bold">[.]</hi>It is tbeghin van dinen tol</l>
<l>Hadden si dus ghegouden alle</l>
<l>Die du hier voermaels hebs bestaen</l>
<l>Du hads langhe wel ghedaen</l>
<l>Du sprac bist fel clinckaerd</l>
<l n="3390">Hi trac vter scee dat swaerd</l>
<l>Ende sloech segheliin ghereet</l>
<l>Ten scouderen op siin wapen cleet</l>
<l>Dat siin sweert gaf enen crac</l>
<l>Ende oec in .ij. stucken brac</l>
<l n="3395">Doe werp hi stic inden sande</l>
<l>Het docht segheliin scande</l>
<l>Dat hi den roese soude slaen</l>
<l>Die ydelre hande es ghestaen</l>
<l>Droeue so was die zarrasiin</l>
<l n="3400">Doe sprac aldus segheliin</l>
<l>Hoerdiit hont laet uwen mamet</l>
<l>Ende bekeert aen onse wet</l>
<l>Of ghi siit doot sonder waen</l>
<l>Die roese seide ic sal v slaen</l>
<l n="3405">Met minen vuysten ende doen soe wee</l>
<l>V sal dinken breken ontwee</l>
<l>T hart dat in uwen buyc staet</l>
<l><pb n="100b."/> Hets al verloren dat ghi spraect</l>
<l>Sprac segheliin ghi siit weeghe</l>
<l n="3410">In houde niet van uwen bedreghe</l>
<l>Bi al god heuet weert</l>
<l>In sla v heden ghine hadt .i. sweert</l>
<l>Clinckaerd sede wat waenstu wicht</l>
<l>Vander eer den hi hem licht</l>
<l n="3415">Ende haelde segheliin vander paert</l>
<l>Ende tumel de op die aert</l>
<l>Ende gaf hem enen slach onsocht</l>
<l>Segheliin stoet op ende bracht</l>
<l>Enen anderen slach ghedreuen</l>
<l n="3420">Met sinen sweerde ende heeft ghesleghen</l>
<l>Clinckaert siin ore of</l>
<l>Des so seide gode lof</l>
<l><hi rend="bold">[.]</hi>At hine so wel gherochte</l>
<l>Hi seide kerstiin dit es onsochte</l>
<l n="3425">Ghesleghen dat weet wel</l>
<l>Mi wonde nie man du bist fel</l>
<l>Sonder ghi op dese tiit</l>
<l>Wildi mi beiden in dat criit</l>
<l>Ic soude halen ander wapiin</l>
<l n="3430">Bi gode sprac doe sprac segheliin</l>
<l>Ic en gheue v tauont meer respiit</l>
<l>Als ics v vraghede waest gheen tiit</l>
<l><hi rend="bold">[.]</hi>Linckaert began wan haghen</l>
<l>Want ouer hem te draghen</l>
<l n="3435"><milestone unit="fol" n="86vb"/> Drie naghel ons liefs heeren</l>
<l>Hadden segheliin laten keeren</l>
<l>Hi hadde int casteel ghehaelt</l>
<l>Anderwerf hi hem verhaelt</l>
<l>Siin sweert doe ende sloech</l>
<l n="3440">Den roese dies hem tharte loech</l>
<l>Want hire hem mede rouede</l>
<l>Een groot stick van sinen hoefde</l>
<l>Ende viel hem voer in dat sant</l>
<l>Doen riep lude die tyrant</l>
<l n="3445"><pb n="101b."/> Aey ridder op v edelhede</l>
<l>Doet mi doch ene bede</l>
<l>Ende secht mi die v bestaen</l>
<l>Den doot slach heb ic ontfaen</l>
<l>Des ic niet ghenesen mach</l>
<l n="3450">Als hi dus opt deer de lach</l>
<l>Sprac segheliin die ridder goet</l>
<l>Hoert ic sal v maken vroet</l>
<l>Ic bin weese des heb ic rouwe</l>
<l>Nemmermeer mach ic scouwen</l>
<l n="3455">Vader no moeder op ghenen dach</l>
<l>Ic gaue hem den doot slach</l>
<l>Dit heb ic van gode verstaen</l>
<l>Dus eest met mi vergaen</l>
<l>Miin moeder kent mi miin vader niet</l>
<l n="3460">Ic mach v segghen hoe hi hiet</l>
<l>Die mi wan siit seker des</l>
<l>Es van iherusalem die coninc prides</l>
<l>Ende braffeluer die moeder miin</l>
<l>Ic bin v oem siit des vroeder</l>
<l n="3465">Want prides die miin broeder</l>
<l>Hets voerseit menighen dach</l>
<l>Dat ghi mi soudt gheuen den doot slach</l>
<l>Ende oec mede den broeder miin</l>
<l>Ic waende ghi doot hadt ghesiin</l>
<l n="3470">Neen ghi niet dat is mi swaer</l>
<l>Diet ons sede ouerwaer</l>
<l>Moete siin vermalediit</l>
<l>Segheliin seide het is tiit</l>
<l>Dat laet uwen mamet</l>
<l n="3475">Ende v keert aen gods wet</l>
<l><hi rend="bold">[.]</hi>Linckaerd seide doe en sal</l>
<l>Ia om dese werelt al</l>
<l>Segheliin sprac die was niet traech</l>
<l>Of ic houde ouer maech</l>
<l n="3480">So moet ic van gode siin onteert</l>
<l><pb n="102b."/> Na dien dat ghi niet begheert</l>
<l>Goeds ere ende sente marien</l>
<l>So sidi wel vanden partien</l>
<l>Miins vaders des bin ic vroet</l>
<l n="3485">Die mien ionste goet</l>
<l>Dies moeti verliesen tliif</l>
<l>Hi hief tsweert ende dien keitiif</l>
<l>Sloech hi thoeft af als die was erre</l>
<l>Het vloech wel .vij. seuen voeten verre</l>
<l n="3490"><hi rend="bold">[.]</hi>Ie .v. broeders die dat sien</l>
<l>Si waren herde blide van dien</l>
<l>Ende loefde gode harde seer</l>
<l>Ende segheliin stac siin spere</l>
<l>In die eerde met sinen scilde</l>
<l n="3495"><milestone unit="fol" n="87ra"/> Als die meer vechten wilde</l>
<l>Clinckaert wyt quam ter vaert</l>
<l>Ende brocht ghereden een sterc paert</l>
<l>Ouermoedelike dat hi seiden</l>
<l>Ay putensoen dat ghi heden</l>
<l n="3500">Hier siit comen mach mi rouwen</l>
<l>Dat ic den broeder miin mach scouwen</l>
<l>Doot ghesleghen opdat velt</l>
<l>Segheliin seide coem di omt ghelt</l>
<l>Sulc payment soudi ontfaen</l>
<l n="3505">Als v broeder heeft ghedaen</l>
<l>Met minen sweerde werd ic v scenker</l>
<l>Doe sprac die vreselike clinker</l>
<l>Hets verloren dat ghi hoept</l>
<l>Tors dat hi sporen noepte</l>
<l n="3510">Ende reet ieghen segheliin met ghewelt</l>
<l>Ende segheliin weder opt velt</l>
<l>Dat die speren braken beide</l>
<l>Elc die doelde int ghereide</l>
<l>Mer segheliin bequam teerst</l>
<l n="3515">Clinker was alremeest</l>
<l><pb n="103b."/> Ghesteken ende ghequetst</l>
<l>Die scouder siin was ontlest</l>
<l>Vanden steec die segheliin stac</l>
<l>Als hi bequam siin sweert hi trac</l>
<l n="3520">Ende ghinc op segheliin slaen</l>
<l>Dat besloet niet spaen</l>
<l>Siin sweert en wilde vesten no sniden</l>
<l>Mer het brac in corter tiden</l>
<l>Hi hadder noch .ij. aen siin aertsoen</l>
<l n="3525">Of dies dat hiis hadde te doen</l>
<l>Mar segheliin hem so wel gherocht</l>
<l>Metten sweerden dat hi brocht</l>
<l>Dat hi cloefde sinen scilt</l>
<l>Ende sine hant daer hi mede hilt</l>
<l n="3530">Sloech hi af metten arme</l>
<l>Die roese riep o wij acharmen</l>
<l>Dit es mi die swaerste slach</l>
<l>Die ic noyt op ghenen</l>
<l>Ontfinc verre of naer</l>
<l n="3535">Diene sloech een droeue iaer</l>
<l>Moetti hebben dat ghi oyt leerde</l>
<l>So vast slaen met enen sweerde</l>
<l>Het is seer miin ongheuoech</l>
<l>Hi brocht die croen die god droech</l>
<l n="3540">Hi leidser op ende ghenas</l>
<l>Maer arm bleef int gras</l>
<l><hi rend="bold">[.]</hi>Lse dit mercte segheliin</l>
<l>Doen seid hi dus ten sarrasiin</l>
<l>Ghi siit vtermaten sot</l>
<l n="3545">Dat ghi niet den seluen god</l>
<l>Loeft die droech die croen</l>
<l>Die v den struuc die ic afsloech</l>
<l>Den arm heelen aen uwen buic</l>
<l>Ic sie ghenesen nv den struic</l>
<l n="3550">Dat hi nemmer mach bloede</l>
<l>Dadi wel ghi soudt ghevroeden</l>
<l>Ende louen gode ende sinte marien</l>
<l><pb n="104b."/> Swiich laet staen v castien</l>
<l><milestone unit="fol" n="87rb"/> Sprac sy clinker heer symeoen</l>
<l n="3555">Dat ghi telt dats een droem</l>
<l>Allen lachter moet v ghescien</l>
<l>Segheliin balc hem van dien</l>
<l>Dat hi sprac sulc ongheuoech</l>
<l>Anderwerf hi verdroech</l>
<l n="3560">Dat goede sweert ende slaet</l>
<l>Dat te scouweren in gaet</l>
<l>Daer die hant af is ghesleghen</l>
<l>Ende is soe diep in ghedreghen</l>
<l>Meer dan enen haluen voet</l>
<l n="3565">Schier na volghede dat bloet</l>
<l>Hi sach op die croen ons heren</l>
<l>Doe en mocht hem niet deren</l>
<l>Die wonde mar hi ghenas</l>
<l>Dit dede god siit seker das</l>
<l n="3570">Dat hi louen soude hem</l>
<l>Segheliin van iherusalem</l>
<l><hi rend="bold">[.]</hi>Art droeue als hi dit siet</l>
<l>O god die hem crucen liet</l>
<l>O groot siin uwe ghenaden</l>
<l n="3575">Dat ghi desen staet in staden</l>
<l>Ghi behielten gheern wilde hi</l>
<l>Ay god heer dat ghi vri</l>
<l>Elken sinen wil hebt ghegheuen</l>
<l>Dat so doet den menighen sneuen</l>
<l n="3580">In sonden groot ende fel</l>
<l>Ende niement coemt ter helscher doot</l>
<l>Sonder die hem seluen verliest</l>
<l>Ay sod mens dattu kies</l>
<l>Die bitter doot hets diin scout</l>
<l n="3585">God die es ons allen hout</l>
<l>So wie reden maken can</l>
<l>Nu doet god doer desen</l>
<l><hi rend="bold">[.]</hi>Irakel groet ende ongheueinst</l>
<l>Mer of hi doot bliift ia en eist</l>
<l n="3590">Al siin scout iaet in trouwen</l>
<l><pb n="105b."/> Doe ghinc hi weder op hem houwen</l>
<l>Ende gaf hem enen slach daer</l>
<l>Die den roese ghinc te naer</l>
<l>Dat hine hoerde no sach</l>
<l n="3595">Hi laude so eerst mach</l>
<l>Ons heren croen die was dor miin</l>
<l>Doe verblide segheliin</l>
<l>Hi stacken doer sinen arm</l>
<l>Die roese bequam ende siede wacharmen</l>
<l n="3600">Nu verlies ic hier miin liif</l>
<l>Wildij ghelouen noch keitiif</l>
<l>Sprac die coene segheliin</l>
<l>So mach uwes ghenade siin</l>
<l>Clinker seide neen icke in trouwen</l>
<l n="3605">Al soudmen mi in sticken houwen</l>
<l>Ic moet steruen teser stede</l>
<l>Hets loghen datmen mi seide</l>
<l>Dat mi niement mocht verslaen</l>
<l>Dan prides soen ic heb verstaen</l>
<l n="3610">Dat siin loghenlike</l>
<l><milestone unit="fol" n="87va"/> Segheliin seide clinker hoert</l>
<l>Ghi siit miin oem waerdi goet</l>
<l>Prides v broeder des siit vroet</l>
<l>Dats miin vader ende ic siin kiint</l>
<l n="3615">Mer ghine bestaet mi twint</l>
<l>Om dat ghi gode niet louen wilt</l>
<l>Hi hinc te ponte sinen scilt</l>
<l>Ende ghinc opten roese slaen</l>
<l>Owach seit hi nv eest ghedaen</l>
<l n="3620">Tleuen miin op desen dach</l>
<l>Hi brocht ghedreuen enen slach</l>
<l>Ende sloech op segheline</l>
<l>Tsweert brac vander pinen</l>
<l>Des was hi vtermaten erre</l>
<l n="3625">Hi warp tander stic om verre</l>
<l><pb n="106b."/> Eer hi tander ghetrecken mochte</l>
<l>Sloeghen segheliin so onsocht</l>
<l>Also god wilde ende die auentuer</l>
<l>Die scouder al dure</l>
<l n="3630">Dat si viel op dat sant</l>
<l>Metten arm daer die hant</l>
<l>Te voeren af was ghesleghen</l>
<l>Doe sprac die coene deghen</l>
<l>Mi dunke du biste gheraect</l>
<l n="3635">Bi al dat god heeft ghemaect</l>
<l>Ghine begheuet uwen mamet</l>
<l>Ende keert aen onse wet</l>
<l>Of ic sal v nemen tliif</l>
<l>Doe sprac clinker die keitiif</l>
<l n="3640"><hi rend="bold">[.]</hi>Aet mi leuen neuekiin</l>
<l>Ic sal v gheuen die naghel fiin</l>
<l>Die dinen heer harde onsocht</l>
<l>Beide doer handen ende voete</l>
<l>Waren ghesleghen daer hi hinc</l>
<l n="3645">Aent tcruce doe sprac die ionghelinc</l>
<l>Wildi gheloeuen ende kennen</l>
<l>So moghedi ghenade viinden</l>
<l>Ende anders niet som miin liif</l>
<l>Ende trouwe seide neen ic die keitiif</l>
<l n="3650">Segheliin sloech in corter vre</l>
<l>Op siin hooft ende lede dure</l>
<l>Dat goet tsweert toten ghereide</l>
<l>Dat die sticken alle beide</l>
<l>Vielen op elke side des paerts</l>
<l n="3655">Segheliin seide hoe quaets aerts</l>
<l>Heuestu al diin leuen siin</l>
<l>Al onghewont sprac segheliin</l>
<l>Miin god is beter dan die diin</l>
<l><hi rend="bold">[.]</hi>Ch hoe blide was segheliin</l>
<l n="3660">So waren oec neuen siin</l>
<l><pb n="107b."/> Dat hi doot is die tierant</l>
<l>Ghebenediit so si v hant</l>
<l>Sprac die outste van hem viuen</l>
<l>Dat ghi dus wel cont ontliuen</l>
<l n="3665">Gods vianden ende slaen</l>
<l>Nu laet ons daer bouen gaen</l>
<l>Si ghinghen ter poert waert mettien</l>
<l><milestone unit="fol" n="87vb"/> Die poertier heefse versien</l>
<l>Doe so sloet hi vtermaten vast</l>
<l n="3670">Die poerte ieghen ghene gast</l>
<l>Ende swoer vtermaten seer</l>
<l>Bi mamet sinen heer</l>
<l>Dat sire niet binnen quamen</l>
<l>Als die ioncheren dit vernamen</l>
<l n="3675">Seide si neue segheliin</l>
<l>Vermalediit so moet hi siin</l>
<l>Dese poertier hi is so fel</l>
<l>Dit moghen wij merken wel</l>
<l><hi rend="bold">[.]</hi>Ie poert sluyt hi ieghen ons</l>
<l n="3680">Segheliin seide biden heer ihesus</l>
<l>Hi salt ontghelden can icken ghelauen</l>
<l>Dit sluyten sal hem berouwen</l>
<l>Taensciin siin is ghemaect</l>
<l>Als tmuseel van eenen swiin</l>
<l n="3685">Ende hi heeft op rugghe siin</l>
<l>Een bule als een ossen mule</l>
<l>Hi is lanc dese guule</l>
<l>.Xvi. voet ofte meer</l>
<l>Hi swoer vtermaten seer</l>
<l n="3690">Dat hi sinen heer soude wreken</l>
<l>Op dat sij op hem breken</l>
<l>Die poerte ende op hem winnen</l>
<l>Segheliin die quam gheern binnen</l>
<l>Waer ende dander viue</l>
<l n="3695">Segheliin sprac ten keitiue</l>
<l>Bistu poertier on doe on doe</l>
<l><pb n="108b."/> Die poertier antwoerde doe</l>
<l>In wille gheen gast ontfaen</l>
<l>Ghi moet ander herberghe beslaen</l>
<l n="3700">Ghi sout ondraghen v ghelach</l>
<l>Segheliin beide wel quaden dach</l>
<l>Moet v ghescien alle daghe</l>
<l>Want ic niement niet ontdraghe</l>
<l>Ic ghelde v voren lieuer dan achter</l>
<l n="3705">On doe die poert god gheefdi lachter</l>
<l>Eer mi verer op di</l>
<l>Die poertier seide ay fi fi</l>
<l>Wat eest oec dat ghi meent</l>
<l>Eest dat ghi mi verdertoent</l>
<l n="3710">Ghi ontgheldet bi mamet</l>
<l>Hi stac vuyt siin hoeft ten wiket</l>
<l>Dat ghescepen was als .I. swiin</l>
<l>Doe ghegrepen segheliin</l>
<l>Biden oeren ende haelden vyt</l>
<l n="3715">Van wedomme maecte hi gheluut</l>
<l>Enen kniif brocht hi ghetoghen</l>
<l>Alst segheliin sach metten oghen</l>
<l>Trac hi schier rosebrande</l>
<l>Ende cloefde hem thoeft toten tanden</l>
<l n="3720">Dat hem sliues moeste ontbreken</l>
<l>Doe bleef segheliin onghesteken</l>
<l><hi rend="bold">[.]</hi>Oe sprac segheliin neuen viue</l>
<l>Het ontsien hen sulcke keitiue</l>
<l><milestone unit="fol" n="88ra"/> Dat men hem yet ontdraghen mach</l>
<l n="3725">Si ghelden selue al tghelach</l>
<l>Also is set hier ghesciet</l>
<l>Hi seide wine souden ghelden niet</l>
<l>Hi heeft gheleghen als een quaet</l>
<l>Tpaeyment dat hi ontfaet</l>
<l n="3730">Es soe groet sonder bliif</l>
<l>Dat hire an verloes siin liif</l>
<l><pb n="109b."/> No goeden d er no quaden vuyt stac</l>
<l>Ic waender hem niet aen ghebrac</l>
<l><hi rend="bold">[.]</hi>Ie neue seide ghi segt waer</l>
<l n="3735">In die sael ghinghen si daer</l>
<l>Si vonden daer tscoenste wiif</l>
<l>Die noit ontfinc ter werelt liif</l>
<l>Die clinckaerds was te voeren</l>
<l>Die nv heuet tliif verloren</l>
<l n="3740">Si cnielde ende seide ridder fiin</l>
<l>Ghenade dat v love apolliin</l>
<l>Gheeft mi liif ende lede</l>
<l>Segheliin sprac ende sede</l>
<l>Ioncfrou soe moeti ontfaen</l>
<l n="3745">Kersten heit ende uwer wet afgaen</l>
<l>Nu siit ioncfrou seker das</l>
<l>Segheliin sach in dat palas</l>
<l>I scoen kiint van iaren viue</l>
<l>Dat stont biden scoenen wiue</l>
<l n="3750">Si had bi clinckaert mede</l>
<l>Ende bad om ghenadichede</l>
<l>Goede ghenadich sprac segheliin</l>
<l>Wildi worden kerstiin</l>
<l>Neen ic niet sprac die ioncfrou</l>
<l n="3755">Dat scoen kiint dreef rou</l>
<l>Ende sloech sine hande te gader</l>
<l>Ay wach seit het miin vader</l>
<l>Heeft die bitter doot ontfaen</l>
<l>Nu moeten wiis doer gaen</l>
<l n="3760">Ende hebben sliues verlies</l>
<l>Segheliin ontfermede dies</l>
<l>Ende seide lieue kiint</l>
<l>Ic en sal v doen twint</l>
<l>Wildi minen raet doen</l>
<l n="3765">V vader was .I. fel glottoen</l>
<l>Ende siin gheloue was quaet</l>
<l>Ende hi dede groet ouerdaet</l>
<l>Sine sonden hebben ghesleghen</l>
<l><pb n="110b."/> Leert kerstenheit pleghen</l>
<l n="3770">Ende gheloef aenden seluen heer</l>
<l>Ic sal di goet doen ende eer</l>
<l>Die dese scarpe croen droech</l>
<l>Op hooft siin ende die men sloech</l>
<l>In een cruys met naghelen drie</l>
<l n="3775">Here seide tkiint die hebben wij</l>
<l>Wantse miin vader te draghen plach</l>
<l>Tkiint seide op desen dach</l>
<l>Laet ons ontfaen kerstenhede</l>
<l>Lieue kiint die moeder seide</l>
<l n="3780">Dat willic gheern ontfaen</l>
<l><milestone unit="fol" n="88rb"/> Mer dat en haddic niet ghedaen</l>
<l>Mer dat mi iammert van uwen liue</l>
<l>Segheliin sprac ten scoenen wiue</l>
<l>Ende ghi hebt recht nv neemt goem</l>
<l n="3785">Clinkaert v man was miin oem</l>
<l>Ende siin broeder al ghelike</l>
<l>Prides die coninc van hauen rike</l>
<l>Dats miin vader sprac segheliin</l>
<l>Dit kiint is oec die neue miin</l>
<l n="3790"><hi rend="bold">[.]</hi>Es verblide die ioncfrouwe</l>
<l>Ende seide heer bi miinre trouwen</l>
<l>Nu mickic luttel op clinkaert</l>
<l>Want hi was van fellen aert</l>
<l>Siin ondaet was te groet</l>
<l n="3795">Hets cleine scade dat hi is doot</l>
<l>Nu was die vrouwe sonder seer</l>
<l>Dat kiint hiet taelgefer</l>
<l>Dat scoen was van talen vroet</l>
<l>Men haelde voert metter spoet</l>
<l n="3800">Die .iij. naghel ons liefs heeren</l>
<l>Ende gafse segheliin te siinre eeren</l>
<l>Diese blideliic ontfinc</l>
<l>Doe sprac segheliin die ionghelinc</l>
<l>Dat hi heeft naghel ende croen</l>
<l n="3805">Dit warde iuweelen harde scoen</l>
<l><pb n="111b."/> Sine mochten niet verbetert siin</l>
<l>Doe dede ontbieden segheliin</l>
<l>Sinen oem dien goeden aen</l>
<l>Hi quam scier doe dedi saen</l>
<l n="3810">Siin outste kiint gaen trou wen</l>
<l>Taelgefeers moeder der vrouwen</l>
<l>Ende bleef hare man tharen liue</l>
<l>So groet eeren ghesciede nie wiue</l>
<l>Als der vrouwen daer gheuiel</l>
<l n="3815">Want hi hielt dat rike wel</l>
<l>Hi halp stercken kerstinhede</l>
<l>So dede taelgefeer oec mede</l>
<l>Als hi groot becomen was</l>
<l>Nader feste dies siit seker das</l>
<l n="3820">So wilde segheliin van daen riden</l>
<l>Ende om auentuer tiden</l>
<l>Hi bat sinen neue der vrouwen man</l>
<l>Die gheheten was prian</l>
<l>Dat hi taelgefeer</l>
<l n="3825">Goed doen soude ende eer</l>
<l>Prian seide segheliin</l>
<l>Wel lieue neue dat sal siin</l>
<l>Ic sal die croen selue draghen</l>
<l>Tes het coemt te sinen daghen</l>
<l n="3830">Dan sal icse den kiinde gheuen</l>
<l>In dien dat behout siin leuen</l>
<l>Des hebt danc sprac segheliin</l>
<l>Hi custe den neue siin</l>
<l>Taelgefeer seer vtermaten</l>
<l n="3835">Ic sal varen vter saten</l>
<l>Om te soeken auentuer</l>
<l>Daer weende menich creatuer</l>
<l><milestone unit="fol" n="88va"/> <hi rend="bold">[.]</hi>At hi wech voer so saen</l>
<l>Doe sprac siin oem die goede naen</l>
<l n="3840">Neue in dien dat ghi</l>
<l>Henen vaert so wilic dy</l>
<l>Die ghesel gheuen na diin gheuoech</l>
<l><pb n="112b."/> Daermen gode me sloech</l>
<l>Ende tvat daer hi wyt dranc</l>
<l n="3845">Galle met asine ghemanc</l>
<l>Aenden cruce ende hinc vermoert</l>
<l>Handen ende voeten al doer boert</l>
<l>Sine harte ontdaen al versmacht</l>
<l>Segheliin was saen bedacht</l>
<l n="3850">Hi seide oec ic neemse gheern</l>
<l>Mi en staets niet tonberen</l>
<l>Hi ontfinc die iuweelen</l>
<l>Doe voer hi uten casteelen</l>
<l>Alleen ende liet siin neuen al daer</l>
<l n="3855">Nu machmen segghen ouerwaer</l>
<l>Dat dit die bloeme van ridder was</l>
<l>Ende vercoren siit seker das</l>
<l>Als hi quam vyten casteel</l>
<l>Ghinc hi cussen die iuweel</l>
<l n="3860">Gheselt vat naghel croen</l>
<l>Hi dancte goede vanden troen</l>
<l>Dat hise had in siin ghewelt</l>
<l>Hien quam noyt in wighen opt velt</l>
<l>Hine bleef sonder toren</l>
<l n="3865">Hi was goeds ridder vercoren</l>
<l><hi rend="bold">[.]</hi>Vs so reet hi opdie vre</l>
<l>Om te soeken auenture</l>
<l>Distorie seghet sekerliic</l>
<l>Dat ni die scoenste van eertriic</l>
<l n="3870">Heuet vonden ende die best</l>
<l>Ten tiensten daghe sachi een vest</l>
<l>Die scoen was die coen deghen</l>
<l>Dat sij was al omme beleghen</l>
<l>Al ouer al met volc bi hope</l>
<l n="3875"><pb n="113b."/> Doen quam haesteliic ghelopen</l>
<l>Een garsoen die weende seer</l>
<l>Hi quam te ghemoet den heer</l>
<l>Die ridder vraechde hem wat hem waer</l>
<l>Dat hi liep in dien misbaer</l>
<l n="3880">Ic segt v heer</l>
<l>sprac die gaersoene</l>
<l>Ic loep een boedscap doen</l>
<l>Tote clincker ende clinckaert</l>
<l>Die beide siin van fellen aert</l>
<l n="3885">Dat si miins heren wille pleghen</l>
<l>Die al omme is beleghen</l>
<l>Met groeten volc so ghi moeght scouwen</l>
<l>Dus so loepic hier met rouwen</l>
<l>Dat ic ontsie eer ic keeren sal</l>
<l n="3890">Miin heer en wort ghewonnen al</l>
<l><hi rend="bold">[.]</hi>nde al die daer binnen siin</l>
<l>Doe sprac die vrome segheliin</l>
<l>Hoe coemt dese oerloghe toe</l>
<l>Lieue heer ic seg v hoe</l>
<l n="3895">Miin heer heeft .xxxij. magheden fiin</l>
<l><milestone unit="fol" n="88vb"/> Die alle in sinen toren siin</l>
<l>Des siin die .vij. wel gheboren</l>
<l>Conincs kiinder vyt uercoren</l>
<l>Die scoenste diemen viinden mocht</l>
<l n="3900">Die al die werelt doer socht</l>
<l>Siin si groot ofte cleen</l>
<l>Dese wil miin heer alleen</l>
<l>Houden te sinen liue</l>
<l>Des conincs kiinder hout hi wiue</l>
<l n="3905">Ende als deen kiint heuet ontfaen</l>
<l>So neemt hi een ander saen</l>
<l>Tote die verledich si</l>
<l>Lieue heer ende bid di</l>
<l>Es hier comen met siinre cracht</l>
<l n="3910">Een coninc met groeter macht</l>
<l>Om te winnen tcasteel siin</l>
<l><pb n="114b."/> Ende die ioncfrouwen diere binnen siin</l>
<l>Daer en es niet binnen wiin no broet</l>
<l>Si onthouden hem met hongher groet</l>
<l n="3915">Si hebben die piin harde swaer</l>
<l>Ay edel ridder riit daer</l>
<l>Vaert helpen die van binnen</l>
<l>So suldi goet moghen winnen</l>
<l>Ic sal doen sprac segheliin</l>
<l n="3920">Doer die ioncfrouwen die daer binnen siin</l>
<l>Te lossen vyt hare grieue</l>
<l>Want du here so vele lieue</l>
<l>Alleen houden siin acorde</l>
<l>Had icse ghesien met enen woerde</l>
<l n="3925">Sal ic vyt lesen vanden keest</l>
<l>Die beste gheboren ende die meest</l>
<l>Dat worden al miin vriendinnen</l>
<l>Mach icse met sweerde winnen</l>
<l>Ende volc vermeesteren dat daer lecht</l>
<l n="3930">Ondanc hebbe die mi ontseghet</l>
<l>Trouwen heer sprac knecht</l>
<l>Wondise het waer recht</l>
<l>Dat ghise had tuwen ghebode</l>
<l>Mer die coninc soude v node</l>
<l n="3935">Laten ghebruken coen deghen</l>
<l>Al had di al dit volc versleghen</l>
<l>Mer ic seghe v al bloet</l>
<l>Die ioncfrouwen hebben den hongher groet</l>
<l>Ic waenre niement binnen en es</l>
<l n="3940">So wel gheboren siit ghewes</l>
<l>Si en lieten haar vrien doer die noot</l>
<l>Die haer gaue een penninc broet</l>
<l>Segheliin seide dit siin scade</l>
<l>Die coninc is qualiic beraden</l>
<l n="3945">Dat hem gheuet so cleen goet</l>
<l>Teten te drincken hi misvoet</l>
<l><pb n="115b."/> Vanden vrouwen iammert mi seer</l>
<l>Ende moetic leuen sprac die heer</l>
<l>Si sullen noch tauont blide siin</l>
<l n="3950">Eten broet drincken wiin</l>
<l>Of mi ghebreke miin goede brant</l>
<l>Cnape hoe siin sij ghenant</l>
<l><milestone unit="fol" n="89ra"/> Die daer conincs kiinder siin</l>
<l>Ic segt v sprac die cnape fiin</l>
<l n="3955">Die eerste heet ysaude</l>
<l>Die ander beli die dorde gaude</l>
<l>Die vierde rose die viifste soete</l>
<l>Die seste heet margoete</l>
<l>Dit es van scoenre ghedaen</l>
<l n="3960">Ende die zeuende heet meliaen</l>
<l><hi rend="bold">[.]</hi>Ie es edelste ende best</l>
<l>Segheliin seide ic bin gheuest</l>
<l>Aen dese ioncfrouwen met miinre harten</l>
<l>Ende ic sal beteren haer smerte</l>
<l n="3965">Eer die sonne ondergaet</l>
<l>Cnape nv doet minen raet</l>
<l>Ghi sult met mi gaen te voeten</l>
<l>Ic bid v dat ghi niet anders doet</l>
<l>Dan ghi v ladet met spisen goet</l>
<l n="3970">Ende draechse binnen metter spoet</l>
<l>Ende seghthem allen als ghiit hebt moet</l>
<l>Toten ioncfrouwen dat ic se groet</l>
<l>Ende sech mi die name diin</l>
<l>Here ic heet galopiin</l>
<l n="3975">Dapper ende snel bin ic int gaen</l>
<l>Die muse siin vyt mine bene ghedaen</l>
<l>Aldus so sprac die gaersoen</l>
<l>Miins heren boed scap wilic doen</l>
<l>Tote clinker ende clinckaert</l>
<l n="3980">Die beiden siin van fellen aert</l>
<l>Menighen man hebben si versleghen</l>
<l><pb n="116b."/> Doe sprac segheliin die deghen</l>
<l>Vrient dat hebben sij becoft</l>
<l>Haer ondaet es tenden brocht</l>
<l n="3985">Want sij beide versleghen siin</l>
<l>Helpe sprac galopiin</l>
<l>Wi es die dat heeft ghedaen</l>
<l>Vrient diet wel dorst bestaen</l>
<l>Ende oec haer quaetheit fellen</l>
<l n="3990">Des wat wonder hoer ic tellen</l>
<l>Sprac galopiin is dat waer</l>
<l>Iaet vrient ic wasser soe naer</l>
<l>Daermense sloech sprac segheliin</l>
<l>Als of ict selue had ghesiin</l>
<l n="3995"><hi rend="bold">[.]</hi>Oe sprac galopiin ende seide</l>
<l>Wildi varen in die stede</l>
<l>Ic weet enen wech besiden</l>
<l>Dat wij dit heer moghen liden</l>
<l>Sonder scade ridder fiin</l>
<l n="4000">Bi gode vrient sprac segheliin</l>
<l>Dune kens mi niet hoer ic wael</l>
<l>Wat soud ic doen in die sael</l>
<l>Sonder ate ende dranc</l>
<l>Dat waer melodie cranc</l>
<l n="4005">Ic sal doen dat men mi prise</l>
<l>Ende soe doen dat ic spise</l>
<l>Winnen mach met haesten groot</l>
<l>Dat die joncfrouwen thare noot</l>
<l><milestone unit="fol" n="89rb"/> Hebben teten ghenoech</l>
<l n="4010">Doe sprac galopiin ende loech</l>
<l>Heer ridder wildi alleen bestaen</l>
<l>Dit volc hoe waendi ontgaen</l>
<l>Segheliin seide harde wel</l>
<l>God is starcker dan yement el</l>
<l n="4015">Dat es die gheloue miin</l>
<l>Gode heer hoe sprac galopiin</l>
<l>Hoe ghi heer segt mi saen</l>
<l>Dat ghi dit wonder wilt bestaen</l>
<l><pb n="117b."/> <hi rend="bold">[.]</hi>C seght di sprac die deghen fiin</l>
<l n="4020">Ic ben gheheten segheliin</l>
<l>Die noyt van stride was sat</l>
<l>Volghet mi naer ic seg v dat</l>
<l>Ghi sult sien scoen taetse</l>
<l>Ende of ic wel rume die plaetse</l>
<l n="4025">Ende of ghi spise hebt vri</l>
<l>Draechse daer des bid ic di</l>
<l>Tote den ioncfrouwen daer binnen</l>
<l>Datsi tharte miin verwinnen</l>
<l>Ende hebben ghewont met haren strale</l>
<l n="4030">Galopiin seide ghi segt wale</l>
<l>Ic sal ghetrouwe bode siin</l>
<l>Doe noepte tors segheliin</l>
<l>Ende reet tote in des conincs tente</l>
<l>Hi trac tsweert ende nam rente</l>
<l n="4035">Vanden ghenen die daer saten</l>
<l>Dat was tliif soe moesten laten</l>
<l>Den coninc nam hi thoeft voeren</l>
<l>Met alle beidegader den oren</l>
<l>Hi sloech af dat vloech</l>
<l n="4040">Daer ne was man soe hoech</l>
<l>Hine was veruaert van dien</l>
<l>Die mochten oec ghinghen vlien</l>
<l>Ende lieten al die spise daer</l>
<l>Segheliin sprac galopiin trect naer</l>
<l n="4045">Neem die spise daer si leghet</l>
<l>Hier nes niement dien ontseghet</l>
<l>Galopiin sprac dat dincke mi</l>
<l>Der spise nam die cnape vri</l>
<l>Op sinen hals een groot deel</l>
<l n="4050">Ende wiins vul een bariseel</l>
<l>Segheliin sprac ende loech</l>
<l>Ic bids di cnaep nemmer ghenoech</l>
<l>Ic hebber so veel sprac galopiin</l>
<l>Mi dinke breken den hals miin</l>
<l n="4055">In weet of icse behouden sal</l>
<l><pb n="118b."/> Theere is verstormet al</l>
<l>Dat ic heb groeten vaer</l>
<l>Hoe icse sal brenghen daer</l>
<l>Binnen altemael den ioncfrouwen fiin</l>
<l n="4060">Ontsiet v niet sprac segheliin</l>
<l>Voer alle dinc begheer ic striit</l>
<l>Ic sal maken die plaetse also wiit</l>
<l>Dat ghise wel behouden sult</l>
<l>Verliesdise het wart v scult</l>
<l n="4065">Nenic sprac galopiin</l>
<l><milestone unit="fol" n="89va"/> Nu siin verstormt die zarrasiin</l>
<l>Ende comen vastelike ghescaert</l>
<l>Weder tes conincs tent waert</l>
<l><hi rend="bold">[.]</hi>Nde segheliin voer hem ieghen</l>
<l n="4070">Nu moet god siins pleghen</l>
<l>Want op hem wies theer groet</l>
<l>Segheliin en was niet bloet</l>
<l>Tors sloech hi met sporen</l>
<l>So .i. dersscher doet dat coren</l>
<l n="4075">Sloech hi voren ende achter</l>
<l>Dat die zarrasiin hadden lachter</l>
<l>Ende vloen vast als ic versta</l>
<l>Die zarrasiin voren ende segheliin na</l>
<l>Haer en taer op dat velt</l>
<l n="4080">Met sinen ghenende ende ghewelt</l>
<l>Dat hire wel .xx<hi rend='sup'>c</hi>. sloech</l>
<l>Alleen ende galopiin loech</l>
<l>Ende droech spise ende wiin</l>
<l>Ende als hi naecte die poert siin</l>
<l n="4085"><hi rend="bold">[.]</hi>Prac galopiin ende seide</l>
<l>Heer gaen wij in die stede</l>
<l>Rusten want hi hebbes noet</l>
<l>Ghi hebt so veel volcs doot</l>
<l>Ende ghesleghen slach na slach</l>
<l n="4090">Hets wonder dat yement gheherden mach</l>
<l>Segheliin antwoerde saen</l>
<l>Laet ons toten ioncfrouwen gaen</l>
<l><pb n="119b."/> Draghet die spise eer ghi eerst moghet</l>
<l>Ende seghet dat ghi hem ion doghet</l>
<l n="4095">Segt oec heren vander binnen</l>
<l>Of goet si willen winnen</l>
<l>Ende spise comen op dit velt</l>
<l>Ic sal die honden ende haer ghewelt</l>
<l>So versaghen dat si vlien</l>
<l n="4100">Sullen ende niet weder sien</l>
<l>Dat sij heer sprac galopiin</l>
<l>Daer buten so bleef segheliin</l>
<l>Ende die ioncfrouwen groot ende cleen</l>
<l>Saghen die ridder alleen</l>
<l n="4105">Van haren toren op dat velt</l>
<l>Ysaude seide wat groeter ghewelt</l>
<l>Heeft die coen ridder ghedaen</l>
<l>Wie sach noyt so vast slaen</l>
<l>Enen man so seer verrechten</l>
<l n="4110">Ieghen een heer alleen vechten</l>
<l>Seker dit is wonder groet</l>
<l>Siins ghelike ende siins ghenoet</l>
<l>So en es in die werelt wiit</l>
<l>Dander spraken in corter tiit</l>
<l n="4115">Deus of hi ons kinde</l>
<l>Ende ons allegader minde</l>
<l>So waer ons allen wel ghesciet</l>
<l>Binnen dat si met desen sticken</l>
<l>Stonden ende alle besich siin</l>
<l n="4120">So quam die snelle galopiin</l>
<l><milestone unit="fol" n="89vb"/> Ende groete die ioncfrouwen van prisen</l>
<l>Ende seide siet hier die spise</l>
<l>Die v. seindt die ridder vri</l>
<l>Die daer buten opt velt sij</l>
<l n="4125">Hi groet v als siin vriendinnen</l>
<l>Ende dit horen die coninghinnen</l>
<l>Si waren blide vanden woerde</l>
<l><pb n="120b."/> Die si van segheliin hoerde</l>
<l>Elc ontfinc die minnen strael</l>
<l n="4130">Ysaude seide dese tael</l>
<l>Cnaep segt hem lof ende danc</l>
<l>Dit prosent en is niet cranc</l>
<l>Het is beter tonser noet</l>
<l>Dan al die werelt guldiin roet</l>
<l n="4135">Want wij in .iij. daghen aten</l>
<l>Vleesch no broot vtermaten</l>
<l>Groeten ons want hi is simpel</l>
<l>Neemt gheeft hem minen wimpel</l>
<l>Segt dat hi en op minnen ontfa</l>
<l n="4140">Dander sesse scoeter na</l>
<l>Ende seiden ysaude wat meen di</l>
<l>Want wi siin wel edel als ghi</l>
<l>Wane soudu die ridder gheboren</l>
<l>Die wimpel ghinghen si coeren</l>
<l n="4145">Al te sticken dat siit traken</l>
<l>Ende ysaude kinnen backen</l>
<l>Sloeghen si met haren handen</l>
<l>Si deden hare vuil scanden</l>
<l>Vanden liue was hi ghevreest</l>
<l n="4150">Dit ghescal ende horeest</l>
<l>Was doer segheliins min daer</l>
<l>Elc wilder wesen euen naer</l>
<l><hi rend="bold">[.]</hi>It so moest ysaude ghedoghen</l>
<l>Seker seit hi ic sal toghen</l>
<l n="4155">Den edelen ridder ende ten goeden</l>
<l>Hoe ghi mi hebt doen bloeden</l>
<l>Ende minen wimpel ghescoert</l>
<l>Wat heb icker aen verboert</l>
<l>Dat icken metten herten min</l>
<l n="4160">Die wiin ende broet seint hier in</l>
<l>Ende heeft ghegheuen op desen dach</l>
<l>Ic heb ontfaen menighen doot slach</l>
<l>Doer sinen wille dits beghin</l>
<l><pb n="121b."/> God gheuer mi toe beter ghewin</l>
<l n="4165">Dat hi mi beter miin verdriet</l>
<l>Ende trouwen seiden si hets om niet</l>
<l>Wij sullen winnen ende ghecrighen</l>
<l>Ghi mogheter wel af swighen</l>
<l>Hets om niet dat ghi hoept</l>
<l n="4170">Venus had daer ghestoct</l>
<l>Alle die .vij. coninghinnen</l>
<l>Ende verwarmt metter minnen</l>
<l>Van segheliin den ridder goet</l>
<l><milestone unit="fol" n="90ra"/> So veruult was haer moet</l>
<l n="4175">Dat si den hongher aldus vergheten</l>
<l>Nochtan en hadden si niet gheeten</l>
<l>Binnen .iij. daghe seit die eeste</l>
<l>Noyale minne metten keest</l>
<l>Had hem den sin so doergloeyt</l>
<l n="4180">Had hem therte binnen bloeyt</l>
<l><hi rend="bold">[.]</hi>Ander minnen van segheliin</l>
<l>Dat bequam wel galopiin</l>
<l>Hi keerde van danen schier</l>
<l>Toten coninc olifier</l>
<l n="4185">Die here was vander stat</l>
<l>Ende seide dat hem ontbode dat</l>
<l>Die ridder die daer buten sij</l>
<l>Dat hi vtequam hi mocht vri</l>
<l>Spise winnen ende wiin</l>
<l n="4190">Die coninc seide galopiin</l>
<l>Hoe soude hi dies hebben macht</l>
<l>Ende trouwen heer siin cracht</l>
<l>Ende sine seghe sprac galopiin</l>
<l>Hoe soude hi dies hebben macht</l>
<l n="4195">Ende trouwen heer sprac siin cracht</l>
<l>Ende sine seghe sprac galopiin</l>
<l>Dat hi veriaeght die zarrasiin</l>
<l>Ende doet die meeste vromicheden</l>
<l>Die noit ridder alleen dede</l>
<l n="4200"><pb n="122b."/> Olifier sprac is dat waer</l>
<l>Iaet heer volghet mi naer</l>
<l>Ic salt doen sprac die coninc</l>
<l>Galopiin die voren ginc</l>
<l>Dat hi buten ghinc opt velt</l>
<l n="4205">Dat segheliin met siinre ghewelt</l>
<l>Alleen sat ende dat vacht</l>
<l>Ende al metter goeds cracht</l>
<l>Galopiin seide ridder goede</l>
<l>Slaet vast ghi hebt .vij. moede</l>
<l n="4210">Van .vij. ioncfrouwen ontsteken</l>
<l>Dat elcandre wil versteken</l>
<l>Welke haer v lief sal siin</l>
<l>Bigode sprac doe segheliin</l>
<l>Die doer mi was ghesleghen</l>
<l n="4215">Haers so willic voeren pleghen</l>
<l>Ende daernaer den andren sessen</l>
<l>sallic leeren die selue lessen</l>
<l>Doe noepte tors segheliin</l>
<l>Ende sloech onder die sarrasiin</l>
<l n="4220">Op dat velt haer ende taer</l>
<l><hi rend="bold">[.]</hi>En rose wart siins ghewaer</l>
<l>Dat hi wrocht sulc moert</l>
<l>Hi quam verstormdelike voert</l>
<l>Toe slaende met sporen</l>
<l n="4225">Segheliin heeften vercoren</l>
<l>Al ghetrect brocht hi die brant</l>
<l><milestone unit="fol" n="90rb"/> Ende tie roese had in die hant</l>
<l>Een spere starc ende stiue</l>
<l>Ende segheliin die siins begheerde</l>
<l n="4230">Sloechen so met sinen sweerde</l>
<l>Dat hem die scouder arm</l>
<l>Ter eerden metten bloede al warm</l>
<l><hi rend="bold">[.]</hi>Vam gheuallen metten spere</l>
<l>Doe had die roese groeten ghere</l>
<l n="4235">Te vlien ende sloech met sporen</l>
<l><pb n="123b."/> Segheliin na die roese voren</l>
<l>So varre volghede hem segheliin</l>
<l>Dat hi onder die sarrasijn</l>
<l>Wasterechter middewaert</l>
<l n="4240">Doe hire quam verhief hi tsweert</l>
<l>Ende sloechen op siin hoeft</l>
<l>Dat hiit toten tanden cloeft</l>
<l>Nu hout dat sprac segheliin</l>
<l>Du sult spade ghenesen siin</l>
<l n="4245">Vanden slaghe dat weet ic wel</l>
<l>Al waerstu starc ende snel</l>
<l>Danc god du biste ghemaet</l>
<l>Segheliin was seer ghehaet</l>
<l>Om den fellen doot slach</l>
<l n="4250">Dit verhoerde ende sach</l>
<l>Een siin broeder hiet grapaert</l>
<l>Hi quam gheloepen derwaert</l>
<l>Als swiins borstelen siin haer stoet</l>
<l>Hi en had niewer bloet</l>
<l n="4255">Dan in die borst in siin liif</l>
<l>Nerwaert mochtmen den keytiif</l>
<l>Niet wonden dan daer ter stede</l>
<l>Wonderliic waren siin lede</l>
<l>Sinen mont groet sine nose lanc</l>
<l n="4260">Siin hoeft groet sinen adem stanc</l>
<l>Siin oren breet als een wan</l>
<l>Distorie seit datten wan</l>
<l>Een necker aen een ioncfrouwe</l>
<l>Hier bi waest als ic scouwe</l>
<l n="4265">Dat hi gheen bloet had in siin lede</l>
<l>Dan in borst ende daer toe mede</l>
<l>Was hi ghescepen als een paert</l>
<l>Van den middel nederwaert</l>
<l>Ende paerts voet open baer</l>
<l n="4270"><pb n="124b."/> Segheliin den vigant</l>
<l>Dien moet god verborghen</l>
<l>Dese salnen brenghen in sorghen</l>
<l><hi rend="bold">[.]</hi>Rapaert ontsach ghenen man</l>
<l>Ghene wapen brocht an</l>
<l n="4275">Sonder voer die borst .xxvii. platen</l>
<l>Ende .vij. bachten die hem saten</l>
<l>In die hant een vleghel</l>
<l>Yseriin van quaden spel</l>
<l><hi rend="bold">[.]</hi>O was dese grapaert</l>
<l n="4280"><milestone unit="fol" n="90va"/> Hi quam te segheliin waert</l>
<l>Daer hi vacht onder die zarrasine</l>
<l>Ende den menighen brocht sinen pine</l>
<l>Dat siis ghenasen nemmermeer</l>
<l>Grapaert seide ins duuels ere</l>
<l n="4285">So moet ic nv al verslaen</l>
<l>Het wert nv cort ghedaen</l>
<l>Moetic leuen enighen tiit</l>
<l>Ic quam noit in ghenen striit</l>
<l>Daer ic enen man gherochte</l>
<l n="4290">Dat hiis meer ghenesen mochte</l>
<l>Bi mamet sone suldi</l>
<l>Segheliin seide fi fi</l>
<l>Ser hont waer ic veruaert</l>
<l>So had ic enen droeuen aert</l>
<l n="4295">Nenic niet bi onsen heer</l>
<l>Hi verhief met nauwen keer</l>
<l>Siin goede sweert ende gaf</l>
<l>Enen slach dat een ore viel af</l>
<l>Dat te voren aent hoeft stoet</l>
<l n="4300">Ende daerna volghede gheen bloet</l>
<l>Dat wonderde segheliin seer</l>
<l>Grapaert sloech weer den heer</l>
<l>Metten vleghel dats waerhede</l>
<l>Dat hi sat ende dede</l>
<l n="4305">Nicken den ridder coen</l>
<l>Dat hi sat inden aertsoen</l>
<l><pb n="125b."/> Doe wart gram die ridder coen</l>
<l>Want hi was van hoghen doen</l>
<l>Rosenbrande dat hi verdroech</l>
<l n="4310">Dat ander ore hi af sloech</l>
<l>Gheen bloet en quam daer naer</l>
<l>Segheliin seide een droeue jaer</l>
<l>Moetstu hebben lelike figuer</l>
<l>Du bist sonder mensche natuer</l>
<l n="4315">Du en heues gheen bloet in dine lede</l>
<l>Mi moghestu dancken ende louen mede</l>
<l>Dat ic diin oren af heb ghedaen</l>
<l>Die so leliken waren ghestaen</l>
<l>Aen diin hooft als een wan</l>
<l n="4320">Du gheliics nv bet enen man</l>
<l>Dan du daets hier te voeren</l>
<l>Grapaert sprac al siin miin oren</l>
<l>Of ghesleghen dat scaeit mi twint</l>
<l>Ic sal te bat gaen inden wint</l>
<l n="4325">Dat ic tot nv heb ghedaen</l>
<l>En gheuer niet om een spaen</l>
<l>Doe verdroech hi den vleghel siin</l>
<l>Ende sloech den coenen segheliin</l>
<l>Dat hi sat in ommacht</l>
<l n="4330">Tors stont ouer hem ende vacht</l>
<l>Het nam grapaert bider kele</l>
<l>Het werpen ter eerden ende sloech hem vele</l>
<l><milestone unit="fol" n="90vb"/> Ende sette sinen voet op sine borst</l>
<l>Ende hielten also gheporst</l>
<l n="4335"><hi rend="bold">[.]</hi>nder hem in dat gras</l>
<l>Tote siin here becomen was</l>
<l>Tors ne mochte niet begripen</l>
<l>Datten had moghen biten</l>
<l>So hart waren sine lede</l>
<l n="4340">Doe bequam in siin ghereide</l>
<l>Van iherusalem segheliin</l>
<l>Ende versach den sarrasiin</l>
<l>Ter eerden legghen op dat velt</l>
<l><pb n="126b."/> Ende hoe datten siins ors helt</l>
<l n="4345">Des hi hem seide lof ende ere</l>
<l>Mer het dede al onse here</l>
<l>Ende die juweel ic seker ben</l>
<l>Die had hi ouer hem</l>
<l>Dat was die croen dorniiin</l>
<l n="4350">Ende die naghel yseriin</l>
<l>Daer god mede was doersleghen</l>
<l>Oec so had die coen deghen</l>
<l>Die gheesel ende dat vaetkiin</l>
<l>Daer god vyt dranc asiin</l>
<l n="4355">Ghetimpert met bitter galle</l>
<l>Dit was voer onse sonden alle</l>
<l>Dit waren preciose iuweel</l>
<l>Olifier quam vten casteel</l>
<l>Die coninc metter scaer siin</l>
<l n="4360">Doe was blide segheliin</l>
<l>Want hi was onghewont</l>
<l>Die roese bequam op die stont</l>
<l>Hi spranc op ende seide</l>
<l>Die felle ors dat mi leide</l>
<l n="4365">Ter eerden ende heeft gheporst</l>
<l>Ende heet gheporst mine borst</l>
<l>Dat ic cume verademen mach</l>
<l>Nu wert het siin starf dach</l>
<l>Hi hief den vleghel des gheloeft</l>
<l n="4370">Ende sloech tors op siin hoeft</l>
<l>Doe brac sij ende viel int sant</l>
<l>Doe bleef in sine hant</l>
<l>Teen stic dies was hi erre</l>
<l>Ende warp fellike omverre</l>
<l n="4375">Ende ghegreep in corter stonde</l>
<l>Gloriefier biden monde</l>
<l>Ende scoerde hem siit des vroet</l>
<l>Die kinnen backen enen haluen voet</l>
<l>Dat was droeue segheliin</l>
<l n="4380">Ende sloechen metten sweerde siin</l>
<l><pb n="127b."/> Wat hi mocht met ghewelt</l>
<l>Dat clincke als .i. haenbelt</l>
<l>Hine mochten ghewonden niet</l>
<l><milestone unit="fol" n="91ra"/> Die .vij. platen hij voersiet</l>
<l n="4385">Voer die borst staliin</l>
<l>Doe sloechse af segheliin</l>
<l>Doe ghinc grapaert vast vlien</l>
<l>Ende vast na mettien</l>
<l>So dat hine ter eerden reet</l>
<l n="4390">Dus dede hem die ridder leet</l>
<l>Want hine in die borst stac</l>
<l>Dat sine hert ontwee brac</l>
<l><hi rend="bold">[.]</hi>Oe was blide segheliin</l>
<l>Hi seide hout dat zarrasiin</l>
<l n="4395">Ghi siit doot des heb god ere</l>
<l>V bloet ne sach ic noeit mere</l>
<l>Dan ic nv met oghen scouwe</l>
<l>Die zarrasinen hadden rouwe</l>
<l>Als grapaert versleghen lach</l>
<l n="4400">Riep daer menich o wij ende o wach</l>
<l>Nu es ons troost doot</l>
<l>Segheliin reet na ende deedt hem noet</l>
<l>Den heidenen vp dat velt</l>
<l>Olifier met siinre ghewelt</l>
<l n="4405">Vacht daer vtermaten seer</l>
<l>Mer segheliin was vele meer</l>
<l>Ontsien dan sij alle</l>
<l>Dat quam bisinen gheualle</l>
<l>Hi was seghe salich in stride</l>
<l n="4410">Als die coninc hadde tide</l>
<l>Groet hine vtermaten seer</l>
<l>Ende dancte hem van diere eer</l>
<l>Die hi hem had ghedaen</l>
<l>Si loeden spise ende keerden saen</l>
<l n="4415">In die stat ter vaerde</l>
<l>Segheliin die hilt die afterwaerde</l>
<l>Stoutelike ter vaert</l>
<l><pb n="128b."/> Daer was niement die ghehaert</l>
<l>Hem te slaen vanden heiden</l>
<l n="4420">So was ontsien segheliin</l>
<l>Ende si riepen laet ons vlien</l>
<l>Die felle ridder heuet ons versien</l>
<l>Volghet hi ons wij siin doot</l>
<l>Sine cracht is soe groot</l>
<l n="4425">Ende hi heuet enen fellen aert</l>
<l>Want doot es grapaert</l>
<l>Die starcste die hi had liif</l>
<l>Ende siin broeder die keitiif</l>
<l>Heeft ons ghedaen vele toerns</l>
<l n="4430">Wiin vleeschs mel ende coerns</l>
<l>Moeten wij deruen dat is bi hem</l>
<l>Segheliin van iherusalem</l>
<l><hi rend="bold">[.]</hi>Oer in die stat ende was blide</l>
<l>Ten tinnen laghen aen een side</l>
<l n="4435"><milestone unit="fol" n="91rb"/> Die ioncfrouwen diene minden</l>
<l>Mer ysaude mochtmen bekinnen</l>
<l>Ghelaet van minnen bi naturen</l>
<l>Want bleec waren haer die lieren</l>
<l>Die root waren als die roesen</l>
<l n="4440">Ay mi seit si wat mocht nosen</l>
<l>Die een werf ter stont</l>
<l>Mocht cussen aen sinen mont</l>
<l>Vanden ridder die daer riit</l>
<l>Ay hoe onsacht dat mi sniit</l>
<l n="4445">Die brant van goeder minnen</l>
<l>Of die ridder quame hier binnen</l>
<l>Sprac ysaude die ioncfrouwe</l>
<l>Ende ich mocht hebben vanden dauwe</l>
<l>Die vyt sinen mont vaert</l>
<l n="4450">So thert miin bewaert</l>
<l>Dat du doghen moet torment</l>
<l>Gaudise sprac ay ghescent</l>
<l>Moeti wesen op desen dach</l>
<l>Doedi nemmermeer ghewach</l>
<l n="4455"><pb n="129b."/> Hem te cussen die daer riit</l>
<l>Ghi hadt gheleeft langhe tiit</l>
<l>Dat hadsi spraken dander viue</l>
<l>Wat meent dese keitiue</l>
<l>Waent si den ridder hebben alleen</l>
<l n="4460">Ende segheliin die ridder rein</l>
<l>Als hi onder den toern quam</l>
<l>Ende die ioncfrouwen vernam</l>
<l><hi rend="bold">[.]</hi>Oe sprac himet soeter tale</l>
<l>Ioncfrouwen alte male</l>
<l n="4465">Groet ic als mine lieue</l>
<l>Ysaude die meest was in grieue</l>
<l>Seide eer hi twoert vytbrocht</l>
<l>Al leuic doer v.onsocht</l>
<l>Ende ic doer v doeghe grief</l>
<l n="4470">Ghi siits wel wert hebt di mi lief</l>
<l>V lief so willic ghern pleghen</l>
<l>Doe reet wech segheliin</l>
<l>Tes hi quam in die sale</l>
<l>Ysaude seide weet dat wale</l>
<l n="4475">Dat hi mi mint bouen allen</l>
<l>Ia pute dan sal niet gheuallen</l>
<l>Srapken dander die waren in dole</l>
<l>Waen di leiden tuwer scoele</l>
<l>Hi groet ons allen als siin lieue</l>
<l n="4480">Ysaude sprac van desen grieue</l>
<l><hi rend="bold">[.]</hi>Al ic noch ghewroken siin</l>
<l>Ic hoerde spreken den ridder fiin</l>
<l>Ysaude riep hi teenen woerde</l>
<l>Wel soete lief want ic hoerde</l>
<l n="4485">Wilt ghiit mi ontstriden nv</l>
<l><milestone unit="fol" n="91va"/> Hi is miin lief al groetic v</l>
<l>Dat heet hi doer mi ghedaen</l>
<l>Ghi hebt al qualiic verstaen</l>
<l>Ghi wilt minnen ende ghine cont</l>
<l n="4490">Gaude haer te slaen begonde</l>
<l>Harde sere vtermaten</l>
<l><pb n="130b."/> Ende alle dander diese saten</l>
<l>Si weerde haer soe si best mocht</l>
<l>Dat sise alle viue onsocht</l>
<l n="4495">Heeft ghesleghen dat si bloeden</l>
<l>Hier aen machmen wel ghevroeden</l>
<l>Der vrouwen haer criich aen slaen</l>
<l>Dat moet emmer voert gaen</l>
<l>Alsoe men seit in een bispel</l>
<l n="4500">Hier in machmen weten wel</l>
<l>Ysaude had soe berecht</l>
<l>Dat die .vij. laghen ghestrect</l>
<l>Opter vloer hier ende taer</l>
<l>Die camerwiuen quamen naer</l>
<l n="4505">Ende seide ysaude dits misdaen</l>
<l>Dat ghi dese joncfrouwe doot wilt slaen</l>
<l>Wist nv die Ridder het waer scande</l>
<l>Ysaude seghet swighet valande</l>
<l>Dat ic hem dede dit grief</l>
<l n="4510">Het was goet recht si wilden miin lief</l>
<l>Met crachten mi ondergaen</l>
<l>Ende ghinghen mi voren slaen</l>
<l>Doe weerdic nv wats hier verboert</l>
<l>Merct hoe si mi hebben ghescoert</l>
<l n="4515"><hi rend="bold">[.]</hi>V merct wat minnen doet</l>
<l>Menich wrouwen storrten bloet</l>
<l>Die vrouwen siin verscoert dicken</l>
<l>Van vechten ende van sulken sticken</l>
<l>Dat siemen noch alle daghe</l>
<l n="4520">Ysaude dreef groete claghe</l>
<l>So daden dander .vj. mede</l>
<l>Elc ghinc ligghen op die stede</l>
<l>Als die mercanderen seere niden</l>
<l>Die camerwiuen lieten se niet striden</l>
<l n="4525">Si siinre vast tusschen ghegaen</l>
<l>Nu moeti vanden Ridder verstaen</l>
<l><pb n="131b."/> <hi rend="bold">[.]</hi>Egheliin die had gheten</l>
<l>Die bi den coninc was gheseten</l>
<l>Van olifier ende seide</l>
<l n="4530">Heer coninc doet mi ene bede</l>
<l>Des bid ic v die coninc sprac</l>
<l>Dat doe ic gheern al ghemac</l>
<l>Es v ghereet sprac die coninc</l>
<l>So bid ic v sprac die ionghelinc</l>
<l n="4535">Dat ic moet gaen inden toern fiin</l>
<l>Daer die joncfrouwen binnen siin</l>
<l>Doe seide die coninc sekerliick</l>
<l><milestone unit="fol" n="91vb"/> Also lief had ic half miin riic</l>
<l>Te gheuen als dese bede alleen</l>
<l n="4540">Mer en mach v groot no cleen</l>
<l>Die bede ontsegghen des wondert mi</l>
<l>Hets .i. toern ghesworen vri</l>
<l>Daer niement in soude ghegaen</l>
<l>Dan ic nv so eest ghedaen</l>
<l n="4545">Miin eet die moet nv te breeken siin</l>
<l>Dies hebt danc sprac segheliin</l>
<l>Hi moest hebben al siin leuen</l>
<l>Dat bat hi hets was hemal ghegheuen</l>
<l><hi rend="bold">[.]</hi>Vs ghinc hi ten toren binnen</l>
<l>Daren die .vij. joncfrouwen minnen</l>
<l n="4550">God wouts watter af sal comen</l>
<l>Ysaude heeft teerst vernomen</l>
<l>Si seide Ridder scoen lief</l>
<l>Ic claghe v miin groet grief</l>
<l>Dat ic uwer minnen wil pleghen</l>
<l n="4555">Ben ic ghescoert ende ghesleghen</l>
<l>Also v Ridder wel mach siin cont</l>
<l>Doe scoet si hem aenden mont</l>
<l>Ende custen soe met dat hi sprac</l>
<l>Dat hen tbloet te lippen vytbrac</l>
<l n="4560">Hets sceen wel dats haer lust</l>
<l>Joncfrouwe so seit hi dits ghecust</l>
<l><pb n="132b."/> Onvriendeliick dinke mi</l>
<l>Ysaude seide ende waer bi</l>
<l>Al heb ic van uwen bloede</l>
<l n="4565">Miinre herten is te bat te moede</l>
<l>Ghi siit meester mi te ghenesen</l>
<l>Houesch vroet van uwen wesen</l>
<l>Edel Ridder belcht v niet das</l>
<l>Dat ic nam salue daer sij was</l>
<l n="4570"><hi rend="bold">[.]</hi>Hert miin was verspaert</l>
<l>Ende seere ghewont die ghi vermaet</l>
<l>Nu hebt op dese vre</l>
<l>Soete lief creature</l>
<l>Of ghi wilt ghebiet ouer mi</l>
<l n="4575">Wat du wilt dat gheef ic di</l>
<l>Siel ende liif alte mael</l>
<l>Ioncfrouwe hebt danc deser tael</l>
<l>Sprac die coene segheliin</l>
<l>Dander .vj. die daer siin</l>
<l n="4580">Hoerden ende quamen naer</l>
<l>Ay pute vrouwe .I. droeue jaer</l>
<l>Moeti hebben ende .I. quaet</l>
<l>Dat ghi dus des Ridders staet</l>
<l>Met toeuernyen hebt ghehouden</l>
<l n="4585">Die wij wachtens maken wouden</l>
<l><hi rend="bold">[.]</hi>At men di bornde waer di weert</l>
<l>Ay edel Ridder of ghiis begheert</l>
<l>Uwes selues ere sone hoert</l>
<l><milestone unit="fol" n="92ra"/> Niet der felre puten woert</l>
<l n="4590">Segheliin seide hoert na mi</l>
<l>Ic sal verstaen hoe dat si</l>
<l>Also ghi hebt gheseit</l>
<l>Dat ghi dustenich dorperheit</l>
<l>Spreect dat is mis daen</l>
<l n="4595">Wacharmen wat hebdi ghedaen</l>
<l>Sprac gaudise dies had niit</l>
<l>Het sciint wel Ridder dat ghi siit</l>
<l>Betouert vander basture</l>
<l><pb n="133b."/> Ay ysaude quade figure</l>
<l n="4600">Twi peinsdi die felle woert</l>
<l>Ende mettien trat si voert</l>
<l>Ende wilde die ander slaen</l>
<l>Segheliin esser tusschen ghegaen</l>
<l>Als die beletten wil die werre</l>
<l n="4605">Ay joncfrouwe siit niet erre</l>
<l>Des bidic v allen teenen mael</l>
<l>Als hi seide dese tael</l>
<l>Waren si ghestilt van haren lede</l>
<l>Segheliin toten joncfrouwen sede</l>
<l n="4610">Ic sal elker doen solaes</l>
<l>Enen nacht doer hout uwen paeys</l>
<l>Die ic dan viinde van goeden gronde</l>
<l>Sallic dan minnen talre stonde</l>
<l><hi rend="bold">[.]</hi>Ies wisten si den Ridder danc</l>
<l n="4615">Die minne was groet ende stranc</l>
<l>Die elke ten Ridder droech</l>
<l>Hi nam ysaude ende si loech</l>
<l>Die blide was vanden ghewinne</l>
<l>Si leeden tharen camer inne</l>
<l n="4620">Van minnen daden si acoerde</l>
<l>Ende si custen telken woerde</l>
<l>So dat die sake dus gheuel</l>
<l>Dat si speelden der minnen spel</l>
<l>Si waren beide sonder ducht</l>
<l n="4625">Daer was ghewonnen een vrucht</l>
<l>Bi naturen van edelen bloede</l>
<l>Nu hoert ghi heeren dat was.i.vroede</l>
<l>Vanden .vij. die op heuen</l>
<l>Te Romen waren ende bescreuen</l>
<l n="4630">Als distorie ouerwaer</l>
<l>Al had ysaude voer spel daer</l>
<l>Vander minnen die ander .vj.</l>
<l>Lasen alle die selue lesse</l>
<l><hi rend="bold">[.]</hi>Oe sprac segheliin ende seide</l>
<l n="4635">Tote ysaude ene bede</l>
<l><pb n="134b."/> Ioncfrouwe so moeti mi gheuen</l>
<l>Si antwoerde siel ende leuen</l>
<l>Willic v gheuen lieue heer</l>
<l>Wat mach ic v gheuen meer</l>
<l n="4640">Des hebt danc sprac segheliin</l>
<l>Ioncfrouwe ghi moet die wet van Apoliin</l>
<l>Laten ende ontfaen kerstenhede</l>
<l><milestone unit="fol" n="92rb"/> Ic ne ghere ander bede</l>
<l>Ysaude antwoerde saen</l>
<l n="4645">Wel soetelief het wart ghedaen</l>
<l>Al waert meer dat ghi baet</l>
<l>Ondanc heb die .v. haet</l>
<l>Dats wel gheseit sprac segheliin</l>
<l>Ghi siit miin ende ick diin</l>
<l n="4650">Ioncfrouwe om dat ghi in v ere</l>
<l>Bliuen sult ende sonder dere</l>
<l>Sallic elker joncfrouwe houden sprake</l>
<l>Enen nacht doer dese sake</l>
<l>Ysaude seide des en achtich wint</l>
<l n="4655">Op dat ghi mi bouen hem allen mint</l>
<l><hi rend="bold">[.]</hi>At willic wel scoene vriendinne</l>
<l>Neemt dit hooft cleet op minne</l>
<l>Dat ic v kennen mach daer bi</l>
<l>Segheliin seide scone dat si</l>
<l n="4660">Dat was scier ghedaen</l>
<l>Die dach was comen die nacht ghegaen</l>
<l>Ende hi sach dat sonne scien</l>
<l>Oerlof so nam segheliin</l>
<l>Ende was van haer camer ghegaen</l>
<l n="4665">Meliane was ghestaen</l>
<l>Thare camer had si ghewacht</l>
<l>Den goeden Ridder al den nacht</l>
<l>Als sien metten oeghen siet</l>
<l>Mocht si haer onthouden niet</l>
<l n="4670">Sie seide vercoren lief</l>
<l>Int herte miin daer of grief</l>
<l>Comen es ende gheen solaes</l>
<l><pb n="135b."/> Segheliin sprac hout uwen paes</l>
<l>Ic sal v vrient siin al miin liif</l>
<l n="4675">Doe custe hi dat scone wiif</l>
<l>Ende si hem weder die joncfrouwe</l>
<l>Si waren daer al sonder rouwe</l>
<l>Dien dach doer toten auonde</l>
<l>Meliane seide doe ter stonde</l>
<l n="4680">Her Ridder nv moeti henen gaen</l>
<l>Want bleefdi hier het wart verstaen</l>
<l>Ende ic waer bi v onteert</l>
<l>Doe sprac segheliin gheeert</l>
<l>Ioncfrouwe wildi mi dus wech steken</l>
<l n="4685">Ic waende vriendeliic ieghen v spreken</l>
<l>Also recht minres plien</l>
<l>Heer seit si nv moet ghescien</l>
<l>Na uwen wille ende v gheuoech</l>
<l>Si custen vriendeliick ende loech</l>
<l n="4690">Want al hiet sen wats ghesciet</l>
<l>Wech gaen si en menet niet</l>
<l><hi rend="bold">[.]</hi>I lach bi haer ende si bi hem</l>
<l>Segheliin van iherusalem</l>
<l>Hi speelde soe die edel man</l>
<l n="4695">Dat hi een kiint aen haer ghewan</l>
<l>Nu had hire ghewonnen tweer</l>
<l>Wat soudt icker af segghen meer</l>
<l><milestone unit="fol" n="92va"/> Ende vele talen van dustenighe saken</l>
<l>Die dichten ende rimen maken</l>
<l n="4700">Ende dan vte hare materie gaen</l>
<l>Dan en dincke mi niet wel ghedaen</l>
<l>Daer om cortic mine tael</l>
<l>Van dien spel weet dat wael</l>
<l>Die Ridder proefde hem so wel</l>
<l n="4705">Binnen .vij. daghen dedi dat spel</l>
<l>Dat hi wan op elken nacht</l>
<l>Een kiint gods bider goeds cracht</l>
<l><pb n="136b."/> Aen die .vij. joncfrouwen ghinder</l>
<l>Die alle waren conincs kiinder</l>
<l n="4710">Comen van edelen bloede</l>
<l>Het waren alle die .vij. vroede</l>
<l>Die segheliin die edel man</l>
<l>Aen die joncfrouwen ghewan</l>
<l>Ende elc gaf hem een luttelkiin</l>
<l n="4715">Dat hi soude haer Ridder siin</l>
<l>Op die vre in dien dach</l>
<l>Hi hadder .vij. met vruchten bracht</l>
<l>Daer af quam groet ghescal</l>
<l>Onder die joncfrouwen al</l>
<l n="4720">Alsmen hier na sal horen</l>
<l>Die edel Ridder wel gheboren</l>
<l>Es in die saele weder comen</l>
<l>Daer hi den coninc heet vernomen</l>
<l>Dien oec blidelike ontfinc</l>
<l n="4725">Doe sprac hi ten ionghelinc</l>
<l><hi rend="bold">[.]</hi>Oe vele isser daer ghevriit</l>
<l>Heere ic hebber .vij. ghehiit</l>
<l>Also help mi god eest al</l>
<l>Olifier heide hoe wel dit sal</l>
<l n="4730">Hem .vij. comen noch achter</l>
<l>Of icker aen beiaeght heb lachter</l>
<l>Hoe so sprac segheliin</l>
<l>Laet ons voer die hier siin</l>
<l>Om hem allen te doen grief</l>
<l n="4735">Olifier seide so sullen v lief</l>
<l>Na v merken vtermaten</l>
<l>Die ghi daer bouen hebt ghelaten</l>
<l>Of ghiit wel doen sult inden striit</l>
<l><pb n="137b."/> Die coninc sprac aldus die had niit</l>
<l n="4740">Int herte dat segheliin</l>
<l>Metten joncfrouwen had ghesiin</l>
<l>Heer sprac die ridder wiis</l>
<l>God di laet mi heden priis</l>
<l>Beiaghen ende die zarrasiin slaen bi hoepen</l>
<l n="4745">Dat ic die somme an mach cnopen</l>
<l>Van dien ioncfrouwen die daer binnen</l>
<l>Siin dat si mi moeten minnen</l>
<l><hi rend="bold">[.]</hi>Oe peinsede die coninc olifier</l>
<l>Die groete duuel brocht v hier</l>
<l n="4750">Dat heb ic oec wel verstaen</l>
<l>Hi sal mi seker al ondergaen</l>
<l>Die joncfrouwen te minen toren</l>
<l><milestone unit="fol" n="92vb"/> Dedelste ende die meest gheboren</l>
<l>Hi is van lodderliker voeren</l>
<l n="4755">Hi sal se al maken hoeren</l>
<l>Dat sal hem rouwen alsict weet</l>
<l>Beraden sal ic hem sulc leet</l>
<l>Dat sij doen sullen armen fiin</l>
<l>Waer hi wech segheliin</l>
<l n="4760">Nam siin ors ende siin wapiin</l>
<l>Ende voer vut op dat velt</l>
<l>Daer die menich ghewapent helt</l>
<l>Hoefs cleet wimpel mouwen pontsoene</l>
<l>Die teken had die ridder coene</l>
<l n="4765">Die mouwen vest hi an sinen scacht</l>
<l>Segheliin die wel was bedacht</l>
<l>Deen was wit ende dander root</l>
<l>Die derde groen ende roet</l>
<l>Twee wimpel had segheliin</l>
<l n="4770">Die vest hi op die scouder siin</l>
<l>Des hem die joncfrouwe wist danc</l>
<l>Op siin helm dat hoeftcleet clanc</l>
<l><pb n="138b."/> Ende laet weyen metten wiinde</l>
<l>Het scheen wel dat hi miinde</l>
<l n="4775"><hi rend="bold">[.]</hi>Iden teeken dat hi daer brocht</l>
<l>Dat poncioen inden scacht</l>
<l>Met joncfrouwen hoofden bescreuen</l>
<l>Meliane heuet hem ghegheuen</l>
<l>Het was gheliick dat si en minde</l>
<l n="4780">Als poncioen metten wiinde</l>
<l>Weyede wast scoen te sien</l>
<l>Der joncfrouwen lust entien</l>
<l>Die si tonnen die siin groot</l>
<l>Als segheliin op dat velt groot</l>
<l n="4785">Was ende die joncfrouwen saghen</l>
<l>Die bouen ten toren laghen</l>
<l>Sprac roose die joncfrouwe</l>
<l>Siet ghinder die witte mouwe</l>
<l>Aen den hoec vanden scilde</l>
<l n="4790">Die ic gaf den ridder milde</l>
<l>Het sciint wel dat hi mi mint</l>
<l>Beli seide dat is niet .i. twint</l>
<l>Dat ghi segt laet v vermeten</l>
<l>Die mouwe miin is gheseten</l>
<l n="4795">Ten slinkeren hoecke vanden scilde</l>
<l>Om dat hise scouwen wilde</l>
<l>Die van minen euel is boete</l>
<l>Ghi lieghet alle sprac soete</l>
<l>Mine min heeft ontfaen</l>
<l n="4800">Ia en es mine mouwe ghestaen</l>
<l>Ant neder einde vanden scilde</l>
<l>Omdat hise behouden wilde</l>
<l>Heeft hise aldaer gheset</l>
<l>Ende dit gheliict der reden bet</l>
<l n="4805">Dat ic bouen v allen bin vercoren</l>
<l>Dat ghi en mint hets al verloren</l>
<l><hi rend="bold">[.]</hi>Audise sprac ghi segt uwen wille</l>
<l>Tote noch heb ic ghesweghen stille</l>
<l>Mer dit mach ic niet ghedoghen</l>
<l n="4810"><pb n="139b."/> Siedi niet met uwen oghen</l>
<l>Minen wimpel van ziden wit</l>
<l>Die op sine rechter scouwer sit</l>
<l>Ende telken weyt voer sinen mont</l>
<l>Daer mach .v. wel siin cont</l>
<l n="4815">Dat hi mi mint bouen v allen</l>
<l>Ende mocht mi niet bet gheuallen</l>
<l>Want telcken alst den ridder lust</l>
<l>Siethoe hi den wimpel cust</l>
<l>Des ic blide wesen mach</l>
<l n="4820">Nemmer ne doet ghewach</l>
<l>Datter yement naerre si</l>
<l>Margoet seide fi fi</l>
<l><hi rend="bold">[.]</hi>Audise wat eest dat ghi seghet</l>
<l>Ende dustenich dinc voer oghen leghet</l>
<l n="4825">Ter slincker scouwer dats miin wiel</l>
<l>Dat ic hem gaf al bin ic simpel</l>
<l>Hier af en laetic mi niet verbloeden</l>
<l>Ic salt segghen al soudmen mi doden</l>
<l>Miin wimpel is meer een luttelkiin</l>
<l n="4830">Ende langher dan duwe voer oghen siin</l>
<l>Weit hi scoen vtermaten</l>
<l>Den wiint heeft hi te baten</l>
<l>Hi moeten cussen ende sien</l>
<l>Den uwen hem niet ghescien</l>
<l n="4835">Want hi te cort is ende te smal</l>
<l>Die ridder mint mi bouen al</l>
<l>Dat is oec wael aenschiin</l>
<l>Meliaen sprac wat sal dat siin</l>
<l>Dat ghi v allen dus vermeet</l>
<l n="4840">Ic sal v toghen al eest v leet</l>
<l>Met hem bin ic bet gheacht</l>
<l>Miin teken is in sinen scacht</l>
<l>Daer hi blideliick op siet</l>
<l>Ghi siit alle min dan niet</l>
<l n="4845">Ysaude seide ic sal v tonder</l>
<l>Alle doen sem miin lief</l>
<l><pb n="140b."/> Ic bin emmer teerste wiif</l>
<l>Die hi minde heb ic verstaen</l>
<l>Die eerste min moet voren gaen</l>
<l n="4850">Alsoe het is een puer recht</l>
<l>Beide voeren ende eecht</l>
<l>Dat is v cont alle gader</l>
<l>Siele liif been ende ader</l>
<l>Heeft hi al in mi gheset</l>
<l n="4855">Dus hout hi der minnen wet</l>
<l>Van mi ende van niement el</l>
<l>Ioncfrouwen nv weet dat wel</l>
<l>Die ridder is wel bedacht</l>
<l>Dat hi miin teken heeft ghecnocht</l>
<l n="4860">Aen sinen helm bruin staliin</l>
<l>Want waert in die oghen siin</l>
<l><milestone unit="fol" n="93rb"/> Hi soude verliesen al sine manier</l>
<l>Die hoefsche ridder die goedertier</l>
<l>Ende daer toe liif ende eer</l>
<l n="4865">So vast mint mi die heer</l>
<l>Dat hi doelt ende riest</l>
<l>Als hi om mi te peinsen kiest</l>
<l>Nochtan en macht hem niet ontsinken</l>
<l>Hine moet altoes om mi dencken</l>
<l n="4870">Maer saghe hi miin tekiin</l>
<l>So verlore hi alle die cracht siin</l>
<l>Ende daerom in miin ver staen</l>
<l>Heeft hiit vten oghen ghedaen</l>
<l>Ghebonden aenden helm van stael</l>
<l n="4875">Daerom dat hiit doet wael</l>
<l>Dus so sidi alle ghehoent</l>
<l>Met siinre min bin ic ghecroent</l>
<l><hi rend="bold">[.]</hi>Ie ridder hier af niet en weet</l>
<l>Hi sloech onder die heiden ghereet</l>
<l n="4880">Die hi harde luttel minde</l>
<l>Doe ghinc weyen metten</l>
<l>Die teken vanden joncfrouwen</l>
<l>Alse die heidiin scouwen</l>
<l><pb n="141b."/> Riepen si dit is die minne</l>
<l n="4885">Van dien joncfrouwen ende die verwinne</l>
<l>Van allen striden is hi grein</l>
<l>Alle die hier siin op tplein</l>
<l>Moghen hem ontsien siit wiis</l>
<l>Amoureus ende so jolijs</l>
<l n="4890">Es hi oec vander minnen</l>
<l>Die hi draghet int herte binnen</l>
<l><hi rend="bold">[.]</hi>Anden joncfrouwen al gheheel</l>
<l>Die siin inder minnen tafel</l>
<l>Het schiint wel dat hire vte coemt</l>
<l n="4895">Vlien wij niet wii siin verdoemt</l>
<l>Altemael ende ghesceint</l>
<l>Ende is gheen wonder datmen mint</l>
<l>Hi is starc ende groetmodich</l>
<l>Hi sal noch tauont maken bloedich</l>
<l n="4900">Den menighen van onser partien</l>
<l>Heeft hi dus vele amien</l>
<l>sprac die coninc oderiin</l>
<l>Als hi nv voert teken</l>
<l>So es van sinne onghestadich</l>
<l n="4905">Mer die ridder is ouerdadich</l>
<l><hi rend="bold">[.]</hi>At hi voert teken dus vele</l>
<l>Om roem vander minnen spele</l>
<l>Ic salne bestaen op dese tiit</l>
<l>Mettien hi op segheliin riit</l>
<l n="4910">Ende sloech met sporen seer</l>
<l>Dit sach segheliin die heer</l>
<l>Ende reet ieghen hem als ridder coen</l>
<l>Metten scacht metten poncioen</l>
<l>Stac hine doer die scouder siin</l>
<l n="4915">Doe viel die coninc oderiin</l>
<l>Al in ommacht ouer doet</l>
<l>Dat poenioen was al bebloet</l>
<l>Dat te voren was al wit</l>
<l>Die aensichten siin al besmit</l>
<l n="4920">Metten bloede die ridder docht</l>
<l><pb n="142b."/> Ende peinsede of dus onsocht</l>
<l>Der scoenre aensicht waer doersleghen</l>
<l>Die mi dit tekiin doet draghen</l>
<l>Ende ic dan wist wiet had ghedaen</l>
<l n="4925">Sone mochti der doot niet ontgaen</l>
<l>Van minen handen sprac segheliin</l>
<l>Binnen dien bequam odoriin</l>
<l>Die coninc ende sat op siin paert</l>
<l>Ende trac uten scee siin swaert</l>
<l n="4930">Minre valsch van naturen</l>
<l>Wanen soudu moghen gheboren</l>
<l>Te voeren dus vele teken</l>
<l>Int hart mach mer .i. vrient siin</l>
<l>Mer doer uwen ouermoet</l>
<l n="4935">Heb diit ghedaen nv sallic bloet</l>
<l>Van uwer valscher herten ghecrighen</l>
<l>Keytiif sprac segheliin leert swighen</l>
<l>Dat radic di sem miin leuen</l>
<l>Rosenbrande heet hi verheuen</l>
<l n="4940">Ende sloech hem af thoeft siin</l>
<l>Nu hout dat sprac segheliin</l>
<l>Dune verwiits mi nemmermeer</l>
<l>Ioncfrouwen te minnen alstu daets eer</l>
<l><hi rend="bold">[.]</hi>V sal ic minnen na miin gheuoech</l>
<l n="4945">Tors hi met sporen sloech</l>
<l>Ende reet ter neder man ende paert</l>
<l>Nu was inder midderwaert</l>
<l>Olifier die coninc rike</l>
<l>Bestaen harde bitterlike</l>
<l n="4950">Dat te voet was ghedaen</l>
<l>Ende soude met crachten siin gheuaen</l>
<l>Hi riep om secoers al staende</l>
<l>Ende segheliin quam toe slaende</l>
<l>Ende reeter ter eerden .X.</l>
<l n="4955">Dander begonsten alte vlien</l>
<l>Als die seere waren veruaert</l>
<l>Siin speer brac ter midderwaert</l>
<l><pb n="143b."/> Daer dat ponioen aen was</l>
<l>Dander stic warp hi int gras</l>
<l n="4960"><hi rend="bold">[.]</hi>Ie coene ridder op die heide</l>
<l>Siin groet vaen was in die scede</l>
<l>Metten aensicht ons liefs heeren</l>
<l>Hi trac sweert ende ghinc hem weeren</l>
<l>Ende quam tot olifier daer hi stoet</l>
<l n="4965">Ende brocht hem een ors goet</l>
<l>Het ne mocht niet beter siin</l>
<l>Sonder dat reet segheliin</l>
<l>Dat was beter vele meer</l>
<l>Doe sprac segheliin die heer</l>
<l n="4970">Siet hier een ors goet</l>
<l>Dit gheuic v ende siit soe vroet</l>
<l><milestone unit="fol" n="93vb"/> Dat ghi vast opt ors riit</l>
<l>Als ghi coemt daermen striit</l>
<l>Dat sal ic doen sprac die coninc</l>
<l n="4975">So doet en bid u ander dinc</l>
<l>Ende wacht v voert van vallen</l>
<l>Nu hoert hoe beghinnen callen</l>
<l>Die joncfrouwen die inden toren siin</l>
<l>Alsi saghen dat tekiin</l>
<l n="4980">Vanden scacht onder die voet</l>
<l>Gaudise sprac nv bin ic vroet</l>
<l>Meliane nv v bekint</l>
<l>Dat die ridder luttel mint</l>
<l>V teken leghet onder die voet</l>
<l n="4985">Doe sprac meliane die soete</l>
<l>Swighet joncfrouwe dat laet staen</l>
<l>Daer aen heeft hi niet misdaen</l>
<l>En was niet des ridders scout</l>
<l>Dat spere dat broessche hout</l>
<l n="4990">Moete god vermaledien</l>
<l>Hem machment met rechte tien</l>
<l><hi rend="bold">[.]</hi>Nde of het waer v teken</l>
<l>Wildi dat die ridder fiin</l>
<l><pb n="144b."/> Hem daer om auentuerde</l>
<l n="4995">Weder ghecrighe ende besurde</l>
<l>Met fellen slaghen aen siin liif</l>
<l>Doe sprac ysaude dat scoene wiif</l>
<l>Hier af swighet meliane</l>
<l>Ic bin in den seluen wane</l>
<l n="5000">Waer dat teken miin</l>
<l>Hi sout ghecrighen die ridder fiin</l>
<l>Of ontfaen die bitter doot</l>
<l>Die minne is so seere groot altemael</l>
<l>Tusschen hem ende mi vtermaten</l>
<l n="5005">Hine mocht emmer niet ghelaten</l>
<l>Nu seghic v joncfrouwe fiin</l>
<l>Mi soude leet van herten siin</l>
<l>Waer die ridder onghepiint</l>
<l>Meliane seide trouwe het schiint</l>
<l n="5010"><hi rend="bold">[.]</hi>At hi mi mint die ridder fier</l>
<l>Want hi wet te voren hier</l>
<l>Dat hi niet ieghen mi</l>
<l>Mach misdoen die ridder vri</l>
<l>Dese hoep doet hem laten daer</l>
<p><note>De pagina's 145b. en 146b. bevatten geen tekst.</note></p>
<l n="5015"><pb n="147b."/> So help mi god hets oec waer</l>
<l><pb n="148b."/> Daer is min tusschen vast</l>
<l>Binnen dien was segheliin so verlast</l>
<l>Vanden heiden op dat velt</l>
<l>Dat alle die teken die hi helt</l>
<l n="5020">Af waren ghehaelt ende ghescoert</l>
<l>Die goede ridder heeft besuert</l>
<l>Alle die minne van eertrijc</l>
<l>Hi was ghesleghen alendeliick</l>
<l>Beide met sprieten ende met sweerden</l>
<l n="5025"><milestone unit="fol" n="94ra"/> Ende vanden ors gheuelt ter eerden</l>
<l>Dat hi lach in ommacht</l>
<l>Glorifier siin ors vacht</l>
<l>Ende maecte die plaetse sowiit</l>
<l>Al datmen op hem sloech inden striit</l>
<l n="5030">Dat ne deerde hem te gheenre vre</l>
<l>Dat dede die goede conuenture</l>
<l>Die wit was ende groot</l>
<l>Ghetekent met enen cruce roet</l>
<l>Want se .I. enghel den ridder brocht</l>
<l n="5035">Dus quamt dat men niet en mocht</l>
<l>Met wapenen den ors deren</l>
<l>Het dede al die gracie ons heren</l>
<l>Ende tgroet ongheuoech</l>
<l>Dat die ridder daer verdroech</l>
<l n="5040"><hi rend="bold">[.]</hi>At was om die sonden ghemeen</l>
<l>Dat hi metten joncfrouwen alleen</l>
<l>Te doen had segheliin segheliin</l>
<l>Eer dat sij waren kerstiinen</l>
<l>Ghedaen ende ghedoept</l>
<l n="5045">Hets recht dat hiit becoept</l>
<l>Een I. enghel sprac tot hem tien stonden</l>
<l>Segheliin die groet sonden</l>
<l>Die ghi natuerliic hebt ghedaen</l>
<l>Metten joncfrouween eer si ontfaen</l>
<l n="5050">Kerstenheit waerstu sod</l>
<l>Ende dit ontbiet di god</l>
<l>Dattu .vij. cnapeline</l>
<l><pb n="149b."/> Hebs ghewonnen biden joncfrouwen fiin</l>
<l><hi rend="bold">[.]</hi>Aer en waer niet vele mesdaen</l>
<l n="5055">Hadden sy kerstiin gheweest ghedaen</l>
<l>Eerstu met hem had ghesiin</l>
<l>Om dese mesdaet segheliin</l>
<l>Hebstu dese smert ontfaen</l>
<l>Met dinen liue saltu ontgaen</l>
<l n="5060">Op dese tiit mer hier achter</l>
<l>Saltu comen in sulken lachter</l>
<l>Ende in torment soe groet</l>
<l>Dattu lieuer had die doot</l>
<l>Mer tauont meer hebstu respiit</l>
<l n="5065">Dat doet dat heylighe abiit</l>
<l>Dattu aen heues segheliin</l>
<l>Ne waer dattu hads doot ghesiin</l>
<l>Men draghet di hier wel vele niits</l>
<l>Warstu sonder des abiits</l>
<l n="5070">Noch in enighen striit beuaen</l>
<l>Het soudi harde onsien staen</l>
<l>Dit sal ghescien in corten daghen</l>
<l>Die groete zonden sullen di plaghen</l>
<l>.Xv. jaer heer segheliin</l>
<l n="5075">Saltu sonder seghe siin</l>
<l>Ende diin bede wert niet ghehoert</l>
<l>Diet ontbiet di god ende maer voert</l>
<l>Saltu ten joncfrouwen doen ghekere</l>
<l>Die oec worden vuyl van sere</l>
<l n="5080"><milestone unit="fol" n="94rb"/> <hi rend="bold">[.]</hi>Ie om dit selue segheliin</l>
<l>Ghemeenliic sullen ghepiint siin</l>
<l>Dat mach emmer niet bliuen</l>
<l>Segheliin du sult gaen scriuen</l>
<l>Ene lettre vaent scouwen</l>
<l n="5085">Sprekende telker joncfrouwen</l>
<l>Dat die niet moghen den man</l>
<l>Kennen diese vleselike wan</l>
<l>Nonemmermeer moghen versellen</l>
<l>Voer elc een vroetscap can tellen</l>
<l n="5090"><pb n="150b."/> Der diuiteit segheliin</l>
<l>Ende hier of moeti gheordineert siin</l>
<l>Men viint ghenen vroederen clerc</l>
<l>Dan ghi siit nv doet dit werc</l>
<l>So wel dat ghi hebt den priis</l>
<l n="5095">Dat heet v god van paradyse</l>
<l><hi rend="bold">[.]</hi>Ldus voer denghel van dane</l>
<l>Ende daer bleef een droeue man</l>
<l>Dat hi dus soude siin gheplaghet</l>
<l>Thors heuet al veriaghet</l>
<l n="5100">Die zarrasiin opdat velt</l>
<l>Die wile dat hi tale helt</l>
<l>Ieghen den enghel die tote hem quam</l>
<l>Op dat ors sat hi wel gram</l>
<l>Ende peinsede aldus segheliin</l>
<l n="5105">Ic sal miin gramscap wreken</l>
<l>Op dese honden so vreseliken</l>
<l>Ne vacht nie man so hi dede</l>
<l>Hi sloech doet opdie heiden</l>
<l><hi rend="bold">[.]</hi>Eer dan hem .x. op dat velt</l>
<l n="5110">Eer hi den arm ophelt</l>
<l>Doe waren sine lede so moede</l>
<l>Den edelen ridder ende den goede</l>
<l>Hi ter stat waert keerde erre</l>
<l>Ende bad den coninc oliferre</l>
<l n="5115">Dat hi keerde het waer tiit</l>
<l>Nemmermeer soudt ic striit</l>
<l>Sprac die vrome segheliin</l>
<l>Eeric ten toern heb ghesiin</l>
<l>Daer ic die joncfrouwen heb ghelaten</l>
<l n="5120">Die ic te recht wel mach haten</l>
<l>Pine rouwe ende zwaer verdriet</l>
<l>Staet mi te hebben al moghen siis niet</l>
<l>Dit was den coninc swaer te hoeren</l>
<l><pb n="151b."/> Hi peinsede aldus dat si toren</l>
<l n="5125">Segheliin doen soude ende verdriet</l>
<l>Al seide hiit openbaer niet</l>
<l>Met droefheden hi is beuaen</l>
<l>Dat hem die joncfrouwen siin ondergaen</l>
<l>Die hi met herten had vercoren</l>
<l n="5130">Segheliin reet in die stat voren</l>
<l>Als die gheerne waer daer binnen</l>
<l>Toten joncfrouwen diene minnen</l>
<l>Hi ontwapende hem ter vaert</l>
<l><milestone unit="fol" n="4va"/> Ten stal leydhi tgoede paert</l>
<l n="5135">Men gaf den ors coren</l>
<l><hi rend="bold">[.]</hi>l is inden toern comen</l>
<l>Daer hi die joncfrouwen heet vernomen</l>
<l>Si ghinghen alle omtrent hem staen</l>
<l>Die ne eerst mocht beuaen</l>
<l n="5140">Diene was dachterste niet</l>
<l>Hi seide joncfrouwen van mi vliet</l>
<l>Ic bin droeue also seere</l>
<l>Dat ic ne waen nemmermeere</l>
<l>Ghenesen wat sal miins siin</l>
<l n="5145">Tversuchten vanden joncfrouwen fiin</l>
<l>Dat ne was niet ghemate</l>
<l>Si stoeden alle in droeuen ghelate</l>
<l>Ende spraken alle vyt enen monde</l>
<l>Lieue heer ridder doet ons conde</l>
<l n="5150">Wat dat v let ende deert</l>
<l>Doe soe sprac die ridder weert</l>
<l>Seer wenende vtermaten</l>
<l>Joncfrouwen ic mach v wel haten</l>
<l>Want ic heb den maker miin</l>
<l n="5155">Doer v verwrocht sprac segheliin</l>
<l>Hoe so spraken die joncfrouwen</l>
<l>Al wenende met groeten rouwe</l>
<l><hi rend="bold">[.]</hi>Oe teldi hem die waerhede</l>
<l>Also dinghel tot hem seide</l>
<l n="5160"><pb n="152b."/> Ende dat sij alle kiint hadden ontfaen</l>
<l>Dit heeft hi wel verstaen</l>
<l>Ende siin alle cnapeline</l>
<l>Teerst als si ghewassen siin</l>
<l>Soe doese ter scolen gaen</l>
<l n="5165">Si sullen leeren ende verstaen</l>
<l>Dat sij die vroetste vanden rike</l>
<l>Sullen siin sekerlike</l>
<l>Ene littre sal ic elken scriuen</l>
<l>Ende die sullen met v bliuen</l>
<l n="5170">Die ghi elken toghen sult</l>
<l>Wanneert met vroetscappen verwlt</l>
<l>Het salse lesen sonder traen</l>
<l>Ende of het weent niemse hem saen</l>
<l>Tote hetse sonder wenen lesen mach</l>
<l n="5175">Ic moet mi varen auenturen</l>
<l>Doe waren die .vij. scoene figuren</l>
<l>Droeue seer vtermaten</l>
<l>Ende seiden nv suldi ons laten</l>
<l>In onsen noet dat is waer</l>
<l n="5180">Onse minne gaet ons euen naer</l>
<l>Wij siin alle siec van uwen spele</l>
<l>Van uwen foute enen dele</l>
<l>Heb wi ontfaen hets voer oeghen</l>
<l>Wien lief of leet wi moetent doghen</l>
<l n="5185">Dat wij siin uwe amien</l>
<l>Luttel spels van melodien</l>
<l>Hebben wij vander feesten</l>
<l>Mer ghi gaeft ons vanden keesten</l>
<l><milestone unit="fol" n="94vb"/> Des goeder minnen wij dorren niet claghen</l>
<l n="5190">Want wij alle kiint draghen</l>
<l><hi rend="bold">[.]</hi>Ader talen ende nader spraken</l>
<l>So ghinc segheliin vij lettren maken</l>
<l><pb n="153b."/> Doe so sprac die deghen fiin</l>
<l>Van iherusalem segheliin</l>
<l n="5195">Ic scriue aldus tote mine kiinderen</l>
<l>Dat hem nemmermeer bewinden</l>
<l>Mi te soeken eer het can</l>
<l>Exponeren die sententien hier an</l>
<l>Leghet niet en saelt mi</l>
<l n="5200">Kennen die siin vadersij</l>
<l>Dit is die vroetscap wel gheraect</l>
<l>Waer dat god meest heet ghemaect</l>
<l>Van sinen wondere na die waerhede</l>
<l>Wesende in die cleinste stede</l>
<l n="5205">Dit had die yerste littre Inne</l>
<l>In die ander screef hi met sinne</l>
<l>Hoe verre het waer sekerlike</l>
<l>Tusschen den hemel ende aertrike</l>
<l>In die derde lettre screef hi</l>
<l n="5210">Waer dat eertrike hoechte si</l>
<l>In die vierde screef hi daer</l>
<l>Twi dat god die inghel claer</l>
<l>Lucife ende die sine</l>
<l>Makede ende hi ter pine</l>
<l n="5215">Eweliicke moest behoeren</l>
<l>Ende dat god wel wist te voeren</l>
<l>In die viifte hi dan</l>
<l>Twi god den menschliif ghewan</l>
<l>Voer hem starf ende doechde verdriet</l>
<l n="5220">Ende doer die inghelen dediis niet</l>
<l>In die seste was ghescreuen</l>
<l>Ende vraghet twi god heuet ghegheuen</l>
<l>Dan enen vele van eerdschen goede</l>
<l>Ende den andren vege armoede</l>
<l n="5225">Hebbende tote in sinen fiin</l>
<l>Ende wij alle siin kiinder siin</l>
<l>Ende vander eerden gheformeert</l>
<l>In die seuende is gheordineert</l>
<l>Ende vraghet des siit ghewes</l>
<l n="5230"><pb n="154b."/> Of onse heere god almachtich es</l>
<l><hi rend="bold">[.]</hi>Nde na den questien inden fiin</l>
<l>So screef aldus segheliin</l>
<l>Dat sine mochten bi ghenen keer</l>
<l>Haren vader kennen nemmermeer</l>
<l n="5235">Si en waren so vroet in haer ghedocht</l>
<l>Dat sij alle verspellen mochten</l>
<l>Elke questie die is ghescreuen</l>
<l>In die lettre die daer siin bleuen</l>
<l>Vij. lettre heet hi ghegheuen</l>
<l n="5240">In elke .I. vroetscap vroet</l>
<l>Doe sprac aldus die ridder goet</l>
<l><milestone unit="fol" n="95ra"/> Ioncfrouwen nv waent mi horen</l>
<l>Als die kiinder siin gheboren</l>
<l>Ende si outheiden hebben ontfaen</l>
<l n="5245">Soe doese ter scolen gaen</l>
<l>Ende alsi hoghe gheleert siin</l>
<l>Sprac van iherusalem segheliin</l>
<l>So suldi hem die lettre gheuen</l>
<l>Die ic elken heb ghescreuen</l>
<l n="5250">Lesen sise sonder te weenen traen</l>
<l>So hebben sij vroetscap ghenoech ontfaen</l>
<l>Of ghise weenen siet met oghen</l>
<l>Sone laet niet ghedoghen</l>
<l>Dat sise voert lesen sprac segheliin</l>
<l n="5255">Doet aldus tote dat si siin</l>
<l>So wel gheleert dat sise ontfaen</l>
<l>Ende wllesen sonder traen</l>
<l>Alst dus ghesciet lieue amien</l>
<l>So siin si grein van clergien</l>
<l n="5260">Van logiken ende van diuiteit</l>
<l>Sij moetent siin het is voerseit</l>
<l>Van gode die ons ghewrocht</l>
<l>Want mi .I. enghel die boetscap brocht</l>
<l><hi rend="bold">[.]</hi>V bliift ghesont ic wil gaen</l>
<l n="5265">Mettien ontvellen hem die traen</l>
<l><pb n="155b."/> Vten oghen ten ghesceede</l>
<l>Ioncfrouwen seit hi mi sal lede</l>
<l>Ghescien cortelike ende misual</l>
<l>Mer ic ne weet welc tiit het wesen sal</l>
<l n="5270">Het sal mi al daer omme ghescien</l>
<l>Dat ic uwer minnen wil plien</l>
<l>Eer ghi kersten wert ghedaen</l>
<l>Daer was ghelaten menich traen</l>
<l>Van dien joncfrouwen fiin</l>
<l n="5275">Dus schiet wech segheliin</l>
<l>Ende was in die sale ghegaen</l>
<l>Daer hi den coninc olifier vant staen</l>
<l>Dien ontfinc met losen herte</l>
<l>Want hi doghede groete smerte</l>
<l n="5280">Dat segheliin die jonghelinc</l>
<l>So dicke inden toern ghinc</l>
<l>Ende hiit hem niet ontsegghen mochte</l>
<l>Doe quam den coninc in siin ghedochte</l>
<l>Dat hine nachs int prisoen</l>
<l n="5285">Leueren soude den soudaen coen</l>
<l>Van babylonien di daer lach voren</l>
<l>Ende diere twee broeders had verloren</l>
<l>Die hem segheliin sloech doot</l>
<l>Hoert hier verradenisse groot</l>
<l n="5290"><hi rend="bold">[.]</hi>At die coninc heeft voeracht</l>
<l>Nachs omtrent der middernacht</l>
<l>Ontboet hi den soudaen van babylonien</l>
<l>Ende I. deel siinre commonien</l>
<l>Hi gaf hem segheliin den deghen</l>
<l n="5295">Die hem .ij. broederen had versleghen</l>
<l>Die maecter mede den paeys siin</l>
<l><milestone unit="fol" n="95rb"/> Dus was gheuaen segheliin</l>
<l>Ende was ghevoert vten castele</l>
<l>Siin ors wapen ende siin juweele</l>
<l n="5300"><pb n="156b."/> Bleuen tolifiers daer</l>
<l>Ende moest .xv. iaer</l>
<l>Te babilonien int prisoene</l>
<l>Gheuaen ligghen die ridder coene</l>
<l>Verloren had hi die seghe siin</l>
<l n="5305">Om dat hi die joncfrouwen fiin</l>
<l>Hadde ghevriit al onghedoept</l>
<l>Die quade doet dat hiit becoept</l>
<l>Dat is bescreuen int recht goeds</l>
<l>So zwaer pine so veel noots</l>
<l n="5310">Ghedoghet noit ridder fiin</l>
<l>Als hi dede segheliin</l>
<l>Namelike om dese misdaet</l>
<l>Nu hoert ghi heren ende verstaet</l>
<l>Ende neemt exempel aen desen man</l>
<l n="5315">Die liefste die god ye ghewan</l>
<l>Alse dystorie van ghewaghet</l>
<l>Hoe datten god had gheplaghet</l>
<l>Om dese .vij. luxurien alleen</l>
<l>Daer wij op micken harde cleen</l>
<l n="5320">Al vrijde .I. man nv .xx. wiuen</l>
<l>Hi soudt herde luttel scriuen</l>
<l>Hi datse al verdulde</l>
<l>Hi salre af sine sculde</l>
<l>Hier of ten ionxten daghe ghelden moeten</l>
<l n="5325">So wel hem diet hier boeten</l>
<l><hi rend="bold">[.]</hi>V latic van segheliin staen</l>
<l>Die te babylonien lach gheuaen</l>
<l>So groeten rouwe noyt man const</l>
<l>Dat hi sine scoene juweelen verloes</l>
<l n="5330">Ende siin ors ende siin wapiin</l>
<l>Ay mi Ay mi sprac segheliin</l>
<l>Dat ic ye was gheboren</l>
<l>Dat ic miin juweelen heb verloren</l>
<l><pb n="157b."/> Gods vrienscap ende sine hulden</l>
<l n="5335">Dat es al miin sculden</l>
<l>Ende vele wel heb ics verdient</l>
<l>Mocht ich noch siin siin vrient</l>
<l>Ende ic miin paeys ghecreghe</l>
<l>Ende mine victorie ende seghe</l>
<l n="5340">Ic soude mi te hem een voudich</l>
<l>Houden ende der ic bin scoudich</l>
<l>Dat gheuiel mi nemmermeer</l>
<l>Groeten rouwe ende groet seer</l>
<l>Moest die ridder ghedoghen langhe</l>
<l n="5345">Padden slechken menighe slanghe</l>
<l>Waren siin gheburen voerwaer</l>
<l>Dit seit die yeste .xv. jaer</l>
<l>Hi at water ende broet</l>
<l>Mer den rouwe had sij so groot</l>
<l n="5350">Dat hi gode had verwrocht</l>
<l>Al hadmen hem meer teten brocht</l>
<l>Hine hads gheacht niet .I. twint</l>
<l><milestone unit="fol" n="95va"/> Mer onse here diene mint</l>
<l><hi rend="bold">[.]</hi>Af hem dit doer siin sonden</l>
<l n="5355">Hoert ic kere nv ten stonden</l>
<l>Tote olifier den coninc</l>
<l>Die segheliin den ionghelinc</l>
<l>Aldus brocht int prisoen</l>
<l>Hi onboet sine baroene</l>
<l n="5360">Die tote hem quamen saen</l>
<l>Hi dede hem aldus verstaen</l>
<l>Dat die .vij. joncfrouwen fiin</l>
<l>Kiinder droeghen bi segheliin</l>
<l>Ende swoer dat hise soude doden</l>
<l n="5365">Daer omme heeft hise ontboeden</l>
<l>Die hoechste baroen siin</l>
<l>Men dede comen die joncfrouwen fiin</l>
<l>Vten toern in dat ghedinghe</l>
<l>Die biden edelen jonghelinghe</l>
<l n="5370">Segheliin droeghen kiint</l>
<l><pb n="158b."/> Die coninc diese had ghemint</l>
<l>Sprac ende seide quade hoeren</l>
<l>Twij waerdi van sulker voeren</l>
<l>Dat ghi des ridders wil hebt ghedaen</l>
<l n="5375">Daer ghi kiint bi hebt ontfaen</l>
<l>Ende hebt te broken minen eet</l>
<l>Ysaude antwoerde wel ghereet</l>
<l>Here twi liet men comen daer</l>
<l>God die weet al ouerwaer</l>
<l n="5380">Het is al bi v ghesciet</l>
<l>Ghi verbraecten ende wij niet</l>
<l>Soudemen ons daer om ontliuen</l>
<l>Sulke souden spreken die nv swighen</l>
<l><hi rend="bold">[.]</hi>Aden recht vanden lande</l>
<l n="5385">Coninc ghi meerset uwe scande</l>
<l>Dat ghi ons hier omme liet domen</l>
<l>Hets al bi v seluen comen</l>
<l>Ende bi niement el die leeft</l>
<l>Al dat recht ende wet in heeft</l>
<l n="5390">Willen wij ghenieten coen</l>
<l>Na consente uwer baroen</l>
<l>Daer was niement in die sale</l>
<l>Sine volgheden der vrouwen tale</l>
<l>Ten seluen houe was die naen</l>
<l n="5395">Segheliins oem als wij verstaen</l>
<l>Ende siin kiindre alle viue</l>
<l>Dit bequam hem allen wale</l>
<l>Die coninc sprac met felre tale</l>
<l>Ay puten waendi daer om ontgaen</l>
<l n="5400">Nu hoert sprac die naen</l>
<l>Toten Coninc Olifier</l>
<l>Heere Coninc siit niet te ghier</l>
<l><hi rend="bold">[.]</hi>Er joncfrouwen tale hebdi ghehoert</l>
<l>Nu secht v tale voert</l>
<l n="5405">Waer in sij mesdadich siin</l>
<l><pb n="159b."/> Ic seght v sprac die Coninc fiin</l>
<l><milestone unit="fol" n="95vb"/> Ic swoer langhe hier te voren</l>
<l>Dan gheen man die waer gheboren</l>
<l>Comen soude ten toern inne</l>
<l n="5410">Daer die joncfrouwen waren inne</l>
<l>Om te doen dorpernie</l>
<l>Elcke coesic teenre amien</l>
<l>Vanden joncfrouwen te minen liue</l>
<l>Ende dese .vij. soudic te wiue</l>
<l n="5415">Deen na den anderen hebben ghenomen</l>
<l>Nu siin die saken aldus comen</l>
<l>Dat sij dorpnie hebben ghedaen</l>
<l>Ende elckerliic .i. kiint ontfaen</l>
<l>Ende si hebben te broken minen eet</l>
<l n="5420">Die goede naen seide ghereet</l>
<l>Coninc heer dit waer misdaen</l>
<l>Wildi dit te recht verstaen</l>
<l>So waren alle die scanden dijn</l>
<l>Die joncfrouwen seiden vri hadden wij gheseten</l>
<l n="5425">Haddi den ridder daer niet gheseint</l>
<l>Hets bi v dat ghi siit ghescent</l>
<l>Ende v eet is tebroken</l>
<l>Trouwen heer dat is ghesproken</l>
<l>Harde valschelike woert</l>
<l n="5430">Hi riep den caercwerder voert</l>
<l>Dat hi die joncfrouwen .vij.</l>
<l>Vtewaert leide bi sinen leuen</l>
<l>Men soudse bernen aen enen stake</l>
<l>Die naen seide nader sprake</l>
<l n="5435">Heere Coninc dit ne sal niet siin</l>
<l>Het sal bi mamet sprac malapiin</l>
<l>Die carcwerder was fel</l>
<l>Hi maecte hem ten joncfrouwen snel</l>
<l>Ende woud se wech leiden saen</l>
<l n="5440">Doe spranc die goede naen</l>
<l><pb n="160b."/> Ende wilt weren tier stont</l>
<l>Malapiin sloechen voer den mont</l>
<l>So dat hi bloedens began</l>
<l>Doen spranc voert siin soen prian</l>
<l n="5445">Ende sloech malapiin dat hi hem roefde</l>
<l>Die meeste helft vanden hoefde</l>
<l>Dat hi viel voer sine voet</l>
<l>Prian seide dese boet</l>
<l>Dinct mi wel ghenomen te recht</l>
<l n="5450">Dus soudmen doen quaden knechten</l>
<l>Haren dienst ghelden sonder letten</l>
<l>Die naen droechde met siinre slippen</l>
<l>Siin aensicht vanden bloede</l>
<l>Doe sprac hi als die vroede</l>
<l n="5455">Sone dit was wel ghedaen</l>
<l>Hi wilde dese joncfrouwen vaen</l>
<l>Daer buten leiden ende doen verdriet</l>
<l>Hets so vergaen hine bernse niet</l>
<l><hi rend="bold">[.]</hi>Oe sprac die Coninc als die was erre</l>
<l n="5460">Prian ghine sult niet verre</l>
<l><milestone unit="fol" n="96ra"/> Henen loepen no ontgaen</l>
<l>Staet al stille ghi siit gheuaen</l>
<l>Dat ghi sloecht minen kerkier</l>
<l>Doe antwoerde die ridder fier</l>
<l n="5465">Minen vangher ne sie ic niet</l>
<l>Bi den heere die hem crucen liet</l>
<l>Die joncfrouwen sullen ontgaen</l>
<l>Want sine hebben niet misdaen</l>
<l>Ende al hadden si misdaen .I. deel</l>
<l n="5470">Sine comen meer in die casteel</l>
<l>Daer si in waren hier te voren</l>
<l>V eet is quite ghi siit versworen</l>
<l>Sprac priadaen die ridder vri</l>
<l>Die baroen seiden dat es hi</l>
<l n="5475">Die joncfrouwen hebben niet mesdaen</l>
<l>Alle die ghenote die daer staen</l>
<l>Waren ander joncfrouwen side</l>
<l><pb n="161b."/> Des was die coninc niet blide</l>
<l>Nochtan sprac hi felle woerde</l>
<l n="5480">Priadaen die dat hoerde</l>
<l>Ende sprac ten coninc als die was erre</l>
<l>Ende seide heere van oliferre</l>
<l>Laet dit bliuen onder die voet</l>
<l>Die joncfrouwen siin alle vroet</l>
<l n="5485"><hi rend="bold">[.]</hi>At si kiint hebben ontfaen</l>
<l>Segheliin heuet al ghedaen</l>
<l>Ende vele wonders noch sal doen</l>
<l>Die Coninc seide vuyl glottoen</l>
<l>Hi is doot des bin ic blide</l>
<l n="5490">Want icken met felle nide</l>
<l>Deden vaen om dese saken</l>
<l>Als priadaen hoerde die sprake</l>
<l>Was hi droeue int herte siin</l>
<l>Dat siin neue segheliin</l>
<l n="5495">Was gheuaen ende int prisoen</l>
<l>Priadaen sprac heere glottoen</l>
<l>Dies moeti hebben allen lachter</l>
<l>Ende noch macht comen hier achter</l>
<l>Dat ghiis soudt worden erre</l>
<l n="5500">Dit vernoyde oliferre</l>
<l>Ende wilde priadaen vaen</l>
<l>Priadaen trac siin sweert saen</l>
<l><hi rend="bold">[.]</hi>Nde sloech den Coninc sonder wanc</l>
<l>Dat hem thooft aue spranc</l>
<l n="5505">Doe trac mer menich sweert</l>
<l>Daer was menich die begheert</l>
<l>Hem te rouen vanden liue</l>
<l>Doe vochten die ridder viue</l>
<l>Die snaens kiindre alle waren</l>
<l n="5510">Dat hem elc mocht veruaren</l>
<l><milestone unit="fol" n="96rb"/> Die hare vriende niet ne siin</l>
<l>Dus waren versleghen die zarrasiin</l>
<l>So vele dat ict ghetal</l>
<l>Niet ne weet no nomen sal</l>
<l n="5515"><pb n="162b."/> Maer ic waender vele bekeerden</l>
<l>Ter gods wet ende hem eerden</l>
<l>Dus waren die joncfrouwen sonder pine</l>
<l>Cortelike quam die termine</l>
<l>Dat waren gheboren die kiinderkine</l>
<l n="5520">Het waren alle cnapeline</l>
<l>Men deedse al ter scolen gaen</l>
<l>Alsi groot waren ende verstaen</l>
<l>Mochten dat meyster seide</l>
<l><hi rend="bold">[.]</hi>Lsi out waren .xij. jaer</l>
<l n="5525">So quam daer .I. boedscap zwaer</l>
<l>Dat die stat soude siin beleghen</l>
<l>Om dat die coninc was versleghen</l>
<l>Doe was daer vele rouwen</l>
<l>Als dat verstonden die joncfrouwen</l>
<l n="5530">Hadden si ducht vanden leuen</l>
<l>Ende die kiinder alle .vij.</l>
<l>Als die seere waren veruaert</l>
<l>Ende ghinghen te romen waert</l>
<l>Als diere te voenen begheerde</l>
<l n="5535">Van romen .iij. dachuaerde</l>
<l>Bleuen sij wonende in .I. stat</l>
<l>Ende daden te ver staen dat</l>
<l>Dat sij vroede meesters siin</l>
<l>Van decrete ende van diuiin</l>
<l n="5540">Van medicinen ende van logiken</l>
<l>Alle clerken moesten hem wiken</l>
<l>Sij waren vroet ende subtiil</l>
<l>Daer woende si menighe wiil</l>
<l>Ende met meesterien doer die noet</l>
<l n="5545">Wonnen die .vij. kiinder haer broet</l>
<l>Al dat si verteerde ende haer moeder</l>
<l>Alle .vij. waren sij ghebroeder</l>
<l>Vander zide vanden vader</l>
<l><pb n="163b."/> Altoes hilden si te gader</l>
<l n="5550">Daer om hadden si der liede gracien</l>
<l>So wie dat hem met disputacien</l>
<l>Anghinghen si bleuen verwonnen</l>
<l>Metter vroetscap die si connen</l>
<l><hi rend="bold">[.]</hi>Onnen sij clederen ende broet</l>
<l n="5555">Die haue die ne was niet groet</l>
<l>Op eenre stont waren si gheseten</l>
<l>Biden broederen ende gheeten</l>
<l>Doe brocht men die lettre ghedraghen</l>
<l>Die hem segheliin had ghegheuen</l>
<l n="5560">Si dadense den kiindre lesen daer</l>
<l>Dies hem thart wart swaer</l>
<l><milestone unit="fol" n="96va"/> Want hem thert breken docht</l>
<l>Eer elc sine lettre vullesten mocht</l>
<l>Si weenden menighen heeten traen</l>
<l n="5565">Die moederen seiden hoert laet staen</l>
<l>Si traken die lettre vyt haren handen</l>
<l>Ende segghen nv hebben wij verstanden</l>
<l>Dat ghi niet clerc siit volmaect</l>
<l>Noch sidi der vroetscappen naect</l>
<l n="5570">Wat in lettre es ghescreuen</l>
<l>Die kiindre dus antwoerde gheuen</l>
<l>Moeder wij sullen ons so pinen</l>
<l>In logiken ende in diuinen</l>
<l>Dat wie sullen verstaen den gront</l>
<l n="5575">Vanden lettren want ons es cont</l>
<l>Dat wj spreken al weten wij niet</l>
<l>Tcarnel daer af wat bediet</l>
<l>Wel lieue moeder seiden si</l>
<l>Of ene side sulle wj</l>
<l n="5580">Gaen ondersoeken onse .v. sinnen</l>
<l>Tote wij der vroetscap ghewinnen</l>
<l>Want alre clergien isset meest</l>
<l>Ende vyt diuinen ghenomen tkeest</l>
<l>Wij moetent connen allegader</l>
<l n="5585"><pb n="164b."/> Of wij ne moghen onsen vader</l>
<l>Nemmermeer siit der vroet</l>
<l>Te weten hebbe wij thert goet</l>
<l><hi rend="bold">[.]</hi>lle .vij. ghinghen si studeren</l>
<l>.Vij. daghen sonder keeren</l>
<l n="5590">Vten studore daer si saten</l>
<l>Niet vele dronken si no aten</l>
<l>Die redene verstonden si al claer</l>
<l>Doe keerde si ten moederen daer</l>
<l>Ende lasen die lettre ghemeen</l>
<l n="5595">Al lachende sonder wenen</l>
<l>Doe verbliden die moederen seer</l>
<l>So vele duechden ende eer</l>
<l><hi rend="bold">[.]</hi>Heuiel nie ridder als segheline</l>
<l>Die nv lach in groter pine</l>
<l n="5600">Te babylonien heb ic verstaen</l>
<l>Ende siin oem die goede naen</l>
<l>Was tolifren in die stede</l>
<l>Beleghen ende siin kiinder mede</l>
<l>Dies hadden sij thert swaer</l>
<l n="5605">Segheliins wapen waren noch al daer</l>
<l>Ende dat ors glorifier</l>
<l>Ende siin juwele alle .iiij.</l>
<l>Gheesel vat naghel ende croen</l>
<l>Daer god onse heer mede was ghecroent</l>
<l n="5610">Ende ghepiint voer onse sonden</l>
<l>Nochtan en waest daer niewaert vonden</l>
<l>God hilt verholen te segheliins behoef</l>
<l>Ende al dat ors behoefde</l>
<l>So had het op elken dach</l>
<l n="5615"><milestone unit="fol" n="96vb"/> Daer was niement diet ors sach</l>
<l>No diet macht had te sien</l>
<l>Dit waren ons heren engien</l>
<l>Niement hou dit ouer saghe</l>
<l>Het stont daer bi enen daghe</l>
<l n="5620"><pb n="165b."/> .Xv. jaer seit die ieeste</l>
<l>Ende was tscoenste ende tmeeste</l>
<l>Ende dat vetste datmen wist</l>
<l>Gods cracht ende sine list</l>
<l>Was het mogheliic te doen</l>
<l n="5625">Nu keeric toten ridder coen</l>
<l><hi rend="bold">[.]</hi>Egheliin den stouten deghen</l>
<l>Die te babylonien is gheleghen</l>
<l>Dit ne wist man die leeft</l>
<l>Sonder diene gheuaen heeft</l>
<l n="5630">Het was gods wille neemt goem</l>
<l>Nu was beleit die naen siin oem</l>
<l>Ende siin kiinder alle viue</l>
<l>Si duchten seer van haren liue</l>
<l>Want sine hadden niet teten</l>
<l n="5635">Al omme ende omme waren si beseten</l>
<l>Dat hem niet toe comen mocht</l>
<l>Dus leefden sij onsocht</l>
<l>Van hongher doeghden si torment</l>
<l>Ende si dat hem god sent</l>
<l n="5640">Secoers si steruen dan</l>
<l>Daer waren In wel .v<hi rend='sup'>c</hi>. man</l>
<l>Die hem alle seer vtermaten veruaren</l>
<l>Sine wisten waer die joncfrouwen varen</l>
<l>Ende die kiinder alle seuen</l>
<l n="5645">Die naen seide van onsen leuen</l>
<l>Souden wij al seker siin</l>
<l>Quaem hier ons neue segheliin</l>
<l>Dien ic niet sach dat waer</l>
<l>Des is wel .xv. jaer</l>
<l n="5650">God moeten corteliic herwaert senden</l>
<l>Onse pine ende onse elenden</l>
<l>Te beteren wij hebbens noot</l>
<l>Coemt hi niet wij bliuen doot</l>
<l><pb n="166b."/> <hi rend="bold">[.]</hi>V willic v segghen van segheliin</l>
<l n="5655">Ende lesen van siinre piin</l>
<l>Die hi ghedoghet heuet swaer</l>
<l>Al omme ende omme .xv. jaer</l>
<l>Ende at niet dan born ende broet</l>
<l>Daer hiin deser noot</l>
<l n="5660">Inden donckeren kerker lach</l>
<l>Elcs vridaghes hi sach</l>
<l>Ondaen den hemel die ridder coen</l>
<l>Tusschen middach ende noen</l>
<l>Daer sach in des vaders scoet</l>
<l n="5665">Des menschen soen met bloeden roet</l>
<l>Alle sine lede bespringhet</l>
<l>Dat hem god des ghehinghet</l>
<l>Hem te sien dier ghelike</l>
<l><milestone unit="fol" n="97a"/> Dats een tekiin properlike</l>
<l n="5670">Dat hine wilde behouden</l>
<l>Ende hi hem niet wanlouen soude</l>
<l>Sine pine was niet .I. haer</l>
<l>Temicken ieghen die torment</l>
<l>Die god ontfinc ende hi kent</l>
<l n="5675">Dese pine int openbaer</l>
<l>Compassi hadde int scouwen daer</l>
<l>Die edel ridder ende die goede</l>
<l>Doe sprac hi met ghestaden moede</l>
<l><hi rend="bold">[.]</hi>Od heer der sondaren medicine</l>
<l n="5680">Al die passie ende die pine</l>
<l>Die ic scouwe in v lede</l>
<l>Ende v soete menscheliicheit</l>
<l>Die ghi ontfinct orcont scrifture</l>
<l>Lieue heere ghi en verdiendes niet</l>
<l n="5685">Al doghe ic pine ende verdriet</l>
<l>Ic hebs verdient ic bins wel weert</l>
<l>Daer bi god of ghiis begheert</l>
<l>So bid ic v dat ghi mi seint</l>
<l><pb n="167b."/> Meere pine ende torment</l>
<l n="5690">Dat ic mine misdaet gheboete</l>
<l>Ende ic gheboeren moete</l>
<l>Ghi siit ontfermich ende vul ghenaden</l>
<l>Ay lacen die joden die v daden</l>
<l>Sulc pine ende verdriet onverdient</l>
<l n="5695">Ende ic heer so waer v vrient</l>
<l><hi rend="bold">[.]</hi>At ic v viande so moest slaen</l>
<l>Die v lachter hebben ghedaen</l>
<l>Ghetorment ende ghepiint</l>
<l>Alsoet uwen leden schiint</l>
<l n="5700">Dat si v wel zeer beuicken</l>
<l>In die tiit als si die sticken</l>
<l>Sloeghen v kiint al omme ende omme</l>
<l>Met gheeselen aen die columme</l>
<l>Noch daden si v meer torment</l>
<l n="5705">Een croen dormiin die menighen hent</l>
<l>Hadde die daden si staen</l>
<l>Op v hoeft die brac saen</l>
<l>V hersen ghemanc met bloede roet</l>
<l>Noch daden si v groot torment</l>
<l n="5710">Alsoe die vroede wel weten</l>
<l>Handen voeten waren ghespleten</l>
<l>Met .iij. naghelen yseriin</l>
<l>Met eenen speer thote diin</l>
<l>Al doer steken ende doer gort</l>
<l n="5715">Ende dit hadden wij verboert</l>
<l>Ende ghi dit iammer groot</l>
<l>Ontfinct doer onsen noot</l>
<l>Doe gauen si v pine</l>
<l>Galle gheminghet met azine</l>
<l n="5720">Ende doe waest al vuldaen</l>
<l><milestone unit="fol" n="97rb"/> Ay gode den sondare wildi ontfaen</l>
<l>So wie hi es die tot v trect</l>
<l>V arme staen altoes gherect</l>
<l>Int parc den cruce in dat criit</l>
<l n="5725">Volmaect god docht v tiit</l>
<l><pb n="168b."/> Ende ghi mi vergheuen wilt</l>
<l>Uwen euelen moet ende ic den scilt</l>
<l>Hadde metten cruce root</l>
<l>Ende die banier die ghi ter noot</l>
<l n="5730">Mi toe sendet ende miin wapiin</l>
<l>Ende miin goede ors sprac segheliin</l>
<l>Glorifier dat was so scoen</l>
<l>Gheesel vat naghel ende croen</l>
<l>Daer ghi mede wert ghepiint</l>
<l n="5735">Ende mi thert daertoe abiint</l>
<l>Als icker omme heb ghepeins</l>
<l>Ay god of ic had den tseins</l>
<l>Die ic had van v ontfaen</l>
<l>Ic soude soe die honden slaen</l>
<l n="5740">Dat men van mi soude spreken</l>
<l>God laet mi uwen lachter wreken</l>
<l>Dat ic v oft mach siin</l>
<l>Sprac die coene segheliin</l>
<l>Dat ghi mine bede hoert</l>
<l n="5745">Als hi einde dese woert</l>
<l>Quam .I. enghel ende seide</l>
<l>Hoerstuut segheliin dine bede</l>
<l>Es van gode ghehoert</l>
<l>Van desen daghe wachti voert</l>
<l n="5750"><hi rend="bold">[.]</hi>E wreken ieghen sine wet</l>
<l>Daer hi int cruce om was gheset</l>
<l>Of du souds gheplaghet siin</l>
<l>Doe so knielde segheliin</l>
<l>Ende was so blide der woerde</l>
<l n="5755">Dat hi den Inghel segghen hoerde</l>
<l>Therte siin al wiit ondede</l>
<l>Ende viel in ommacht op die stede</l>
<l>Al vander noen seker siit</l>
<l>Tote .j. deel voer metten tiit</l>
<l n="5760">Doen spranc hi op ende seide</l>
<l>Ay gods ghenadichede</l>
<l><pb n="169b."/> Is harde groot dat is waer</l>
<l>Hi hadder ghesiin .xv. jaer</l>
<l>Distorie doet ons ghewach</l>
<l n="5765">Het ne docht hem niet enen dach</l>
<l>Dat daden die gracieuse woert</l>
<l>Die hi den enghel spreken hoerde</l>
<l>Dat hi vergat die pine swaer</l>
<l>Hi was ru van langhen haer</l>
<l n="5770">Ende dinghel quam weder daer</l>
<l>Met enen licht te sceeden thaer</l>
<l><milestone unit="fol" n="97va"/> Dat viel of doe was hi dan</l>
<l>Die scoenste ende die starcste man</l>
<l>Die daer was binnen vesten</l>
<l n="5775">Al hadde hi ligghen mesten</l>
<l>Van seuen mannen had hi cracht</l>
<l>Ende sine ghedaen die gods cracht</l>
<l>Is harde groet dinghel seide</l>
<l>Die ende die juweelen mede</l>
<l n="5780">Is voer den kerker segheliin</l>
<l>Nu vaert voert goeds dienstman</l>
<l><hi rend="bold">[.]</hi>Ie doer is al wide ondaen</l>
<l>Daer du wils moghestu gaen</l>
<l>Het is di gheuallen scoen</l>
<l n="5785">Daer siin die naghel ende die croen</l>
<l>Ende die gheesel ende dat vaetkiin</l>
<l>Daer god galle wyt dranc ende asiin</l>
<l>Als hi hinc inder crucen hout</l>
<l>Properliic doer smenschen scout</l>
<l n="5790">In .i. scarpkiin dat daer leghet</l>
<l>Hets gode lief dat ghiit dreghet</l>
<l>Met v entie weerde juweele</l>
<l>Ghi sult van henen ten casteele</l>
<l>Varen daer ghi waert gheuaen</l>
<l n="5795">Daer is beleit v oem die naen</l>
<l>Ende sine kiinder alle viue</l>
<l>Om dat siin sone vanden liue</l>
<l><pb n="170b."/> Roefde den Coninc van Oliferre</l>
<l>Sine maghen worden erre</l>
<l n="5800">Ende hebben dat casteel beseten</l>
<l>Sine hebben niet teten</l>
<l>Dat doen die felle zarrasiin</l>
<l>Nu had gheern segheliin</l>
<l>Om die .vij. joncfrouwen ghevraghet</l>
<l n="5805">Ne ware dat hem therte wandraghet</l>
<l>Dat hiit niet doen en dorste</l>
<l>Si sweech stille ende leit in vorste</l>
<l>Ende waender aen hebben misdaen</l>
<l>Tsinen ors quam hi ghegaen</l>
<l n="5810">Buten den kerker daer hiit vant</l>
<l>Ende als het sach den vigant</l>
<l>Neyedet vtermaten seer</l>
<l>Doe docht den edelen heer</l>
<l>Vetter ende groter en lieghe v twint</l>
<l n="5815">Dant was doen hi van hem ghinc</l>
<l>God had seluer achter waert</l>
<l>Aenden mont custe hi dat paert</l>
<l>Ende seide aldus glorifier</l>
<l>Vrient siit willecomen hier</l>
<l n="5820">Ic danc gode die v hier sende</l>
<l>Ende minen moet bekende</l>
<l>Du siis so vet bistu traech</l>
<l>So costet mi minen craech</l>
<l>Glorifier dat seit die ieesten</l>
<l n="5825"><milestone unit="fol" n="97vb"/> Baleerde ende maecte groot feste</l>
<l>Met beiden sinen voeten voren</l>
<l>Het dinct hem wonder diet horen</l>
<l>Hoet warachtich mocht sein</l>
<l>Dat dit ors ende sine wapine</l>
<l n="5830">Deedel ridder daer vant ghereet</l>
<l>Die van redenen weet besceet</l>
<l>Hi mach wel weten dat onse heere</l>
<l>Dit mach doen ende vele meer</l>
<l>Want hi almachtich sij</l>
<l n="5835"><pb n="171b."/> Hi wapende hem die ridder vri</l>
<l>Ende nam die scarpe metten juweelen</l>
<l>Hi seide binnen den casteelen</l>
<l>Glorifier sallic alleen gaen</l>
<l>Nu waent hier al stille staen</l>
<l n="5840">Ic sal gaen te minen weert</l>
<l>Betalen mine ghebreke miin sweert</l>
<l><hi rend="bold">[.]</hi>Vs es segheliin wech ghegaen</l>
<l>Ende liet tors alleen staen</l>
<l>Ghetrect hilt hi rosenbrande</l>
<l n="5845">Daer vant hi menighen tierande</l>
<l>Te bedde ligghende in die sale</l>
<l>Si sliepen vast altemale</l>
<l>Daer ghinc segheliin slaen seere</l>
<l>Dat hire .v<hi rend='sup'>c</hi>. ofte meer</l>
<l n="5850">Vanden liue daer bouen roefde</l>
<l>Sulken thoeft af sulken cloefde</l>
<l>Sulken die arme ent die voete</l>
<l>Daer ontwaecte menich onsoete</l>
<l><hi rend="bold">[.]</hi>Ie te voeren vast sliep</l>
<l n="5855">Ende sulc starf eer hi riep</l>
<l>No te woerde comen mocht</l>
<l>Segheliin was in dien ghedocht</l>
<l>Dat hi gheern had ghesleghen</l>
<l>Sinen weert hi was gheleghen</l>
<l n="5860">In enen vasten toern dat was waer</l>
<l>Hine mochten niet ghecrighen daer</l>
<l>Dus keerdhi wel schier</l>
<l>Toten ors glorifier</l>
<l>Ende satter op met groeter cracht</l>
<l n="5865">Die sale was in roere bracht</l>
<l>Men riep acharmen hier ende taer</l>
<l>Segheliin hadde clenen vaer</l>
<l>Hi reet ter poerten als .i. coen</l>
<l>Daer vant hi .xij. glottoen</l>
<l n="5870"><pb n="172b."/> Si seiden waer waendi riden</l>
<l>Si sloeghen op hem in allen siden</l>
<l>Dies waren si sodde ende dwaes</l>
<l>Hare sweerde braken als glas</l>
<l>So daden spere ende kniuen</l>
<l n="5875">Segheliin seide quade keitiuen</l>
<l>Ende hoe waendi mi ghewinnen</l>
<l><milestone unit="fol" n="98ra"/> Dus vacht hi al bi sinnen</l>
<l>Ende versloech alden hoep</l>
<l>Datter niet .I. ontsloep</l>
<l n="5880">Glorifier greeper een</l>
<l>Hine mocht niet verre ontvlien</l>
<l>Sine keele al te sticken beet</l>
<l>Segheliin seide du bist ghereet</l>
<l>Glorifier te minen dienst</l>
<l n="5885">Danc heb god wij hebben tsienst</l>
<l>Die beete die ridder fier</l>
<l>Ende seide ic moet poertier</l>
<l>Selue siin doer die noot</l>
<l>Dese poertier siin al doot</l>
<l n="5890"><hi rend="bold">[.]</hi>Es heb god lof ende eer</l>
<l>Doe sat op die vrome heer</l>
<l>Die al verstormt had dat hof</l>
<l>Dus reet hi wech sonder oerlof</l>
<l>Dat hi niet en rekende ieghen sinen weert</l>
<l n="5895">Dies goeds dat hi daer had verteert</l>
<l>Daer dedi nochtan als .I. edel man</l>
<l>Dat hi niet sceiden wil van dan</l>
<l>Hine gaf cnapen ende joncwiuen</l>
<l>Ghemeenliic broot tharen liuen</l>
<l n="5900">Die ridder reet sire straten</l>
<l>Vter stat vander saten</l>
<l>Ene mile ofte meer</l>
<l>Binnen dien was van babilonien die heer</l>
<l>Ontwake ende ne wist niet</l>
<l n="5905">Wat der bouen was ghesciet</l>
<l>Die leuende quamen met ghescal</l>
<l><pb n="173b."/> Roepende heer wij siin alle</l>
<l>Ontheert vant opstaen</l>
<l>Die kerstiin ridder is ontgaen</l>
<l n="5910">Die hier .xv. jaer heet gheleghen</l>
<l>Ende heet ons volc versleghen</l>
<l>Meer dan .v<hi rend='sup'>c</hi>. in die sale</l>
<l>Die Coninc sprac met felre tale</l>
<l>Des moeti rouwe hebben ghemeen</l>
<l n="5915">Dat ghi v enen ridder alleen</l>
<l>Liet dwinghen ende ontgaen</l>
<l>Die hier heuet gheleghen gheuaen</l>
<l>.Xv. jaer inden kerker miin</l>
<l>Ho mochti sterc van leden siin</l>
<l n="5920">Naden torment dat hi dranc</l>
<l>Die wapende hem ende spranc</l>
<l>Op .i. ors herde snel</l>
<l>Ghewapent vtermaten wel</l>
<l>Ende gheboet op goet ende op liif</l>
<l n="5925">Ende hem volghede man ende wiif</l>
<l>Ic salne alleen bestaen</l>
<l>Laet sien sal hi mi ontgaen</l>
<l>Die so cranc es van leden</l>
<l>Aldus is hi wech ghereden</l>
<l n="5930">Vter stat sonder ghile</l>
<l><milestone unit="fol" n="98rb"/> Segheliin was voren ene mile</l>
<l><hi rend="bold">[.]</hi>Oe beete die ridder goet</l>
<l>Van sinen ors daer te voet</l>
<l>Ende ghinc slapen .I. luttelkiin</l>
<l n="5935">Aldus so sliep segheliin</l>
<l>Ghinc tors peisteren int gras</l>
<l>Doe wart gheware das</l>
<l>Van den Coninc die quam slaende</l>
<l>Doe quam glorifier gaende</l>
<l n="5940">Te sinen here daer hi lach</l>
<l>Ende gaf hem enen groeten slach</l>
<l>Met sinen voete op den scilde</l>
<l>Doen spranc op die ridder milde</l>
<l><pb n="174b."/> Ende bescreet dat goede paert</l>
<l n="5945">Die coninc quam roepende them waert</l>
<l>Met luder kele dat was siin weert</l>
<l>Betaelt dat ghi hebt verteert</l>
<l>Hoeren sone sprac die Coninc</l>
<l>Ic sal sprac die jonghelinc</l>
<l n="5950">Moetic leuen in cortertiit</l>
<l>Hi reet op hem dies heuet nijt</l>
<l>Dat hine had versproken</l>
<l>Sconincx spere was tebroken</l>
<l>Dat ne was segheliin niet</l>
<l n="5955">Des moest die Coninc verdriet</l>
<l>Ontfaen want hine stac</l>
<l>Doerden scilt siin herte brac</l>
<l>Hi werpen doot op die hede</l>
<l>Doe sprac segheliin ende sede</l>
<l n="5960">V payment hebdi verhaelt</l>
<l>Mi dinke ghi siit wel betaelt</l>
<l><hi rend="bold">[.]</hi>Ies danckic gode herde zeer</l>
<l>Heiden volgheden haren heer</l>
<l>Doe al dat hiit verboet</l>
<l n="5965">Met haer crachten herde groot</l>
<l>Als dat vernam segheliin</l>
<l>Hi seide god nv moeti siin</l>
<l>Miin troest alleen in desen striit</l>
<l>Dat ic mi were dat is tiit</l>
<l n="5970">Ic hope ic sal so vast slaen</l>
<l>Si sullen mi gheern laten gaen</l>
<l>Glorifier sprac segheliin</l>
<l>Nu waent hier coene siin</l>
<l>So dattu wael den striit houts</l>
<l n="5975">In wilde niet .i. hoep gouds</l>
<l>Om di hebben als so groot</l>
<l>Alstu siis ende du ter noot</l>
<l>Niet ne waers hier met mi</l>
<l>So vele verlatic goeds te di</l>
<l n="5980">Du siis wel snel dats mi cont</l>
<l><pb n="175b."/> Doe so custi tors aen sinen mont</l>
<l>Eer hiit bescreet in die vaert</l>
<l>Metter tonghe het lecte sinen baert</l>
<l>Segheliin so hiit conste</l>
<l n="5985">Dat ors hadde sulken luste</l>
<l><milestone unit="fol" n="98va"/> Van gode dit verstoet wale</l>
<l>So wat men seide alle tale</l>
<l>Het neyede vtermaten seer</l>
<l>Doe bescreet die vrome heer</l>
<l n="5990">Ende voer ieghen die scaer</l>
<l>Als die gheern daer waer</l>
<l>Tors streckede siin lede</l>
<l>Ende dede tumelen op die heide</l>
<l>Beide man ende oec paert</l>
<l n="5995">Al ghetrect brocht si siin sweert</l>
<l>Segheliin ende hi sloech</l>
<l>Van ghenen volc int gheuoech</l>
<l>Dats die heidiin hadden toren</l>
<l>Also .i. dersscher derscht dat coren</l>
<l n="6000">Sloech hi al omme hier ende daer</l>
<l>Die ridder vacht sonder vaer</l>
<l>Dat hem tfelt alleen bleef</l>
<l>Entie zarrasiin verdreef</l>
<l>Dat si vloen ter stede waert</l>
<l n="6005">Glorifier dat goede paert</l>
<l>Ne liet hem niet bedwinghen</l>
<l>Het ne ghinc vast na springhen</l>
<l>Tote het die vliende achterhaelde</l>
<l>Het beet doet ende betaelde</l>
<l n="6010">Haer ouerdaet ende dede verdriet</l>
<l>Men mocht tors wonden niet</l>
<l>Dat dede die wit conuentuer</l>
<l>No segheliin te gheenre ver</l>
<l>Want hi seghe salich was</l>
<l n="6015">Die heidiin bleuen doet int gras</l>
<l>Ende segheliin die ridder milde</l>
<l>Reet hi wech so waer hi wilde</l>
<l><pb n="176b."/> Daer was niement die hem weerde</l>
<l>No te weder staen begheerde</l>
<l n="6020">Want si ligghen alle doot</l>
<l>Ende segheliin had den hongher groot</l>
<l><hi rend="bold">[.]</hi>Vs reet hi wech met alende</l>
<l>Want hi die weghe niet en kende</l>
<l>No dat rike no dat lant</l>
<l n="6025">So langhe reet die vigant</l>
<l>Doer foereesten ende woestinen</l>
<l>Dat hi eten moest rachinen</l>
<l>Ende sulc dat hi ghecrighen mochte</l>
<l>.iij. daghe reet hi dus onsocht</l>
<l n="6030">Ten vierden quam hi ghereden</l>
<l>Daer hi sach teenre steden</l>
<l>Een casteel scoen ende vast</l>
<l>Mer daer woende .I. fel gast</l>
<l>Een roese groet ende starc</l>
<l n="6035">Hine ontsach niet een parc</l>
<l>.Vij. man ghewapent wel</l>
<l>Hi was onsienliic ende fel</l>
<l>Ende was gheheten bontecroy</l>
<l>Hine ontsach hem niet een hoey</l>
<l n="6040"><milestone unit="fol" n="98vb"/> Datten yement doden mochte</l>
<l>Hi hadde speer daer onsochte</l>
<l>Gode mede was ghesteken</l>
<l>In siin herte die moest breken</l>
<l><hi rend="bold">[.]</hi>Ie scacht was wit als .I. swaen</l>
<l n="6045">Ende altoes hinker ane</l>
<l>Van verschen bloede een droepelkiin</l>
<l>Mer die felle zarrasiin</l>
<l>Ne mocht niet vander stede</l>
<l>Verporren ende hi wist mede</l>
<l n="6050">So wine verporren mochte</l>
<l>In dien dat hi siins leuens rochte</l>
<l>Hi mochten slaen ende niement el</l>
<l>Bontecroy die roese fel</l>
<l>Had doen maken .i. cappel</l>
<l n="6055"><pb n="177b."/> Die scoenste hoert wat ic v tel</l>
<l>Die noyt man met oghen sach</l>
<l>Ende in die cappelle so lach</l>
<l>Die spere daer altoes ane</l>
<l>Van verschen bloeden hinc een trane</l>
<l n="6060">Daer had hi een tonne doen maken</l>
<l>Die roese van felre saken</l>
<l>Ende die was wit silueriin</l>
<l>Ende binnen roet guldiin</l>
<l>Met preciosen stenen ghemanc</l>
<l n="6065">Ende die was .xviij. voeten lanc</l>
<l>Alsmen dese tonne ondede</l>
<l>Om te sien die scoenhede</l>
<l>So was dat decsel harde swaer</l>
<l>Ende .i. egghe van stalen claer</l>
<l n="6070">Ende snidende als .I. scaers</l>
<l>Die was aen dat decsel dwaers</l>
<l>Waer hi daer tusschen ghegrepen</l>
<l>Dat decsel had hem al ghenepen</l>
<l>Siin hooft ende had verloren tliif</l>
<l n="6075">Bontecroy die vule keytiif</l>
<l>Had ghemaect dit engien</l>
<l>Op auentuer oft mocht ghescien</l>
<l>Dat enich ridder die socht</l>
<l>Auentuer ende hi mocht</l>
<l n="6080">Dat spere porren so wist hi weder</l>
<l>Datten die niement el</l>
<l>Mocht doden ende nemen tliif</l>
<l>Doe peinsede dus die keitiif</l>
<l>Quaem .I. ridder van sulker cracht</l>
<l n="6085">Dat hi porrede den scacht</l>
<l>Hi souden scier dan doden</l>
<l>Metten engien thooft afscroden</l>
<l><hi rend="bold">[.]</hi>Ese was van quader wet</l>
<l>buter poert had hi gheset</l>
<l n="6090">Een beckiin van goude claer</l>
<l>Staen op die silueriin pylaer</l>
<l><pb n="178b."/> Daer in stonde gheamaleert</l>
<l>Littren van sable gheordineert</l>
<l><milestone unit="fol" n="99ra"/> Die spraken dus des siit vast</l>
<l n="6095">Wie daer binnen wil siin gast</l>
<l>Ende die herberghe begheerde</l>
<l>Hi moetse winnen vten sweerde</l>
<l>Ende dien roese tonder doen</l>
<l>Aldus had die glottoen</l>
<l n="6100">.xx<hi rend='sup'>c</hi>. wel doot ghereden</l>
<l>Dat hire noyt mere toe en dede</l>
<l><hi rend="bold">[.]</hi>An ene ioeste metten spere</l>
<l>Entie te winnen hadde gheere</l>
<l>Die herberghe doer die noot</l>
<l n="6105">Sloeghe teghen beckiin van goude root</l>
<l>Het soude gheuen so groot gheluut</l>
<l>Dat bontecroy soude comen vut</l>
<l>Beide met spere ende met scilde</l>
<l>Nu quam segheliin die ridder milde</l>
<l n="6110">Voer den casteel dat is waer</l>
<l>Ende sach tbeckiin van gouden claer</l>
<l>Dat daer opten pilaer stoet</l>
<l>Ende segheliin was clerc vroet</l>
<l>Hi sach die lettren die daer stoeden</l>
<l n="6115">Als hi hem began te vroeden</l>
<l>Wat si spraken ende hiit sach</l>
<l>Sloech hi enen groeten slach</l>
<l>Dat verstormde al die sale</l>
<l>Bontecroy die hoert wale</l>
<l n="6120">Hi sach vvt ende hi seide</l>
<l>Die slach was met felhede</l>
<l>Ghesleghen oec bi apoliin</l>
<l>Hi sal doen wel quaden fiin</l>
<l>Te sinen cnapen dat hi seide</l>
<l n="6125">Spoet ghereet lech miin ghereide</l>
<l>Ic hoerden so vast slaen</l>
<l>Ic weet dat beckiin heeft ontfaen</l>
<l>Sekerliic ene bule</l>
<l n="6130"><pb n="179b."/> Hets doen van enen quaden gule</l>
<l>Quaet fel ende ouerdadich</l>
<l>Waric nv siins ghenadich</l>
<l>Mammet souds mi weten ondanc</l>
<l>Doe docht segheliin te lanc</l>
<l>Dat die roese soe merrede</l>
<l n="6135">Ende sloech noch als die hem errede</l>
<l>Ende die had hongher groot</l>
<l>Hine had binnen .vij. daghen broot</l>
<l>Gheten die ridder snel</l>
<l>Die roese quam wapent wel</l>
<l n="6140">Ende seide ridder ghi hebt misdaen</l>
<l>Dat ghi tbeckiin dorst slaen</l>
<l>Ende trouwen sprac segheliin</l>
<l>Mi hongherde seer zarrasiin</l>
<l>Ende ghi maket mi so lanc</l>
<l n="6145">Herberghe aet ende dranc</l>
<l>Willic winnen metten spere</l>
<l><milestone unit="fol" n="99rb"/> Dat segh ic v eer ic ontbeere</l>
<l><hi rend="bold">[.]</hi>Ontecroy sprac of ghi wilt winnen</l>
<l>Herberghe laet ons beghinnen</l>
<l n="6150">Ende siit ghereet op v hoede</l>
<l>Segheliin die ridder goede</l>
<l>Es achterwaert ghereden .I. deel</l>
<l>Daer laghen joncfrouwen int casteel</l>
<l>Die oec harde gheern saghen</l>
<l n="6155">Datmen den roese mocht versaghen</l>
<l>Si droeghen den ridder goeden wille</l>
<l>Harde onlanghe hilden si stille</l>
<l>Torssche noepten si met sporen</l>
<l>Elc heeft den anderen vercoren</l>
<l n="6160">Ende quamen toe harde seer</l>
<l>Die roese brocht siin speer</l>
<l>Op segheliin daer te steken</l>
<l>Het moest in .ij. sticken breken</l>
<l>Ende gaf enen groeten crac</l>
<l n="6165">Mer segheliin diene wederstac</l>
<l><pb n="180b."/> Dat hi tumelde vten ghereide</l>
<l>Ende viel neder op die heide</l>
<l>Hi spranc op sine voete</l>
<l>Hi seide ridder van prisen goede</l>
<l n="6170">Wel so heb die dat stac</l>
<l>Hets recht dat ghi hebt ghemac</l>
<l>In miin casteele vele weerde</l>
<l>Condi dus speelen metten sweerde</l>
<l><hi rend="bold">[.]</hi>Egheliin seide ic ne weet</l>
<l n="6175">Trect v sweert laet ons ghereet</l>
<l>Die vecht corten ende den striit</l>
<l>Mi honghert so op dese tiit</l>
<l>Waerre .iij. als ghi siit</l>
<l>Also starc in een criit</l>
<l n="6180">So soudicse al bestaen</l>
<l>Met minen sweerde ende so slaen</l>
<l>Of ic soude ghewinnen spise</l>
<l>Dat ic voer allen saken prise</l>
<l>Bontecroy sprac die roese fel</l>
<l n="6185">Du heues begonnen wel</l>
<l>Die roese sat weder op siin paert</l>
<l>Al ghetrect brocht hisiin swaert</l>
<l>Dat lanc was der voeten .viij.</l>
<l>Ende sloech met groter crachte</l>
<l n="6190">Op segheliins wapen cleet</l>
<l>Daer noyt wapen op en sneet</l>
<l>Sone dede oec dat sweert</l>
<l>Segheliin sloech den rose onweert</l>
<l>Met rosenbrande tier stonden</l>
<l n="6195">Dat hine seer heeft ghewonden</l>
<l>Te .vij. stede harde onsocht</l>
<l>Ende die roese die niet en mocht</l>
<l>Tsweert doen sniden met ghewelt</l>
<l>Niet meer dan op .I. haenbelt</l>
<l n="6200"><milestone unit="fol" n="99va"/> <hi rend="bold">[.]</hi>Elpe mamet ende apoliin</l>
<l>Sprac die roese wat macht siin</l>
<l>Dat miin sweert niet wil sniden</l>
<l><pb n="181b."/> Doe verhief hi in corten tiden</l>
<l>Dat sweert met beiden handen</l>
<l n="6205">Dies ghesciede hem vele scanden</l>
<l>Want het in .ij. sticken brac</l>
<l>Die roese riep ende sprac</l>
<l>Edel ridder goet van prise</l>
<l>Ic gheue v herberghe ende spise</l>
<l n="6210">Die noit ridder op mi</l>
<l>Ghewinnen mocht sonder ghi</l>
<l>Dies heb lof ende ere</l>
<l>Sprac segheliin en wildi mere</l>
<l>Van desen paeyment ontfaen</l>
<l n="6215">Eer dat wij daer bouen gaen</l>
<l>Ic sals doen v gheuoech</l>
<l>Bontecroy seide ic hebs ghenoech</l>
<l>Ic hads lieuer littel dan vele</l>
<l>Want du sijs van fellen spele</l>
<l n="6220">Ic sie wel du siis kerstiin</l>
<l>Hoe is dinaem segheliin</l>
<l>Pen ic gheheten por mi foy</l>
<l>Ende hoe heti vrient bontecroy</l>
<l>Heere dat si met groeten goede</l>
<l n="6225">Sprac segheliin die ridder vroede</l>
<l><hi rend="bold">[.]</hi>V laet ons daer bouen gaen</l>
<l>Met hongher bin ic zere beuaen</l>
<l>Dat ic waen steruen heere</l>
<l>Ic at in .v. daghen ende in meere</l>
<l n="6230">Broot no vleesch no dranc wiin</l>
<l>Ende trouwen sprac die zarrasiin</l>
<l>Ic saldi tote di gheuen ghenoech</l>
<l>Op mi aet ende dranc</l>
<l n="6235">Segheliin seide ghi maket te lanc</l>
<l>Laet ons dan daer bouen tiden</l>
<l><pb n="182b."/> Die joncfrouwen die saghen sij verbliden</l>
<l>Dat hi den roose verwan</l>
<l>Segheliin die edel man</l>
<l>Ghinc sitten eten sonder dwaen</l>
<l n="6240">Tors glorifier dat es ghestaen</l>
<l>Int stal daermen hem leide voren</l>
<l>Beide hoy ende voedercoren</l>
<l>So vreseliic ghinc segheliin eten</l>
<l>Het docht diere waren gheseten</l>
<l n="6245">Dat hi meer at dan .vij. man</l>
<l>Segheliin sprac bi sinte ian</l>
<l>Ghi heren ne wondert v niet</l>
<l>Dat ic dus et wats ghesciet</l>
<l>Het doet mi die hongher groot</l>
<l n="6250">Ic ne at in .v. daghen broot</l>
<l>Vrient sprac die zarrasiin</l>
<l>Broet vleesch en de wiin</l>
<l>Hebdi harde wel ghewonnen</l>
<l><milestone unit="fol" n="99vb"/> Ondanc hebben dies v veronnen</l>
<l n="6255">Segheliin sprac dat moet god weeten</l>
<l>Heer had ic ghenoech gheten</l>
<l>Ende ghi v beclaghet heer weert</l>
<l>Dat ic te vele heb verteert</l>
<l>Vanden uwen dat willic di</l>
<l n="6260">Betalen sprac die ridder vri</l>
<l>Met sulken paeyment min no meere</l>
<l>Als ic v gaf heden eer</l>
<l>Also help mi god ende siin ghewelt</l>
<l>Heere warnt icne heb ander ghelt</l>
<l n="6265"><hi rend="bold">[.]</hi>Ie roese sprac ende loech</l>
<l>Sulc paeyment heb ic ghenoech</l>
<l>Want ic ontfinc inden striit</l>
<l>.Vij. wonden harde wiit</l>
<l>Ende onsacht dadi mi tumelen</l>
<l n="6270">Op die eerde ende tghereide rumen</l>
<l><pb n="183b."/> Van elker wonden weit voer waer</l>
<l>Hebdi spise verdient .I. jaer</l>
<l>In dien dat ghi hier bliuen wilt</l>
<l>Segheliin seide heer waert scilt</l>
<l n="6275">Nenic niet dat moet god weten</l>
<l>Al segheliin al had gheten</l>
<l>Es die roese op ghestaen</l>
<l>Ende seide heer ridder laet ons gaen</l>
<l>Ic sal v toghen dat scoenste iuweel</l>
<l n="6280">Dat ghi noyt saecht in enich casteel</l>
<l>Ter capelle is hi ghegaen</l>
<l>Daer die tomme was ghestaen</l>
<l>Die hi had doen maken</l>
<l>Alse wij heden eer spraken</l>
<l n="6285">Diemen luken mocht ondoen</l>
<l>Daer so leden die glottoen</l>
<l>Te siin spere ons heeren fiin</l>
<l>Deen seide aldus die zarrasiin</l>
<l>Siet hier heer ridder sonder bliif</l>
<l n="6290">Tselue spere daermede siin liif</l>
<l>Marien soen was ghenomen</l>
<l>Moghediit porren het sal v vromen</l>
<l><hi rend="bold">[.]</hi>C salt v gheuen sprac die heidiin</l>
<l>Ic hoep iaic sprac segheliin</l>
<l n="6295">Dus ghinc segheliin ten spere</l>
<l>Ende hieft op met groten gheere</l>
<l>Daer wiese littren aenden scacht</l>
<l>Dat hi hem vander tomme wacht</l>
<l>Ende hi doer gheen sake</l>
<l n="6300">Thooft siin daer binnen stake</l>
<l>Want hi soude verliesen tliif</l>
<l>Doe sprac aldus die keitiif</l>
<l>Heer ridder goet is v gheual</l>
<l>Ghi siit bloem van ridderen al</l>
<l n="6305">Siet dit is die tomme miin</l>
<l>Hier in wordic na minen fiin</l>
<l>Gheleit ende begrauen</l>
<l><milestone unit="fol" n="100ra"/> Si heeft ghecost vele hauen</l>
<l><pb n="184b."/> Ende mettien hise ondede</l>
<l n="6310">Siet hier die scoenste stede</l>
<l>Die ghi nie saghet met oghen</l>
<l>Segheliin liet se hem wel toghen</l>
<l>Mer so wat siins ghesciet</l>
<l>Siin hooft en quammer binnen niet</l>
<l n="6315">Doe sprac die roese vanden casteel</l>
<l>Gaet herwaert ende siet binnen die iuweel</l>
<l>Die harde scoen te sien siin</l>
<l>Doe stont bet naer segheliin</l>
<l>Hi keec van verren ende sach</l>
<l n="6320">Die roese die daer binnen lach</l>
<l>Metten hoefde ende segheliin</l>
<l>Sloech die clinke dat die heydiin</l>
<l>Thooft vanden buke droech</l>
<l>Doe stoet segheliin ende loech</l>
<l n="6325">Ende seide heer roese nv hout dat</l>
<l>In vinc noyt so goede rat</l>
<l>Als ic nv heb ghedaen</l>
<l>Gheuaen sidi ende ic ontgaen</l>
<l><hi rend="bold">[.]</hi>Oe dancte segheliin die here</l>
<l n="6330">Gode vtermaten sere</l>
<l>Dat hi hem die reden dede verstaen</l>
<l>Ende hem die ere had ghedaen</l>
<l>Dat hi mede siin liif behielt</l>
<l>Gods cracht ende siin ghewelt</l>
<l n="6335">Die es vtermaten groot</l>
<l>Nu is die felle roese doot</l>
<l>Ende het was al donker nacht</l>
<l>Ende hi brocht met hem witten scacht</l>
<l>Dies hi blide wesen mocht</l>
<l n="6340">Als hine in die sale brocht</l>
<l>Nie was daer binnen die dat verstaet</l>
<l>Man no wiif die hem ionste quaet</l>
<l><hi rend="bold">[.]</hi>I daden hem alle gader ere</l>
<l>Vergheten hadden si haren heere</l>
<l n="6345">Biden spere gracioese</l>
<l><pb n="185b."/> Dat dede god die gloriose</l>
<l>Die alle dinc wel vermach</l>
<l>Hi was daer tote het was dach</l>
<l>Mer hine sliep littel no vele</l>
<l n="6350">Suchtens sciet hi vter sale</l>
<l>Ende reet wech siinre straten</l>
<l>Als hi quam vter saten</l>
<l>So quam haer in haer ghedocht</l>
<l>Waer haer heer wesen mocht</l>
<l n="6355">Doe ghinghen sij in die cappelle</l>
<l>Daer doet lach die roese felle</l>
<l>Daer rees groot hantgheslach</l>
<l>Ende sulc wasser diet gheern sach</l>
<l>Daer was herde groot ghescalle</l>
<l n="6360">Segheliin was ontreden alle</l>
<l>Dat hiis bleef sonder lachter</l>
<l><milestone unit="fol" n="100rb"/> Nochtan volghede si hem achter</l>
<l>Mer sine mochten niet achtertalen</l>
<l>God help hem in die saken</l>
<l n="6365">Hier bi sone wondert mi niet</l>
<l>Al is segheliin dus ghesciet</l>
<l>Gods hulpe was hem mede</l>
<l>Nu quam hi voer die stede</l>
<l>Tolifren daer die naen</l>
<l n="6370">Met droefheden was beuaen</l>
<l>Ende sine kiinder in groeter noot</l>
<l>Want sine hadden wiin no broet</l>
<l>Ende hare hulpe was so versleghen</l>
<l>Si ende siin maer si .xx. bleuen</l>
<l n="6375"><hi rend="bold">[.]</hi>Ie vij. waren siin maghe</l>
<l>Ende souden hem inden seluen daghe</l>
<l>Op hebben ghegeuen den zarrasiin</l>
<l>Als dat sach heer segheliin</l>
<l>Voer die stat ghelogiert</l>
<l n="6380">Ligghen hi doe niet ne viert</l>
<l>Hi vergorde glorifier</l>
<l>Ende seide aldus die goedertier</l>
<l><pb n="186b."/> Soete vrene nv moeten wij</l>
<l>Wonder bestaen ic ne ghi</l>
<l n="6385">Ende dese zarrasiin doden</l>
<l>Nu ne laet v niet verbloden</l>
<l>Biit vast ende oec slaet</l>
<l>Ende laet ons sulke daet</l>
<l>Ende dat ors neyede seere</l>
<l n="6390">Ende dedete kennen in siin latiin</l>
<l>Dat hem ghehulpich soude siin</l>
<l>Nu hoert wat die ridder doet</l>
<l>Dat wit spere daer dat bloet</l>
<l>Aen hinc aen tende voren</l>
<l n="6395">Dat heeft die ridder wel gheboren</l>
<l>Dwers gheleit inden aertsoen</l>
<l>Ende peinse de dus die ridder coen</l>
<l>Het waer saghen harde groot</l>
<l>Soudhi yement steken doot</l>
<l n="6400">Mettien spere daer god mede</l>
<l>Ghesteken was in siin lede</l>
<l>Ende daer dat versche bloet hinc ane</l>
<l>Hi nam den scacht metten vane</l>
<l>In siin hant ende reet int heere</l>
<l n="6405">Int ghereide dwers dat heilighe speere</l>
<l>Dat noit niemen breken mocht</l>
<l>Hi reet ter neder harde onsocht</l>
<l>Ten yersten ieeste op dien dach</l>
<l>Also tspere dwers lach</l>
<l n="6410">Int ghereide tors was hoech</l>
<l>Dat vtermaten seer vloech</l>
<l>Dat hier daer tumelen dede</l>
<l>Meer dan C. vten ghereyde</l>
<l>Dien hi gaf noch stoet</l>
<l n="6415">Nochtan bleuen sij van vreesen doot</l>
<l>So fel was dat ghemoet</l>
<l><milestone unit="fol" n="100va"/> Dat segheliin die ridder goet</l>
<l><pb n="187b."/> Daer dede in dat capliis</l>
<l>Dat gherucht ende pongiis</l>
<l n="6420">En dede noyt man dan segheliin</l>
<l>Allene dede die ridder fiin</l>
<l><hi rend="bold">[.]</hi>Ods ridder was hi vercoren</l>
<l>Ne wondert v niet die dit horen</l>
<l>Al dede hi dit groot wonder</l>
<l n="6425">Hi brocht gheent heer al tonder</l>
<l>Dat is an allen ziden vlien</l>
<l>Alsoe verre als sine sien</l>
<l>Haer ende taer op dat velt</l>
<l>Dat dede al die goeds ghewelt</l>
<l n="6430">Dat hi dit groot wonder dede</l>
<l>Doe sach wtwaert vander stede</l>
<l>Die naen dat was siin oem</l>
<l>Ende sach houden onder enen boem</l>
<l>Segheliin metten witten scilde</l>
<l n="6435">Als die hem vercoelen wilde</l>
<l>Vanden pongise dat hi had ghedaen</l>
<l>Doe riep neder waert die naen</l>
<l>Coemt hare kindre alle viue</l>
<l>Ic sie die ons vanden liue</l>
<l n="6440">Ons allegader ghehulpich sal siin</l>
<l>Dat es miin neue segheliin</l>
<l><hi rend="bold">[.]</hi>Ls hi dus sprac die naen</l>
<l>Quamen si alle .v. ghegaen</l>
<l>Tharen vader als hise riep</l>
<l n="6445">Talgefeer mede opwaert liep</l>
<l>Clinkaerts sone segheliins neue</l>
<l>Ay dat v god eer gheue</l>
<l>Sraken sij waer es hi</l>
<l>Sieten ghinder als ridder vri</l>
<l n="6450">Houden onder ghenen boem</l>
<l>Sprac die naen segheliins oem</l>
<l>Si saghen vyt doe seiden sij</l>
<l>Bi gode vader dat es hi</l>
<l>Ondanc heb die langher spaert</l>
<l n="6455"><pb n="188b."/> Wine doen ons te veldewaert</l>
<l>Amen so sprac die naen</l>
<l>Si traken wyt vele saen</l>
<l>Ende segheliin had hem vercoelt</l>
<l>Als hider het nemmer voelt</l>
<l n="6460">Begonste die ridder scouwen</l>
<l>Opwaert om die joncfrouwen</l>
<l>Daer hi die .vij. kiinder an wan</l>
<l>Hine sach niet edel man</l>
<l>Wart in vare herde groot</l>
<l n="6465">Dat sij alle waren doot</l>
<l>Hi sat weder op siin paert</l>
<l>Ende voer ten heer waert</l>
<l>Dedel ridder goedertiere</l>
<l>Ende liet daer sine baniere</l>
<l n="6470">Onder boem ende trac siin sweert</l>
<l>Als die seer te vechten gheert</l>
<l>Mer hi voerde den witten scacht</l>
<l>Dwers int ghereide ende hi vacht</l>
<l><milestone unit="fol" n="100vb"/> Met rosenbrande sinen sweerde</l>
<l n="6475">Menighen dede hi vallen ter eerde</l>
<l>Vanden slaghe die hi sloech</l>
<l>So datter niement tliif ondroech</l>
<l>Van die hi gheraken mocht</l>
<l>Doe peinsede die soudaen ende docht</l>
<l n="6480">Hoe hi den ridder mocht vellen</l>
<l>Ende riep te hem siin ghesellen</l>
<l>Ghi heere wij sijn te seer verlast</l>
<l>Men neme enen starcken bast</l>
<l>Ende elc einde salmen vast ter vaert</l>
<l n="6485">Wel seker biinden op .i. paert</l>
<l>Daer mede salmen sonder sparen</l>
<l>Vaste op den ridder varen</l>
<l>Dus salmen vellen onder die voet</l>
<l>Of wij bliuen in ons bloet</l>
<l n="6490">Hier versmoert hine siin ghewelt</l>
<l>Als die soudaen dit had vertelt</l>
<l><pb n="189b."/> Quamen si met desen engien</l>
<l>Ende segheliin heuet versien</l>
<l>Tors hi met sporen dwanc</l>
<l n="6495">So dat ouer tengien spranc</l>
<l>Hi keerde om ende toerde</l>
<l>Op den ghenen die tengien voerde</l>
<l>Ende sloech hem thoeft af mettien</l>
<l>Den anderen slach opt engien</l>
<l n="6500">Sloech hi metten sweerde van stael</l>
<l>Het viel ter eerden altemael</l>
<l><hi rend="bold">[.]</hi>Ls dit die sarrasiin sien</l>
<l>Ghinghen si alle vast vlien</l>
<l>Ende segheliin reet achter</l>
<l n="6505">Lude roepende groten lachter</l>
<l>So moet v allen ghescien</l>
<l>Dat ghi brocht dat engien</l>
<l>Dese ouerdaet suldi becopen</l>
<l>Ghine sult ontriden no ontloepen</l>
<l n="6510">Binnen dien es die soudaen comen</l>
<l>Ten boem ende heeft vernomen</l>
<l>Segheliins banier die doer stac</l>
<l>Harde hoghe in enen tac</l>
<l>Ende wilde draghen dan</l>
<l n="6515">Dit saghen die .xx. man</l>
<l>Die vter stat comen siin</l>
<l>Si riepen op die zarrasiin</l>
<l>Ende voeren seer vtermaten</l>
<l>Dien standaert moeti hier laten</l>
<l n="6520">Daer was .I. groot pongiis</l>
<l>Talgefeer dede in dat capliis</l>
<l>Wonder vele ende groot</l>
<l>Menighen heidiin sloech hi doot</l>
<l>In einde was hi seer ghewont</l>
<l n="6525">Ende die cracht wies in alle stont</l>
<l>Optien naen ende die sine</l>
<l>Dat si waren in groter pine</l>
<l>Ende zeer doerwont siin</l>
<l><pb n="190b."/> Dat sach die stout segheliin</l>
<l n="6530">Ende keerde omme sine paert</l>
<l><milestone unit="fol" n="101ra"/> Ende voervast darwaert</l>
<l>Des hi quam in den hoep</l>
<l>Elc was blide die ontsloep</l>
<l>Si riepen alle o wach ende o wij</l>
<l n="6535">Doe seide die soudaen van persi</l>
<l>Staet ghi heeren .i. luttelkiin</l>
<l>Of ic verliese tleuen miin</l>
<l>So wat hi riep daer was gheen staen</l>
<l>Doe riep siin oem die goede naen</l>
<l n="6540">Siit ghi dat neue segheliin</l>
<l>Ia ic heere oem wie soudic siin</l>
<l>Ic bint al selue die dus can slaen</l>
<l>Sine banier had die soudaen</l>
<l><hi rend="bold">[.]</hi>At so ver sach doe segheliin</l>
<l n="6545">Doe quamen die neue siin</l>
<l>Ende wilden groeten inden striit</l>
<l>Segheliin seide en is gheen tiit</l>
<l>Nu te gheuen eneghe groet</l>
<l>Siet ghi wel hier en is gheen moet</l>
<l n="6550">Slaet vast ende waent swighen</l>
<l>Mine banier moet ic ghecrighen</l>
<l>Eeric yement groeten can</l>
<l>Doe sloech met sporen dedelman</l>
<l>Roesenbrande dat hi verdroech</l>
<l n="6555">Den soudaen thooft af sloech</l>
<l>Doe viel neder die banier</l>
<l>Doe sprac segheliin vele schier</l>
<l>Nu hout dat ins duuels ere</l>
<l>Mine vane draghestu nemmermere</l>
<l n="6560">Du droechsten sonder minen danc</l>
<l>Daerbi es diin loen dus cranc</l>
<l>Als die soudaen was doot</l>
<l>Ghinghen si vlien clein ende groot</l>
<l>Die soudaen van persi</l>
<l n="6565">Was gheuaen doe swoerhi</l>
<l><pb n="191b."/> Manscap den goeden naen</l>
<l>Daerop was hi laten gaen</l>
<l><hi rend="bold">[.]</hi>l lieter tenten ende paeuwelioen</l>
<l>Daer ne was gheen so coen</l>
<l n="6570">Dat hi dorste daer omme sien</l>
<l>Noch niement vercochter siin vlien</l>
<l>So seere waren si versaghet</l>
<l>Als si dus waren veriaghet</l>
<l>So keerde hier ter stede saen</l>
<l n="6575">Ieghen hem quam die goede naen</l>
<l>Ende sine kiindre alle viue</l>
<l>Ende taelgefeer van goeden liue</l>
<l>Doe harde seer ghewont was</l>
<l>Segheliin sprac siit seker das</l>
<l n="6580">Nu alre eerst hebic den moete</l>
<l>Ghi heren dat ic v groete</l>
<l>Hoe staet met .v. sprac segheliin</l>
<l>Soe antwoerde die oem siin</l>
<l>So help mi god lieue neue</l>
<l n="6585">Het is wonder dat ic leue</l>
<l>Ende alle die ghene die hier siin</l>
<l><milestone unit="fol" n="101rb"/> Waren doet neue miin</l>
<l>Waerdi niet comen hier</l>
<l>Want wine hebben broot no bier</l>
<l n="6590"><hi rend="bold">[.]</hi>O visch no vleesch no wiin</l>
<l>So neemt spise sprac segheliin</l>
<l>Alsoe vele als ghire begheert</l>
<l>Hier is niement diet ons weert</l>
<l>Het wart ghedaen sprac siin oem</l>
<l n="6595">Al stille houdende onder den boem</l>
<l>Vraghede segheliin die ghetrouwe</l>
<l>Of daer binnen enighe joncfrouwe</l>
<l>Waren inden toern goet</l>
<l>Doe antwoerde metter spoet</l>
<l n="6600">Ende sprac aldus dienaen</l>
<l>Dat sij alle .vij. waren ontgaen</l>
<l>Ende die .vij. kiindre mede</l>
<l><pb n="192b."/> Die die vroetste vander stede</l>
<l>Waren eer sij henen schien</l>
<l n="6605">Ende scoene ionghe lieden</l>
<l>Van .xij. iaren waren sij</l>
<l>Ende alsoe groet segghic di</l>
<l>Als enich is van seuentien</l>
<l>Wel soete neue segghet nie</l>
<l n="6610">Waer hebdi so langhe ghesiin</l>
<l>Bi gode oem sprac segheliin</l>
<l>Te babilonien was ic gheuaen</l>
<l>Dat ic niet mocht ontgaen</l>
<l>Ic dogheder pine herde swaer</l>
<l n="6615">Al omme gaende .xv. jaer</l>
<l>Doe sprac siin oem ende weende seere</l>
<l>O wij segheliin ionchere</l>
<l>Lieue neue lieue kiint</l>
<l>Hier of ne wist ic twint</l>
<l n="6620">Waer ghi gheuaen waert</l>
<l>Waerdi dus seere verswaert</l>
<l>Lacen in v ionghe liif</l>
<l>Iaic oem om dese wiif</l>
<l>Die hier waren int casteel</l>
<l n="6625">Heb ic ghedoghet swaer reueel</l>
<l>Om dat ic haer min plach</l>
<l>Dvoer dien tiit ende den dach</l>
<l>Dat si kerstenheit hadden ontfaen</l>
<l>Ende dit heuet god selue ghedaen</l>
<l n="6630"><hi rend="bold">[.]</hi>M die sonde die icker aen dede</l>
<l>Het worden die vroetste van kerstenhede</l>
<l>Die kiinder die daer gheboren siin</l>
<l>Des verbliidic sprac segheliin</l>
<l>God gheue dat ic se moet scouwen</l>
<l n="6635">Ende haer moederen die joncfrouwen</l>
<l>Of icse mach sien sonder quaet</l>
<l>Ende anders niet so hoet gaet</l>
<l><hi rend="bold">[.]</hi>Ie naen antwoerde mettien</l>
<l>Ic hoep aen gode ghi sulse sien</l>
<l n="6640"><pb n="193b."/> Nu waent verbliden vander ere</l>
<l>Die v god onse heere</l>
<l>Dicke wilen heeft ghedaen</l>
<l>Wat scacht is dat sprac die naen</l>
<l>So witten scacht sach ic nie</l>
<l n="6645"><milestone unit="fol" n="101va"/> Segheliin sprac ic segt di</l>
<l>Het is die scacht die int hart</l>
<l>Ihesumme met groter smert</l>
<l>Was ghesteken ende die side ondaen</l>
<l>Doe cnielde die goede naen</l>
<l n="6650">Ende dancte gode vtermaten</l>
<l>Dus so reden si ter saten</l>
<l>Daermen ontfinc segheliin wael</l>
<l>Met soete ende met scoenre tael</l>
<l>Daer bleef hi die nacht al doere</l>
<l n="6655">Sanderdaeghs ter seluer vre</l>
<l>Nam hi oerlof ende voer dan</l>
<l>Ende die naen die goede man</l>
<l>Ghebrochten ende sine kiindre mede</l>
<l>Doe sprac taelgefeer ende sede</l>
<l n="6660">Ay segheliin wel soete neue</l>
<l>Dat v god eer moet gheuen</l>
<l>Laet mi v scilt cnape siin</l>
<l>Dat willic wel sprac segheliin</l>
<l>Dus waren si vter steden</l>
<l n="6665">Toliferne onder hem beiden</l>
<l>Om auenture als .ij. ghesellen</l>
<l>Daer men vele af mach tellen</l>
<l>Eer distorie sal nemen fiin</l>
<l>Dus had .i. cnape segheliin</l>
<l n="6670">Die siin maech ende vrient was</l>
<l>Die noyaelste daer ic nie af las</l>
<l><hi rend="bold">[.]</hi>I voeren .vij. daghen seit die ieeste</l>
<l>Doer boscaelgen ende foreest</l>
<l>Daer si ne saghen man no wiif</l>
<l n="6675">No creature die had liif</l>
<l>Mer si hadden met hem spise</l>
<l><pb n="194b."/> Taelgefeer goet van prise</l>
<l>Voerde met hem .ij. bariseel wiins</l>
<l>Ende den standaert segheliins</l>
<l n="6680">Voerdi als .i. deghen stout</l>
<l>Ter middewaert in .i. wout</l>
<l>Quam .i. cnape ieghen hem ghegaen</l>
<l>Wenende menighen heeten traen</l>
<l>Alsi ghenen cnape ghemoeten</l>
<l n="6685">Hoefschelike dat sine groeten</l>
<l>Doe vraghede hem die ionghelinc</l>
<l>Twi hi in sulken rouwe ghinc</l>
<l>Ic segt v sprac die cnape fiin</l>
<l>Van romen die keyser constantiin</l>
<l n="6690"><hi rend="bold">[.]</hi>Out orloghe harde groot</l>
<l>Siin volc dat is ghesleghen doot</l>
<l>Dat hi niet wyt ne dar riden</l>
<l>Al omme romen wel .vj. milen</l>
<l>Ligghen ghelogiert die barbarien</l>
<l n="6695">Ende doen hem harde sere tonsien</l>
<l>Die keyser dar niet wyt riden</l>
<l>Ic mach v segghen twi si striden</l>
<l>Die coninc van barbarien</l>
<l>Wille hebben romonien</l>
<l n="6700">Ende constantiins dochter die scoen</l>
<l>Floretten onder den troen</l>
<l><milestone unit="fol" n="101vb"/> Ne was noyt scoenre ghesien</l>
<l>Ende miin heer es in dien</l>
<l>Dat hi doet kiesen sal</l>
<l n="6705">Eer hi verliest groot of smal</l>
<l>Een pennewaert van sinen lande</l>
<l>Ende hi heeft so vele viande</l>
<l>Daer ligghen voeren sekerlike</l>
<l>.xxv. coninghen rike</l>
<l n="6710">Die die Coninc van barbarien</l>
<l>Te hulpen heeft ende haer partien</l>
<l>Dat doot al siin groot scat</l>
<l>Dus heer ridder is die stat</l>
<l><pb n="195b."/> Van romen in groter noot</l>
<l n="6715">Daes nes binnen wiin no broot</l>
<l>Bi te leuen daghen achte</l>
<l>Nu loepic met groeter crachte</l>
<l>Om soudenier achter velde</l>
<l>So waer ic come heeft met ghelde</l>
<l n="6720">Die Coninc onkocht van barbarien</l>
<l>Dat niement die van romanien</l>
<l>Ne wilde te hulpen staen</l>
<l>Eest dat die romonie tonder gaen</l>
<l>Si sullen alle eighen worden</l>
<l n="6725">Wel soete vrient sprac segheliin</l>
<l>Waeric te romen des siit vroet</l>
<l>Het ware den keiser herde groet</l>
<l><hi rend="bold">[.]</hi>Eghe heb ic van gode ontfaen</l>
<l>Romen sal ic in staden staen</l>
<l n="6730">Al waerre noch mere dant es</l>
<l>Des siit seker ende ghewes</l>
<l>Wil mi god helpen ende sinte marie</l>
<l>Die barbarien ende haer pertie</l>
<l>Sullen wij doen wel groeten vaer</l>
<l n="6735">Ay god here waren wij daer</l>
<l>So soudtmen noch tauont sien</l>
<l>Die barbarien seer vlien</l>
<l><hi rend="bold">[.]</hi>Ie cnaep seide wel soete heere</l>
<l>uwe woerde troesten mi so seere</l>
<l n="6740">Mi dinke dat ics heb tebet</l>
<l>Die keyser sal an die kersten wet</l>
<l>Bekeren mach hi verwinnen</l>
<l>Alleen siin wiif coninghinnen</l>
<l>Bidts hem nacht ende dach</l>
<l n="6745">Noyt man beter wiif ne sach</l>
<l>Dan si es in haer wesen</l>
<l>Segheliin sprac met desen</l>
<l>Hi seide ghewaecht vrient mi</l>
<l>Skeysers dochter es si</l>
<l n="6750">So groot so out van daghen</l>
<l><pb n="196b."/> Dat si minne sal moghen draghen</l>
<l>Ia si nv hoert sonder bliif</l>
<l>Si is dat alre scoenste wiif</l>
<l>Die noit man met oghen sach</l>
<l n="6755">Mer hoert wes ic v doe ghewach</l>
<l>Vader ende moeder is comen te voren</l>
<l>Langhe eer si was gheboren</l>
<l><milestone unit="fol" n="102ra"/> <hi rend="bold">[.]</hi>At si soude hebben ic seker ben</l>
<l>Tkiint van iherusalem</l>
<l n="6760">Entie soude seghesalich siin</l>
<l>Ende hi soude heeten segheliin</l>
<l>Dies is hi seker als der doot</l>
<l>Hier omme heere is hi bloet</l>
<l>Te trecken an die kerstiin wet</l>
<l n="6765">Nochtan es siin sin gheset</l>
<l>Mids den ridder der coninghinnen</l>
<l>Eest dat hi den striit verwinne</l>
<l>Dat hi hem bekeren sal</l>
<l>Ane gode nv weet diit al</l>
<l n="6770">Den gront wat die reden siin</l>
<l>Nu wouts god sprac segheliin</l>
<l>Watter voert af sal ghescien</l>
<l>Ic hebs wil ende bin in dien</l>
<l>Dat ic starcken wille die wet</l>
<l n="6775">Daer god int cruce om was gheset</l>
<l>Hi heeft mi ere so vele ghedaen</l>
<l>Ic ware domme liet ic staen</l>
<l>Siin troost is sonder snette</l>
<l>Ay scone joncfrouwe florette</l>
<l n="6780"><hi rend="bold">[.]</hi>Oe gheern soud ic v sien</l>
<l>Doe antwoerde mettien</l>
<l>Heer so saechdi tscoenste wiif</l>
<l>Die noyt ontfinc van moedre liif</l>
<l>Edel heer hoe heet di</l>
<l n="6785">Ic segt v sprac die ridder vri</l>
<l>Van iherusalem segheliin</l>
<l>So es die rechte name miin</l>
<l><pb n="197b."/> Doe sprac die cnape es dat waer</l>
<l>So moeghdi riden sonder vaer</l>
<l n="6790">Te romen waert heer segheliin</l>
<l>Die barbarien sullen siin</l>
<l>Tonder ghedaen dits waerheit</l>
<l>Want langhe stont es het gheseit</l>
<l>God heeft v te ponte brocht</l>
<l n="6795">Ic heb langh ghenoech ghesocht</l>
<l>Hulp ende secoers segheliin</l>
<l>Van alle die in die werelt siin</l>
<l>Ne worde die stat van romen ghemeen</l>
<l>Vertroest sonder v alleen</l>
<l n="6800"><hi rend="bold">[.]</hi>Oe sprac die vrome segheliin</l>
<l>Cnape hoe es die name diin</l>
<l>Heere ic heet byenaley</l>
<l>Ic ne gaue niet .i. ey</l>
<l>Om te loepen hondert milen</l>
<l n="6805">Vrient dat si ter goeder wilen</l>
<l>Sprac segheliin al sondervaer</l>
<l>Ay god twi ne waeric daer</l>
<l>Voer die stat te romen opt velt</l>
<l>Taelgefeer seide bider gods ghewelt</l>
<l n="6810">Wij sulre siin so wij eerst moghen</l>
<l>Die soete god moet ons verhoghen</l>
<l>Dat wire comen tonser baten</l>
<l><milestone unit="fol" n="102rb"/> Byenaley seide die straten</l>
<l>Ende die weghe siin mi cont</l>
<l n="6815">Wij sulre comen in corter stont</l>
<l>Binnen .x. daghen dat hoep ic</l>
<l>Segheliin seide dat is .i. lanc stic</l>
<l>Vij sullen dach ende nacht riden</l>
<l>Byenaley seide ic sal striken</l>
<l n="6820">Also seer sonder waen</l>
<l>Als uwe peerde sullen gaen</l>
<l>Dus reet te romen waert segheliin</l>
<l>Hoert vanden keyser constantiin</l>
<l>Die was te romen in sulker noot</l>
<l n="6825"><pb n="198b."/> Dat hine had wiin no broot</l>
<l>Ende soude die stat al sonder saghe</l>
<l>Op hebben ghegheuen ten derden daghe</l>
<l><hi rend="bold">[.]</hi>Aer hi in dese droefheit lach</l>
<l>Snachs hi metten oghen sach</l>
<l n="6830">Hi ende siin wiif te gader beide</l>
<l>.I. licht claer een stemme seide</l>
<l>Constantiin nv doet den raet</l>
<l>Van dinen wiue het wert di niet quaet</l>
<l>Ende riit merghen wt op dat velt</l>
<l n="6835">Ghi sult winnen in v ghewelt</l>
<l>Beide spise ende wiin</l>
<l>Du hebs langhe wanlouich ghesiin</l>
<l>Marghi alstu coemst buten der stat</l>
<l>Saltu sien versta wel dat</l>
<l n="6840">Een tekiin dat saltu eeren</l>
<l>Met herten dine sal niet deren</l>
<l>Noch dine volke moghen messchien</l>
<l>Merghiin vroe saltu sien</l>
<l>Teken want in di bringhen sal</l>
<l n="6845">Gheluc seghe ende ongheual</l>
<l>Es nakende nv ter stede</l>
<l>Laet varen dine wanlouichede</l>
<l><hi rend="bold">[.]</hi>Nde vant gods met harten plien</l>
<l>God die alle dinc can voersien</l>
<l n="6850">Heeft dat kiint van iherusalem</l>
<l>Altemael ghetrect aen hem</l>
<l>Ende het wart dire dochter man</l>
<l>God die alle dinc ponten can</l>
<l>Heeften harwaert gheseint</l>
<l n="6855">Om te beteren dine torment</l>
<l>Ende van romen al ghemeen</l>
<l>Hi ende v wiif alleen</l>
<l>Sullen halen dat selue cruys</l>
<l>Daer aen hinc die soete Ihesus</l>
<l n="6860">Want sire toe vercoren siin</l>
<l>Aleen v wiif ende segheliin</l>
<l><pb n="199b."/> Die corts wart voer die stat</l>
<l>Die die barbarien sullen maken mat</l>
<l>Dat si van hem sullen vlien</l>
<l n="6865">Binnen .vij. daghe salment sien</l>
<l><hi rend="bold">[.]</hi>I brincht gheesel naghel ende croen</l>
<l><milestone unit="fol" n="102va"/> Ende dat spere wit ende scoen</l>
<l>Daer god mede int herte siin</l>
<l>Was ghesteken brinct segheliin</l>
<l n="6870">Do ruymde dinghel dat palas</l>
<l>Aleene harde blide was</l>
<l>Ende haer man constantiin</l>
<l>Diene mocht niet blider siin</l>
<l>Smorghens dedi siin volc ghereyden</l>
<l n="6875">Ende voer voeren vter steden</l>
<l>Doe quam .i. licht op hem claer</l>
<l>Daer niement sonder vaer</l>
<l>Die inghel seide als ic versta</l>
<l>Hoc signum crucis porta</l>
<l n="6880">Dit tekiin van den cruce drach</l>
<l>Sprac die inghel ende hi sach</l>
<l>Enen vtermaten scoenen brief</l>
<l>Daer in .i. cruys het was hem lief</l>
<l>Te sien op dien tiit</l>
<l n="6885">Hi droechse met hem inden striit</l>
<l>Dies waren die barbarien ghesceint</l>
<l>So worden also blint</l>
<l>Op dat si niet en consten ghesien</l>
<l>Op die romein ende si vlien</l>
<l n="6890"><hi rend="bold">[.]</hi>Ls blende liede dat si liepen</l>
<l>Achter velde ende riepen</l>
<l>O wij ende o wach waer wij siin</l>
<l>Ic bin al blent men slaet mi</l>
<l>Al sonder were inden striit</l>
<l n="6895">Doe maecten si die plaetse wiit</l>
<l>Die romein met hare cracht</l>
<l>Ende gods hulpe die met hem vecht</l>
<l>Twee milen ende oec meer</l>
<l><pb n="200b."/> So confierden si dat heere</l>
<l n="6900">Si wonnen spise ende wiin</l>
<l>Van romen die ionghe constantiin</l>
<l>Constantiins soen siit seker das</l>
<l>Loet die waghen selue int gras</l>
<l>Ende voerede binnen der stede</l>
<l n="6905">So daden ander ridders mede</l>
<l>Si wonnen spise sonder vaer</l>
<l>Mede te leuen .ij. jaer</l>
<l>Alleen op dien dach</l>
<l>Merct of se god wel versach</l>
<l n="6910">Na dat hem ghescepen stoet</l>
<l>Die gode dient die es vroet</l>
<l>Dat machmen hier verstaen wel</l>
<l>Het was al ons heeren spel</l>
<l>Dat die barbarien waren gheplaghet</l>
<l n="6915">Ende ooc so verre veriaghet</l>
<l>Van haren volcke had si difficte</l>
<l>Gods plaghe ende sine maledictie</l>
<l>Die op hem lieden viel al daer</l>
<l>Op den anderen dach daer naer</l>
<l n="6920">So ghinghen binnen romen ghemeen</l>
<l>Die grote clocken ende die cleen</l>
<l>Alle luden ende maecten ghescal</l>
<l><milestone unit="fol" n="102vb"/> Dies den liede wonderde al</l>
<l>Want dat niement gheweren mocht</l>
<l n="6925">Het was teghen theilicdom dat brocht</l>
<l>Segheliin goet van liue</l>
<l><hi rend="bold">[.]</hi>Leen viel in knien ghebede</l>
<l>Om te weten die waerhede</l>
<l n="6930">Wat dat luden bedieden mocht</l>
<l>Een inghel die die boetscap brocht</l>
<l>Hi seide het waer .i. tekiin scoen</l>
<l>Gheesel vat naghel ende croen</l>
<l>Daer god mede was ghepiint</l>
<l>In den cruce ghetrahiint</l>
<l n="6935"><pb n="201b."/> Brinct segheliin ende dat soete spere</l>
<l>Daer om luut het also seere</l>
<l><hi rend="bold">[.]</hi>Innen .v. daghen wert het hier</l>
<l>Daer was van caritaten tfier</l>
<l>Ontsteken in der vrouwen hert</l>
<l n="6940">Dat haer begonste vander smert</l>
<l>Ontfermen die god ontfinc</l>
<l>Ende peinsede tcruce daer hi in hinc</l>
<l>Soude si sien of inden wille</l>
<l>Steruen si lach al stille</l>
<l n="6945">In orisoen die vrouwe</l>
<l>Als die had groten rouwe</l>
<l>Van haren zonden als ict sach</l>
<l>Tote opten viiften dach</l>
<l>Lach die vrouwe dus haer dancs</l>
<l n="6950">Dat si ne onbeet aet no drancs</l>
<l>Dat dede god ende niement el</l>
<l>Die vrouwe orconde ende seide wel</l>
<l>Daer cortelike soude siin</l>
<l>Van iherusalem segheliin</l>
<l n="6955">Ende brinct gheesel naghel ende croen</l>
<l>Tvaetkiin ende dat spere scoen</l>
<l>Daer god mede was ghesteken</l>
<l>Int hert siin ende moest breken</l>
<l>Om ons arme sondighe al</l>
<l n="6960">Aleene die vrouwe beual</l>
<l>Alden lieden vander stat</l>
<l>Dat si niet en lieten dat</l>
<l>Sine daden hem beruoet ende vulliin</l>
<l>Want van iherusalem segheliin</l>
<l n="6965">Coemt hier op desen dach</l>
<l>Dat seide mi daer ic lach</l>
<l>Een inghel scoen ende claer</l>
<l>Ic segt v voert ende het is waer</l>
<l>Oetmoedelike sullen wij wytgaen</l>
<l n="6970">Ende den ridder wel ontfaen</l>
<l>Die hier coemt metten juweelen</l>
<l><pb n="202b."/> Ridders cnapen dannoselen</l>
<l>Want theilichdom is so groot</l>
<l>Dat ic langhe heb begheert</l>
<l n="6975">Te sien ende den ridder weert</l>
<l>Die ons vachten sal van toerne</l>
<l><milestone unit="fol" n="103ra"/> Want het is ons heeren vercoren</l>
<l>Die ons brinct rechten seghe</l>
<l>Hets recht datmen siins pleghe</l>
<l n="6980"><hi rend="bold">[.]</hi>Er vrouwen ghebot was ghedaen</l>
<l>Nu willic ter materien gaen</l>
<l>Ende oec beiden langher niet</l>
<l>Te segheliin aldaer ict liet</l>
<l>Die quam ghereden op enen dach</l>
<l n="6985">Daer hi die stat van romen sach</l>
<l>Dies verblide hem sinne ende moet</l>
<l>Oec versach die ridder goet</l>
<l>Tenten ende paeuwelioen</l>
<l>Ghelogeert opt felt groen</l>
<l n="6990"><hi rend="bold">[.]</hi>Oe seide aldus segheliin</l>
<l>Taelgefeer neue miin</l>
<l>Nu hout hier witten scacht</l>
<l>Ende volghet mi met alre macht</l>
<l>Dese honden en ontsie ic niet .i. ey</l>
<l n="6995">Doe sprac aldus byenaley</l>
<l>Die cnape ende seide heere wildi</l>
<l>Ic sal ons leiden in die stat vri</l>
<l>Enen wech leiden die ic weet</l>
<l>Segheliin die antwoerde ghereet</l>
<l n="7000">Die lachter moet mi niet gheuallen</l>
<l>Dat ic bedectelike soude vallen</l>
<l>Die doer dese honden vlien</l>
<l>Si siin sod diese ontsien</l>
<l>Ic dancke god dat ic hier si</l>
<l n="7005">Si noepten dorsschen die ridderen vri</l>
<l>Ende quamen te passe als coene deghen</l>
<l>Daerre C. was gheleghen</l>
<l><pb n="203b."/> Barbarien ghewapent wel</l>
<l>Daer begonste spelen siin spel</l>
<l n="7010">Met sinen vane ende hi reet</l>
<l>Ter eerden vele van datter steet</l>
<l>Ende die ander begonsten vlien</l>
<l>Ten heer waert ende mettien</l>
<l>Volghede hem segheliin achter</l>
<l n="7015">Ende dede hem so groeten lachter</l>
<l>Dat sij verloren liif ende ere</l>
<l>Taelgefeer vacht oec sere</l>
<l>Met sinen sweerde sonder ducht</l>
<l>Die zarrasiin hadden die vlucht</l>
<l n="7020">Want segheliin gaf hem rente</l>
<l>Slaghe groot voer sconincs tente</l>
<l>Quam groot ghescal ende seide</l>
<l>Dat .j. ridder alleen dede</l>
<l>Dese ouerdaet ende dit gherucht</l>
<l n="7025">Die coninc seide dese vlucht</l>
<l>Sal hi ontghelden moetic leuen</l>
<l>Hi ware bet te lande bleuen</l>
<l><hi rend="bold">[.]</hi>Oe sat op .I. Coninc vri</l>
<l>Ende was heere van alubi</l>
<l n="7030">Meer dan .xxx<hi rend='sup'>m</hi>. man</l>
<l><milestone unit="fol" n="103rb"/> Volghede segheliin an</l>
<l>Als segheliin dat siet</l>
<l>Datten die heidiin hebben bespiet</l>
<l>Nu helpt siet gods cracht</l>
<l n="7035">Taelgefeer den witten scacht</l>
<l>Wil ic hebben doer den noot</l>
<l>Hier coemt .I. scaer groot</l>
<l>Hi nam den scacht als hiit seide</l>
<l>Ende leiden dwers int ghereide</l>
<l n="7040">Ouer elke side siit des vroet</l>
<l>Raghede ouer .vij. voet</l>
<l><hi rend="bold">[.]</hi>V laet sien sprac segheliin</l>
<l>Taelgefeer neue miin</l>
<l>Of ghi stout van herten siit</l>
<l n="7045"><pb n="204b."/> Volghet mi na inden striit</l>
<l>Ic sal ghenoech lieden vellen</l>
<l>Moghe dise voert quellen</l>
<l>So priisic seer v doen</l>
<l>Taelgefeer sprac die glottoen</l>
<l n="7050">Sallic slaen met minen sweerde</l>
<l>Of si ontsinken mi in die eerde</l>
<l>Dat sal wel schinen sprac segheliin</l>
<l>Hi voer ieghen die zarrasiin</l>
<l>Om te proeuen siin cracht</l>
<l n="7055">Dwers int ghereide lach die scacht</l>
<l>Diemen noit ghewonden const</l>
<l>Ende segheliin die begonste</l>
<l>Slaen met sporen metter spoet</l>
<l>Dat hire .xlviij. onder die voet</l>
<l n="7060">Ten eersten lope had ghevelt</l>
<l>Taelgefeer sloech met ghewelt</l>
<l>Die gheen diemen vellede</l>
<l>Dat hi die barbarien quellede</l>
<l>Ende sloecher doot wies wondert</l>
<l n="7065">Eer hi op helt .xl. hondert</l>
<l>Mer hi sloech sonder vere</l>
<l>Dat dede algader onse heere</l>
<l>Die barbarien ghinghen vlien</l>
<l>Dit heeft bienaley ghesien</l>
<l n="7070">Hi nam .I. ors ende ghinc laden</l>
<l>Wapene vele al bi staden</l>
<l>Ende voerdese voer hem in die stede</l>
<l>Doe sprac segheliin ende seide</l>
<l>Dune bist niet weert een ey</l>
<l n="7075">Horstuut onsalich bienaley</l>
<l>Twien niem stu peerde bi hopen</l>
<l>Die hier sonder heere lopen</l>
<l>Ende coppelse teenre snese</l>
<l>Du moghest doen sonder vrese</l>
<l n="7080">Dune quaems noyt in ghenen striit</l>
<l>Dat dure saghes beter tiit</l>
<l>Onsalich man wat sal di een</l>
<l><pb n="205b."/> Diin doen es wert niet een sleen</l>
<l><hi rend="bold">[.]</hi>Ienaley die seide heer</l>
<l n="7085"><milestone unit="fol" n="103va"/> Hoe soudicker bedwinghen meer</l>
<l>Ic segt di sprac doe segheliin</l>
<l>Nem alle die paerde die hier siin</l>
<l>Biintse metten breidel te hope</l>
<l>Sine sullen niet verre ontlopen</l>
<l n="7090">Die cnape seide ic sout bestaen</l>
<l>Mer ic ne weetse hoe gheuaen</l>
<l><hi rend="bold">[.]</hi>Rient sprac segheliin ic sal</l>
<l>Die paerden doen te hope al</l>
<l>Ende vergaderen met glorifier</l>
<l n="7095">Doe sloech hi met sporen scier</l>
<l>Ende iaechde die paerde te hope</l>
<l>Die daer waren te groten cope</l>
<l>Bienaley diese cnochte</l>
<l>Alte met datse segheliin brochte</l>
<l n="7100">Dat hire had op dat velt</l>
<l>.C. ende .xx. wel ghetelt</l>
<l>Doe so sprac bienaley</l>
<l>Heer dit is die scoenste rey</l>
<l>Van paerden die ic noyt sach</l>
<l n="7105">Ende heb gheleeft menighen dach</l>
<l>Du seghes waer sprac segheliin</l>
<l>Du moghes van paerden coepman siin</l>
<l>Dat mach ic heere sprac bienaley</l>
<l>.I. ors meri was in den rey</l>
<l n="7110">Als die paerden dat gheroken</l>
<l>Wasser ghesleghen ende ghestoken</l>
<l>Ende ghinghen vechten sonder vorst</l>
<l>Dat hem niement ghenaken dorst</l>
<l>Dors meri vacht oec seer</l>
<l n="7115">Byenaley seide heer</l>
<l>Nu is verloren onse ghewin</l>
<l>Die peerden hebben den duuel in</l>
<l>Segheliin hads groot spel</l>
<l>Dat hise vechten sach so wel</l>
<l n="7120"><pb n="206b."/> Bi gode sprac die ridder goet</l>
<l>Ghi sult spade hebben goet</l>
<l>Bi gode sprac taelgefeer</l>
<l>Ic weet enen goeden keer</l>
<l>Mochten wij dese paerde driuen</l>
<l n="7125">Onder die heidiin souden ontliuen</l>
<l>Ende doden menighen barbariin</l>
<l>Ia wi wel sprac segheliin</l>
<l>Hi noepte glorifier met sporen</l>
<l>Ende dreef die paerden voren</l>
<l n="7130"><hi rend="bold">[.]</hi>O dat hise met groter pine</l>
<l>Dreef onder die zarrasine</l>
<l>Segheliin ende taelgefeer bleuen achter</l>
<l>Ende spienden om der heidiin lachter</l>
<l>Diet ghescal hoerden ende niet ne saghen</l>
<l n="7135">Ghinghen vast henen scauen</l>
<l>Deen riep toten anderen</l>
<l>Waer eest waer sullen wi wanderen</l>
<l>Si riepen het is al doot</l>
<l><milestone unit="fol" n="103vb"/> Ander tale clene no groot</l>
<l n="7140">Mochtmen van hem hebben daer</l>
<l>Sulke .x<hi rend='sup'>c</hi>. volgheden naer</l>
<l>Nochtan ne wisten si</l>
<l>Waeromme si vloen no twi</l>
<l><hi rend="bold">[.]</hi>Ie paerden maecten groot gherucht</l>
<l n="7145">Die zarrasiin hadden die vlucht</l>
<l>Sonder een deel die hielden viil</l>
<l>Taelgefeer die ridder subtiil</l>
<l>Was gheuaen van enen Coninc</l>
<l>Die riep seer die jonghelinc</l>
<l n="7150">Om hulpe ende secoers</l>
<l>Segheliin van sinne joloes</l>
<l>Heuet siins neuen tael verstaen</l>
<l>Tors liet hi darwaert gaen</l>
<l>Als diene wilde ghecrighen</l>
<l n="7155"><pb n="207b."/> Hi riep neue miin vant swighen</l>
<l>Hier nes gheen noet ic bin bi v</l>
<l>Ay dief seit hi ende hoe dorstu</l>
<l>Minen neue houden gheuaen</l>
<l>Siin sweert so hief hi saen</l>
<l n="7160">Ende sloech den Coninc op siin hooft</l>
<l>Dat hiit toten tanden clooft</l>
<l>Hi viel ter eerden onder die voet</l>
<l>Hout dit dat es die boet</l>
<l>Dattu minen neue vinghes</l>
<l n="7165">Die hem onderwiint dinghes</l>
<l>Dat hem niet ne bestaet</l>
<l>Hets recht dat hi scade ontfaet</l>
<l>Als die Coninc was daer doot</l>
<l>Wart daer .i. vlucht groot</l>
<l n="7170">Dat si lieten haren heere</l>
<l>Segheliin ontbant taelgefeer</l>
<l>Die .i. deel was ghewont</l>
<l>Bienaley dat si v cont</l>
<l>Sprac laet ter stede gaen</l>
<l n="7175">Ende tie paerden laten staen</l>
<l>Si sullen elc andren doden</l>
<l>Het is mi lief bi gode</l>
<l>Dat wij nv ter stat gaen</l>
<l>Miin neue heuet wonden ontfaen</l>
<l n="7180"><hi rend="bold">[.]</hi>Ode danc dan bin ic twint</l>
<l>Des danckic sinte marien kiint</l>
<l>Dus voer ter stat waert segheliin</l>
<l>Van romen die constantiin</l>
<l>Quam met menighen man wtghetrect</l>
<l n="7185">Wlliin beruoet thooft ondect</l>
<l>Daer knielde si voer den ionghelinc</l>
<l>Dat dochten wonderlike dinc</l>
<l>Hi beede ende knielde mede</l>
<l><pb n="208b."/> Dat was groot hoefsede</l>
<l n="7190">Doe seide van romen constantiin</l>
<l>Siit willecome heer segheliin</l>
<l>Van iherusalem recht heere</l>
<l><milestone unit="fol" n="104ra"/> Du bringhes metti den keere</l>
<l>Theilichdom ons liefs heeren</l>
<l n="7195">Het is recht dat wij di eren</l>
<l><hi rend="bold">[.]</hi>Egheliin antwoerde ghereit</l>
<l>Heere wie heuet v gheseit</l>
<l>Constantiin antwoerde saen</l>
<l>Vrient van gode heb wiit verstaen</l>
<l n="7200">Ende die clocken vander stede</l>
<l>Luden alle ieghen v mede</l>
<l>Om den tresoen die ghi brenct</l>
<l>Wij bidden v dat ghi ghehenct</l>
<l>Dat wine met oghen moeten sien</l>
<l n="7205">Segheliin sprac het sal ghescien</l>
<l>Heer keyser naden wille diin</l>
<l>Doe toeghet hem segheliin</l>
<l>Ende als hiit met oghen sach</l>
<l>Ende menich mensch op dien dach</l>
<l n="7210">Si weenden alle vtermaten</l>
<l>Doe leidmen bouen ter saten</l>
<l>Daer hi wel was ontfaen</l>
<l>Doe quam ieghen hem ghegaen</l>
<l>Die scoen florette skeysers dochter</l>
<l n="7215">Als hise sach was hem te sochter</l>
<l>Omdat si so scoen was</l>
<l>So verblide alt palas</l>
<l>Mat hare scoenheit dat is waer</l>
<l>Segheliin heldelse daer</l>
<l n="7220"><hi rend="bold">[.]</hi>Ie scoen florette goedertiere</l>
<l>Daer mochtmen in haer maniere</l>
<l>Wel verstaen dat si en minde</l>
<l>Want die scoen wel ghesinde</l>
<l>Wart al root als .i. bloet</l>
<l n="7225">Daer si voerden ridder stoet</l>
<l>Ende daer na wart si wale</l>
<l><pb n="209b."/> Ende haer ghebrac haer tale</l>
<l>Si hadde gheuallen in ommacht</l>
<l>Hadde si haer niet ghewacht</l>
<l n="7230">Die simpel was houes ende vroet</l>
<l>Si nam oerlof metter spoet</l>
<l>Als die van valne had vaer</l>
<l>Ende keerde in haer camer daer</l>
<l>Vel si ommacht weet wael</l>
<l n="7235">Als die metter minnen strael</l>
<l>Was beuaen ende ghewont</l>
<l>Ende lach daer also langhe stont</l>
<l>Eer si bequam die joncfrouwe fiin</l>
<l>Teerst dat si sprac was segheliin</l>
<l n="7240">Wel soetelief liberael</l>
<l>Du heues mi der minnen strael</l>
<l>Nu ghesent te beghinne</l>
<l>Noit wistic wat was minne</l>
<l>Sonder nv bin ic ghenoept</l>
<l n="7245">Nu moetic leuen als die hoept</l>
<l>Troest te hebben van sinen mont</l>
<l><milestone unit="fol" n="104rb"/> Die mi dus seere heeft ghewont</l>
<l>Hi is so hoefsch soe goedertiere</l>
<l>Seidic hem in goeder maniere</l>
<l n="7250">Hoe dat mi ghescepen stoete</l>
<l>Ende icken viinde hoefsch van moede</l>
<l>So waer mi qualiken ghesciet</l>
<l>Willic decken miin verdriet</l>
<l>Ic waen neen ic waen ia</l>
<l n="7255">Mi es best dat ic ga</l>
<l>Ende ic hem miin seere ontdecke</l>
<l>Ende ic die dorst te mi waert trecke</l>
<l>Na dat thert miin dus broeyet</l>
<l>Wordic in die pine vermoyt</l>
<l n="7260">Dat waer miin starf dach</l>
<l>Hi die dit beteren mach</l>
<l>Es vroet ende hoefsch van wesen</l>
<l>Hi wert ghereet mi te ghenesen</l>
<l><hi rend="bold">[.]</hi>Vs sal si ten ridder gaen</l>
<l n="7265">Diemen daer met groeten eeren</l>
<l>Ontfinc groot ende clene</l>
<l><pb n="210b."/> Constantiins wiif die goede aleen</l>
<l>Dede taelgefeer wonden vermaken</l>
<l>Doe sprac si met soeter spraken</l>
<l n="7270">Tote segheliin ende loech</l>
<l>Heer segheliin waert v gheuoech</l>
<l>So bid ic v alte hande</l>
<l>Dat ghi den tresoen in offerhande</l>
<l>Offert in sinte peters kerke</l>
<l n="7275">Want die clocken luden starke</l>
<l>Haddi v offerhande ghedaen</l>
<l>Ende die kerke had ontfaen</l>
<l>Dit heilichdom daer in gheset</l>
<l>Ghi souter mede starken die wet</l>
<l n="7280">Daer soud mirakel ghescien</l>
<l>Dan soudmen der kerken plien</l>
<l>Beide cleen ende groot</l>
<l>Ende hoeren spreken ons heren woert</l>
<l>Van sire passie ende pine</l>
<l n="7285">Die hi ontfinc om die sine</l>
<l>Dus so soude alle kerstenheit</l>
<l>Ghemeerset siin dats waerheit</l>
<l><hi rend="bold">[.]</hi>Ant ghi kent wel ouerwaer</l>
<l>Dat god ons heere in dien outaer</l>
<l n="7290">Hem seluen heeft gheoerdineert</l>
<l>In vleessche in bloede gheformeert</l>
<l>Mids den woerden die papen segghen</l>
<l>Moghen sine heffen ende legghen</l>
<l>Also groot als hi hinc</l>
<l n="7295">Int cruce ende die doot ontfinc</l>
<l>Ende van marien was gheboren</l>
<l>Na dat die stat heeft vercoren</l>
<l>Properlike in te sine</l>
<l>Dese tresoen daer hem pine</l>
<l n="7300">Mede doer ons was ghedaen</l>
<l><milestone unit="fol" n="104va"/> Het sal te recht in die kerke staen</l>
<l>Vrouwe sprac segheliin</l>
<l>Dit dinke mi al reden mede</l>
<l>Aldus wart het al ghedaen</l>
<l n="7305">Doe ghinghen si ter kerken saen</l>
<l><pb n="211b."/> Cortelike met groter eeren</l>
<l>Met den heilichdom ons heeren</l>
<l>Daer offerdi spere ende croen</l>
<l>Die gheesel vele scoen</l>
<l n="7310">Ende dat rein vaetkiin</l>
<l>Daer god vte dranc asiin</l>
<l>Als hi inder crucen hout</l>
<l>Al naect betaelde ons scout</l>
<l>Doe was daer pardoen opheuen</l>
<l n="7315">Celestiit heuet ghegheuen</l>
<l>Pardoen segheliin te loen</l>
<l>Also vele als doern aen die croen</l>
<l>Waren die ihesus helt</l>
<l>Op siin hoeft doe waren ghetelt</l>
<l n="7320">.Lxxij. doerne daer</l>
<l>Ende also menich .C. jaer</l>
<l>Gaf die paeus segheliin den heer</l>
<l>Pardoens ende noch meer</l>
<l>Na siin liif dat seit distorie</l>
<l n="7325">So voer siin ziele ter glorie</l>
<l>Ende had pardoen sonder ghetal</l>
<l>Also moet ons gheuallen al</l>
<l><hi rend="bold">[.]</hi>Vs waren daer pardoen gheset</l>
<l>Darmen mede starct gods wet</l>
<l n="7330">Alle daghe kerstiinhede</l>
<l>Nu hoert wat celestus dede</l>
<l>Die paeus was in die tiit</l>
<l>Hi dede ontbieden in romen wijt</l>
<l>Die met siecheden waren beuaen</l>
<l n="7335">Dat hi ter kerke quame saen</l>
<l>Ende dat heilichdoem quame sien</l>
<l>Hem souder bate af ghescien</l>
<l>Daer quam menich die tonghemaec was</l>
<l>Theilichdom sien ende hi ghenas</l>
<l n="7340"><pb n="212b."/> <hi rend="bold">[.]</hi>Tomme crepele blinde domme</l>
<l>Ghenasen alle dies hadden gheloue</l>
<l>Doe was theilichdom ghepriist</l>
<l>Ende menighen mensche was ghewiist</l>
<l>Ter bliisscap gods diet saghen</l>
<l n="7345">Die miraclen van daghen te daghen</l>
<l>Aleen ende oec constantiin</l>
<l>Waren ghedoept dies segheliin</l>
<l>Was zeer blide vtermaten</l>
<l>Florette ne wilde niet laten</l>
<l n="7350">Si en wilde oec ghedoept siin</l>
<l>Ende hoer vader constantiin</l>
<l>Ende menich daer binnen der stede</l>
<l>Biden miraclen die god dede</l>
<l>Te romen in die heilighe kerke</l>
<l n="7355">Segheliin die ridder starcke</l>
<l>Verblide zeer op dien dach</l>
<l><milestone unit="fol" n="104vb"/> Dat hi so menighen dopen sach</l>
<l>Met recht was hem te moede saecht</l>
<l>Dat hi dat heilichdom daer bracht</l>
<l n="7360">Daer so menich bi bekeerde</l>
<l>Ende die wet van gode leerde</l>
<l><hi rend="bold">[.]</hi>Ie edel ridder was wel weert</l>
<l>Die gode te dienen begheert</l>
<l>Dit is vroet dat seit die ieeste</l>
<l n="7365">Si ghinghen ter sale met groter feeste</l>
<l>Daer men segheliin dede groet ere</l>
<l>Die paeus celestus die heere</l>
<l>Quam ter feest daer segheliin</l>
<l>Florette die joncfrouwe fiin</l>
<l n="7370">At met segheliin ende dranc</l>
<l>Die maeltiit docht haer niet lanc</l>
<l>Want si gheern had ghesproken</l>
<l>Ende haer zeer wyt te broken</l>
<l>Teerst dat daer gheten was</l>
<l n="7375"><pb n="213b."/> Leiden sij int palas</l>
<l>Dat segheliin bequam wale</l>
<l>Si sprac hem met soeter tale</l>
<l>Also goede minres plien</l>
<l>Daer machment aen die joncfrouwe sien</l>
<l n="7380">Ghelaet van minnen ende dat groot</l>
<l>Want si vel op sridders scoet</l>
<l>In ommacht .i. langhe stont</l>
<l>Sodat segheliin wel was cont</l>
<l><hi rend="bold">[.]</hi>At si en minde ende hi haer</l>
<l n="7385">Doe sprac aldus scoen claer</l>
<l>Mi doet verstaen v ghelaet</l>
<l>Dat ghi mi mint sonder quaet</l>
<l>Alsoe help mi god soe doe ic v</l>
<l>Heer seit si ic bidde v</l>
<l n="7390">Dat ghi niet in archeden</l>
<l>Verstat dat mi die dorperheiden</l>
<l>Ghevacht dat ic v moet toghen</l>
<l>Miin vernoy ende miin doghen</l>
<l>Es nu so groot van minnen</l>
<l n="7395">Ende so verbroeit miin .v. sinnen</l>
<l>Dat ic langher niet helen mach</l>
<l>An v so staet miin starfdach</l>
<l>Ende miin leuen altegader</l>
<l>Dit hebben ghewacht .ij. verrader</l>
<l n="7400">Galles ende siin broeder galliin</l>
<l>Dat florette ende segheliin</l>
<l>Elc andren custen daer si saten</l>
<l>Ende galliin minde vtermaten</l>
<l><hi rend="bold">[.]</hi>Loretten ende si hem niet</l>
<l n="7405">Als dat elc verrader siet</l>
<l>Ghinghen si voer constantin</l>
<l>Claghen ouer segheliin</l>
<l>Dat hi siinre dochter soude onteren</l>
<l>Constantiin siede ghi heeren</l>
<l n="7410">Ombeert van uwer dorpernie</l>
<l>Segheliin es van herten so vrie</l>
<l><pb n="214b."/> Eer hi enighe dorperheide</l>
<l>Miinre dochter dade of seide</l>
<l><milestone unit="fol" n="105ra"/> Hem waer lieuer dat hi waer versmoert</l>
<l n="7415">Gaet wech ghine siit niet ghehoert</l>
<l>Nene wort oec nemmermeer</l>
<l>Galliin seide keyser heer</l>
<l>Ic sachse cussen mont an mont</l>
<l>Ende oec so es mi wel cont</l>
<l n="7420">Wat die ridder meer plach</l>
<l>Dat ic metten oghen sach</l>
<l>Dat si spelden der minnen spel</l>
<l>Ghi liechter ane verrader fel</l>
<l>Sprac van romen constantiin</l>
<l n="7425">Het trac den kniif bruin staliin</l>
<l>Galliin ginc van dane lopen</l>
<l>Die keyser swoer hi sout becopen</l>
<l>Doe warp hine in siin side</l>
<l>Ene wonde harde wide</l>
<l n="7430"><hi rend="bold">[.]</hi>Oe ghinc die keiser floretten vader</l>
<l>Daer segheliin ende siin dochter te gader</l>
<l>Saten hem ende onder spraken</l>
<l>Verstormdelike quam hi in ghestreken</l>
<l>Nochtan loech hi wel schier</l>
<l n="7435">Ende segheliin die goedertier</l>
<l>Es ieghen hem opghestaen</l>
<l>In sinen arm heeft hine beuaen</l>
<l><hi rend="bold">[.]</hi>Oe sprac aldus constantiin</l>
<l>Wel soete vrient segheliin</l>
<l n="7440">Nu siit op mi niet gram</l>
<l>Dat ic hier quam ende v benam</l>
<l>V sprake van minnen goet</l>
<l>Verwallet es mi al miin bloet</l>
<l>Van galliin den verrader</l>
<l n="7445">Die seide dat ghi beide te gader</l>
<l>Hadt gheleghen in dorpernien</l>
<l>Des was ic op hem wel nien</l>
<l>Ic wist wel dat loeghen was</l>
<l><pb n="215b."/> Ic warp na hem siit seker das</l>
<l n="7450">Minen kniif bruin staliin</l>
<l>Dat hi bleef in die side siin</l>
<l>Stekende so was ghesciet</l>
<l>Op hem was ic gram op v niet</l>
<l>Want ic mi daer op verlaet</l>
<l n="7455">Dat ghi node soud doen ommaet</l>
<l>Mire dochter der joncfrouwe</l>
<l>Want eest v wille met rechter trouwen</l>
<l>Ic salse gheuen tenen wiue</l>
<l>V segheliin tuwen liue</l>
<l n="7460">Ende oec weet te voeren al</l>
<l>Dat sij v wiif wesen sal</l>
<l>Hets mi voerseit langhe tiit stont</l>
<l>Als segheliin dat verstont</l>
<l><hi rend="bold">[.]</hi>Oe sprac aldus segheliin</l>
<l n="7465">Here keiser heere constantiin</l>
<l>Na dien dat v es gheseit</l>
<l>Dat ghi dies weet die waerheit</l>
<l>Dat si miin wiif sal siin</l>
<l>Sone mesdoe ic niet sprac segheliin</l>
<l n="7470">Al bid ic v dat ghescie</l>
<l><milestone unit="fol" n="105rb"/> Haddiit gheseit nie</l>
<l>Dat si miin wiif soude siin</l>
<l>Bi gode heer constantiin</l>
<l>En hads v niet dorren waghen</l>
<l n="7475">Si es te groot bouen mi van maghen</l>
<l>Nu bid ic v heere sprac segheliin</l>
<l>Na dien dat miin wiif sal siin</l>
<l>So ghefse mi wel lieue heere</l>
<l>Want icse min met harten seere</l>
<l n="7480">Doe sprac aldus constantiin</l>
<l>Van iherusalem segheliin</l>
<l>Ic gheefsu harde vriendelike</l>
<l>Ende al dat keiser roemschen rike</l>
<l><hi rend="bold">[.]</hi>Egheliin die wist hem groten danc</l>
<l n="7485">Daer trouwede floretten eer iet lanc</l>
<l><pb n="216b."/> Men hilter hof .xl. daghe</l>
<l>Segheliin onboet vrienden ende maghen</l>
<l>Van allen die hem toe bestaen</l>
<l>Hoert wat si hebben ghedaen</l>
<l n="7490">Die barbarien die buten waren</l>
<l>Si siin comen met .xij. scaren</l>
<l>Ghebaetelgiert voer die stat</l>
<l>Als die keiser wist dat</l>
<l>Onboet hi segheliin den heere</l>
<l n="7495">Bi sinen neue taelgefeere</l>
<l>Daer hi bi floretten sat</l>
<l>Ende als segheliin wist dat</l>
<l>Onboet hi segheliin den heere</l>
<l>Hi seide neue miin</l>
<l n="7500">Si sullen doen quaden fiin</l>
<l>Doe ghinc hem wapenen segheliin</l>
<l>Ende voere voert vter stede</l>
<l>Om die van buten te doen seere</l>
<l>Hem volghede naer taelgefeer</l>
<l n="7505">Als die bi hem wilde siin</l>
<l>Doe noepte tors segheliin</l>
<l>Die vroet was ende noyael</l>
<l>Ende in thert der minnen strael</l>
<l>Van floretten beseuen</l>
<l n="7510">Dat den menighe coste tleuen</l>
<l>Hi reet in na siin gheuoech</l>
<l>Op hem die den standaert droech</l>
<l>Doer den scilt hine stac</l>
<l>Hi viel neder siin hert brac</l>
<l n="7515">Dat hi doot lach int dal</l>
<l>Doe was daer groot ghescal</l>
<l><hi rend="bold">[.]</hi>Ie tghestuuf had ghesien</l>
<l>Vanden versoerdenen poien</l>
<l>Vander monden ende vander paerden</l>
<l n="7520">Ende hoe die barbarien ghebaerden</l>
<l>Hem mocht wonderen vander baet</l>
<l>Segheliin met sporen slaet</l>
<l><pb n="217b."/> Daer hi .j. scaer vluchtich siet</l>
<l>Constantiin ne liete niet</l>
<l n="7525">Hi quam vast ghereden an</l>
<l>Met hem menich kerstiin man</l>
<l>Die niewinghe waren ghedoept</l>
<l>Segheliins ors so seere loept</l>
<l><milestone unit="fol" n="105va"/> Haer ende taer op dat velt</l>
<l n="7530">Eer hi den breidel ophelt</l>
<l>Had hire x<hi rend='sup'>m</hi>. daer doot brocht</l>
<l>Taelgefeer was wel bedocht</l>
<l>Ende volghede segheliin naer</l>
<l>Doe was hi bestanden daer</l>
<l n="7535">Van eenre scaer die ridder fiin</l>
<l>Daerwaer hi doot ne waer segheliin</l>
<l>Die hem schier te hulpen quam</l>
<l>Ende alsmen sine coemst vernam</l>
<l>Riepen si laet ons vlien</l>
<l n="7540">Of ons gheluc mach ghescien</l>
<l>Dat es ons die beste raet</l>
<l>Die ridder coemt diet al verslaet</l>
<l><hi rend="bold">[.]</hi>Es had taelgefeer groot spel</l>
<l>Hi seide neue ghi siit wel</l>
<l n="7545">Van desen quaden honden ontsien</l>
<l>Siet hoe si henen vlien</l>
<l>Bi gode neue dat doen si</l>
<l>Volghet mi naer suldi</l>
<l>Ia ic neue bi sinte Ian</l>
<l n="7550">Dat ne latic doer gheenen man</l>
<l>Also langhe als ic heb liif</l>
<l>Florette dat scoen wiif</l>
<l>Lach ten tinne ende sach</l>
<l>Segheliin slaen menighen slach</l>
<l n="7555">Ende hoe dat hem die wiich boech</l>
<l>Glorifier siin ors vloech</l>
<l>Als nv hier als nv daer</l>
<l>Hi mocht vechten sonder vaer</l>
<l>Hi was seghe salich in striden</l>
<l n="7560"><pb n="218b."/> Ende oec mochtmen niet doen sniden</l>
<l>Op hem kniif no sweert</l>
<l>Da dede siin ghewaey weert</l>
<l>Dat god hem had ghegheuen</l>
<l>Menighe roeuedi tleuen</l>
<l n="7565">Siin ors had .i. conuentuere</l>
<l>Daer niet mocht sniden doere</l>
<l><hi rend="bold">[.]</hi>Et bleef altoes onghewont</l>
<l>Nu was die keyser in deser stont</l>
<l>So verre ghere in die betaelgen</l>
<l n="7570">Dat siin ors moest faelgen</l>
<l>Vanden liue het was doersteken</l>
<l>Doerden hals hem moest breken</l>
<l>Sine cracht in dat gheuecht</l>
<l>Daer was die keyser als .i. knecht</l>
<l n="7575">Te gader ghebonden die voete</l>
<l>Ende siin sone constantiin</l>
<l>Galliin ende oec galles</l>
<l>Waren gheuaen siit seker des</l>
<l>Dat versach segheliin</l>
<l n="7580">Ende taelgefeer die neue siin</l>
<l>Si sloeghen der waert mettien</l>
<l>Als die keyser mocht sien</l>
<l>Tors glorifier so riep hi</l>
<l>Ay segheliin edel ridder vri</l>
<l n="7585"><milestone unit="fol" n="105vb"/> Ghine helpet ons wij bliuen doot</l>
<l>Daer had segheliin pine groot</l>
<l>Inden striit ende bitter seere</l>
<l>Daer was ghewont taelgefeere</l>
<l>Dat hi verloes al siin cracht</l>
<l n="7590">Segheliin die sere vacht</l>
<l>Dat hi die barbarien al verdreef</l>
<l>Ende die keyser ongheuaen bleef</l>
<l>Hi dancte seer segheliin</l>
<l>Doe riep die verrader galliin</l>
<l n="7595">Segheliin ic heb misdaen</l>
<l>Ic wils van al in baten staen</l>
<l><pb n="219b."/> Also help mi god sprac segheliin</l>
<l>Ne waer dat wij onder onse viande siin</l>
<l>Ghi sout ontghelden uwe felle spraken</l>
<l n="7600">Mer heden meer neem ics wrake</l>
<l>Het waer scande op desen tiit</l>
<l>Daer omme verrader hebdi respiit</l>
<l>Dus liet hine leuen ter stede</l>
<l>Die hem seder pine dede</l>
<l n="7605">Also ghi sult wel verstaen</l>
<l>Constantiin bleef ongheuaen</l>
<l>Dat dede al segheliins cracht</l>
<l>Hi sloech met sporen ende vacht</l>
<l>Haer ende taer inden striit</l>
<l n="7610">Al tot nader vespertiit</l>
<l>Dat hi seer moede began</l>
<l>Nochtan dede dedel man</l>
<l>Daer hi sach houden ghescaert</l>
<l>Behaghelike den standaert</l>
<l n="7615">Die van goude was gheleit</l>
<l>Die stout ridder wel ghemeyt</l>
<l><hi rend="bold">[.]</hi>Eet darwaert wat hi mach</l>
<l>Ende alsmen daer comen sach</l>
<l>Riepen si nv hout v vast</l>
<l n="7620">Hier coemt die ouer felle gast</l>
<l>Die .xxx<hi rend='sup'>m</hi>. onser pertien</l>
<l>Heeft versleghen van barbarien</l>
<l>Die Coninc in die scaer helt</l>
<l>Segheliin quam met sulker ghewelt</l>
<l n="7625">Dat hi den standaert dragher stac</l>
<l>So dat hem siin hart brac</l>
<l>Doe vercochten si niet haer vlien</l>
<l>Sine vane werp ter eerden mettien</l>
<l>Dat hem noit in wighe gheuel</l>
<l n="7630">Taelgefeer smaecte snel</l>
<l>Ende volghede hem naer ende constantiin</l>
<l>Si hieuen opten standaert siin</l>
<l>So groet noit man moert wrocht</l>
<l><pb n="220b."/> So wat segheliin gherocht</l>
<l n="7635">Metten swerde het ghinc doer</l>
<l>Hi sloech op die selue vre</l>
<l>.iiij. ghecroende Coninc doot</l>
<l><milestone unit="fol" n="106ra"/> Die alle waren heeren groot</l>
<l><hi rend="bold">[.]</hi>An barbarien die coninc</l>
<l n="7640">Die dootslach van hem ontfinc</l>
<l>Daer was doe gheen langher staen</l>
<l>Ende segheliin begonde vaen</l>
<l>Hi had te vechten sulc hert</l>
<l>Dat hi vergat al sine smert</l>
<l n="7645">Hi sloecher doot met ghewelt</l>
<l>Siin mochten niet siin ghetelt</l>
<l>Van vespertiden toter nacht</l>
<l>So gheduerde dese iacht</l>
<l>Datmen niet mocht doen keren</l>
<l n="7650">Constantiin ende vele heeren</l>
<l>Spraken nv keren wij segheliin</l>
<l>Ne siedi niet dat si vluchtich siin</l>
<l>Keyser seit hi moet ic keren</l>
<l>Biden heere alder heren</l>
<l n="7655">Also langhe als ic siet</l>
<l>Ne keer ic niet wats ghesciet</l>
<l>Ic sal hem nv volghen naer</l>
<l>Al souden si hebben .I. quaet jaer</l>
<l>Haer nest sullen si niet maken</l>
<l n="7660">Voer die stat can icse gheraken</l>
<l>Dat si meer sullen houden striit</l>
<l>Ic wils af comen teser tiit</l>
<l>Ghi segt wel sprac constantiin</l>
<l>Mar ghi moghet wel moede siin</l>
<l n="7665"><hi rend="bold">[.]</hi>Cne bin so moet mi goet ghescien</l>
<l>Doe volghede hi den barbarien</l>
<l>So dat hise vten lande dreef</l>
<l>Ende haer goet den onsen bleef</l>
<l>Paerden harnas ende pauwelioen</l>
<l n="7670">Dede segheliin die ridder coen</l>
<l><pb n="221b."/> Algader voeren in die stede</l>
<l>Ende doe keerde die ridder mede</l>
<l><hi rend="bold">[.]</hi>E romen daermen wel ontfinc</l>
<l>Doe was so moede die ionghelinc</l>
<l n="7675">Dat hi lach .viij. daghe int verdriet</l>
<l>Ende hem niement sliues behiet</l>
<l>Vander pine die hi had ghedaen</l>
<l>Ende taelgefeer had ontfaen</l>
<l>Menighe wonde al in siin liif</l>
<l n="7680">Florette dat scoene wiif</l>
<l>Dede vermaken sine wonden</l>
<l>Die heel waren in corter stonden</l>
<l>Ende segheliin die tonghemaec was</l>
<l>Als die tiit quam dat hi ghenas</l>
<l n="7685">Nam hi floretten tenen wiue</l>
<l>Nu hoert wat ic v bescriue</l>
<l>Ter feesten quamen die kiinder siin</l>
<l>Die ghewonnen had segheliin</l>
<l>Daer knielden si neder allegader</l>
<l n="7690">Die .vij. kiinder voer haren vader</l>
<l><milestone unit="fol" n="106rb"/> Doe groet sine allegader</l>
<l>Ende seiden dat hi waer haer vader</l>
<l>Si toechden haer luttelkiin bescreuen</l>
<l>Die hi haer moederen had ghegheuen</l>
<l n="7695">Daer sij waren inden toern fiin</l>
<l>Doe seide aldus segheliin</l>
<l>Als hi hem die littren hadden ghegheuen</l>
<l>Nu berecht mi van desen</l>
<l><hi rend="bold">[.]</hi>Elc so is die scoenste stede</l>
<l n="7700">Daer god in met siinre macht</l>
<l>In die propre menscheliichede</l>
<l>Alre meest heuet ghewracht</l>
<l><hi rend="bold">[.]</hi>C segt v heere sprac dat kiint</l>
<l>In dat aensicht vanden mens</l>
<l n="7705">So seinet god die ons mint</l>
<l>Meest ghewrocht na sinen wens</l>
<l>Kinbacken lippen oghen twee</l>
<l><pb n="222b."/> Wiinbraeuwen noesen dat wel sit</l>
<l>Oren ende veel mee</l>
<l n="7710">Voerhoeft wanghen onbesmit</l>
<l><hi rend="bold">[.]</hi>Oe sprac segheliin al stillekiin</l>
<l>Toten andren soen siin</l>
<l>Tusschen den hemel ende eertrike</l>
<l>Hoe verre macht daer siin</l>
<l n="7715"><hi rend="bold">[.]</hi>Eere het is sonder ghetal</l>
<l>Menighe mile van henen tot dien</l>
<l>Nochtan machment roepen al</l>
<l>Met enen roepe ouer waer</l>
<l>Wantmen mach so stillekine</l>
<l n="7720">Tote gode bidden principael</l>
<l>Hine hoert altoes die sine</l>
<l>Dus eest min dan .i. roepmael</l>
<l><hi rend="bold">[.]</hi>En derden sone metter spoet</l>
<l>Seidi nv berecht mi des</l>
<l n="7725">Ende maec mi der reden vroet</l>
<l>Waert eertrike hogheste es</l>
<l><hi rend="bold">[.]</hi>Ere ic sal v segghen ditten</l>
<l>Als god sinen soen claer</l>
<l>Ter rechter hant bouen dede sitten</l>
<l n="7730">So was eertrike hogheste daer</l>
<l>Die soen ter rechter hant siins vaders</l>
<l>Sat meinsch ende erde als</l>
<l>Des moghen wij weten allegader</l>
<l>Dat eertrike daer hoechste was</l>
<l n="7735"><hi rend="bold">[.]</hi>En vierden soen sprac hi met list</l>
<l>Waerom dat god lucifer ende sine</l>
<l>Maecte ende hi te voren wist</l>
<l>Dat hi behoerde ter helscher pine</l>
<l><hi rend="bold">[.]</hi>Kiint antwoerde ende seide</l>
<l n="7740">Dat en is sonder reden niet</l>
<l>Lucifer die die scoenste stede</l>
<l>Verloes ende nv doghet verdriet</l>
<l><pb n="223b."/> God onse heere liet dat ghescien</l>
<l><milestone unit="fol" n="106va"/> Haer ende taer op dat velt</l>
<l n="7745">Eer hi den breidel ophelt</l>
<l>Had hire x<hi rend='sup'>m</hi>. daer doot brocht</l>
<l>Taelgefeer was wel bedocht</l>
<l>Ende volghede segheliin</l>
<l>Doer die enghelen die daer bleuen</l>
<l n="7750">Dat si hem daer bi souden ontsien</l>
<l>Dit is ouer waer bescreuen</l>
<l><hi rend="bold">[.]</hi>En viiften sprac segheliin sonder letten</l>
<l>Twi god doghede verdriet</l>
<l>Ende voer die Inghelen niet</l>
<l n="7755"><hi rend="bold">[.]</hi>C saelt v segghen sprac dat kiint</l>
<l>Lucifer ende die sine</l>
<l>Hadden si die bliisscap gods ghemint</l>
<l>Sine waren niet ter helscher pine</l>
<l>Dat si mesdaden quam met naturen</l>
<l n="7760">Dat ne doet den mensche niet</l>
<l>Want lucifer ende die figuren</l>
<l>Serpens den dommen mens verdriet</l>
<l>Lucifers raet ende smenschen boesheit</l>
<l>Dede den mensch sonde doen</l>
<l n="7765">Dus starf hi doer die menschelicheit</l>
<l>Onse here god tonsen doen</l>
<l><hi rend="bold">[.]</hi>En sesten sprac hi als die vroede</l>
<l>Waer om dat god dit voerseit</l>
<l>Den enen mensche vanden eertschen goede</l>
<l n="7770">So vele gheeft ende den anderen niet</l>
<l><hi rend="bold">[.]</hi>C segt v here god heuet bescreuen</l>
<l>Dan hi den armen van eertrike</l>
<l>Vriendeliic heuet ghegheuen</l>
<l>Achter dit liif tsoete hemelrike</l>
<l n="7775">Dus siin si hier van goede bloet</l>
<l>So wel hem dien zeer riken man</l>
<l>Die ten armen helpt in siinre noet</l>
<l>Dat hi dat riic gods winnen can</l>
<l><pb n="224b."/> Sullen siit hebben si moetent coepen</l>
<l n="7780">Ieghen die arme hebic verstaen</l>
<l>Dus hebben die rike tgoet bi hoepen</l>
<l>Den armen is den hemel ontdaen</l>
<l>Die naeste wech ter hellen waert</l>
<l>Dat is versmoert te sine int goet</l>
<l n="7785">Want het heuet sulken aert</l>
<l>Het brenct die ziele ter helscher gloet</l>
<l><hi rend="bold">[.]</hi>Oen hiet hi den seuensten daer</l>
<l>Dat hi hem seide die redene vri</l>
<l>Die recht sake ende claer ende daer</l>
<l n="7790">Of god onse here alle almachtich si</l>
<l><hi rend="bold">[.]</hi>Oe antwoerde dat kiint coen</l>
<l>Hem siin mogheliic te doen</l>
<l>Alle dinghe sonder drie</l>
<l>Des ne laet v niet vergremen</l>
<l n="7795">Reden sal ic v toghen daer af</l>
<l>Dat es hi en mach ons niet nemen</l>
<l>Vrien wille die hi ons gaf</l>
<l><milestone unit="fol" n="106vb"/> Ende niet en mach hi doen enighe sonden</l>
<l>Dit is tander sekerlike</l>
<l n="7800">Dat derde willic v orconden</l>
<l>Dats hi niewer vonde siins ghelike</l>
<l>Hi es god sonder ghenote</l>
<l>Die alle dinc wlleesten mach</l>
<l>Sonder dese drie al bloet</l>
<l n="7805">Dade ic af daer ghewach</l>
<l>Name hi ons dat hi ons heeft ghegheuen</l>
<l>Of dede hi sonden hi en waer gheen god</l>
<l>Sonder ghelike es hi ghescreuen</l>
<l>Dies niet gheloeft hi is sod</l>
<l n="7810"><hi rend="bold">[.]</hi>Oe sprac ende seide segheliin</l>
<l>Siit willecome kiinder miin</l>
<l>Nu bin ic der saken vroeder</l>
<l>Segt mi waer siin v moeder</l>
<l>Heer si siin in die stat</l>
<l n="7815"><pb n="225b."/> Ensde als florette hoerde dat</l>
<l>Doe peinsede die joncfrouwe fier</l>
<l>Wat es segheliin .j. poeytier</l>
<l>Dat hi heeft dus vele wiue</l>
<l>Wat sal miins arme keytiue</l>
<l n="7820">Ic waende wel dat hi miin man</l>
<l>Hebben gheweest so het hi dan</l>
<l>.Vij. wiuen te sinen acoerde</l>
<l>Doe sprac die paeus dese woerde</l>
<l>Van iherusalem segheliin</l>
<l n="7825">Siin alle dese kiinder diin</l>
<l>Ia si here in goeder trouwen</l>
<l>Ic wanse an .vij. joncfrouwen</l>
<l>In .vij. nachten des siit wiis</l>
<l>Die paeus seide ic gheuen hem priis</l>
<l n="7830">Si siin die vroetste vele te voren</l>
<l>Die kerstinhede toebehoeren</l>
<l>Ic wille dat si onthouden bliuen</l>
<l>Ic gheue hem haer behoeft tharen liuen</l>
<l><hi rend="bold">[.]</hi>l sullen tgheloue helpen starken</l>
<l n="7835">Ende vordel doen der heiligher kerken</l>
<l>Die .vij. vroede heeten si</l>
<l>Florette seyde o wach o wij</l>
<l>Nu heb ic te langhe gheleeft</l>
<l>Dat miin herte vercoren heeft</l>
<l n="7840">Enen man arme keytiue</l>
<l>Die meester is van .vij. wiue</l>
<l><hi rend="bold">[.]</hi>Oe sprac segheliin ende seide minne</l>
<l>Hout uwen paeys lieue vriendinne</l>
<l>Ghi siit vrouwe bouen allen vercoren</l>
<l n="7845">Nu wilt mi .I. luttel horen</l>
<l>Hoe die saken comen siin</l>
<l>Bi ridderscap sprac segheliin</l>
<l>Mi is so vele ghesciet</l>
<l>Pine leit toren verdriet</l>
<l n="7850">Dat mi ghegaen heuet te naer</l>
<l>Int prisoen lach ic .xv. jaer</l>
<l><pb n="226b."/><milestone unit="fol" n="107ra"/> Om dat ic met hem misdede</l>
<l>Dat dede miins sins broeshede</l>
<l>Ende god heuet mi verboden</l>
<l n="7855">Florette seide lief bi gode</l>
<l>Eest waer dat ghi spreect</l>
<l>So seg ic dat ghi onrecht wreect</l>
<l>Die joncfrouwen hebben doer v ghedaen</l>
<l>Ende vele meer pinen ontfaen</l>
<l n="7860">Doer v dan ic noyt dede</l>
<l>Nu peinst om die gherechtichede</l>
<l>Hout hem trouwe hets goet ghedaen</l>
<l>Segheliin antwoerde saen</l>
<l><hi rend="bold">[.]</hi>Rouwe ic sweer v hier ter stede</l>
<l n="7865">Bi al der macht die god ye ghedede</l>
<l>Icne gaue niet om hem allen</l>
<l>Dit stroekiin ende liet vallen</l>
<l>Dit swoer segheliin ende loech</l>
<l>Pine swaer ende ghedoech</l>
<l n="7870">Sal hi hebben om dien eet</l>
<l>Florette antwoerde ghereet</l>
<l>Of ghi liecht aen die woert</l>
<l>So bid ic gode die vermoert</l>
<l>Hinc indes crucen hout</l>
<l n="7875">Om onse sondelike schout</l>
<l>Dat hiit op v wreken moet</l>
<l>Van desen woerden sal comen boet</l>
<l>Segheliin den ridder ghetrouwe</l>
<l>So sal floretten der joncfrouwe</l>
<l n="7880"><hi rend="bold">[.]</hi>At si dit bat was misdaen</l>
<l>Dus siin si ter kerken ghegaen</l>
<l>Ende dede floretten ondertrouwen</l>
<l>Dies was blide die joncfrouwe</l>
<l>Constantiin gaf hem die croen</l>
<l n="7885">Nu eest hem gheuallen schoen</l>
<l>Dat hem dese eer es ghedaen</l>
<l>Harde node wilt hise ontfaen</l>
<l>Int einde dat hise ontfinc</l>
<l><pb n="227b."/> Dese manier ende dese dinc</l>
<l n="7890">Hebben die .vij. joncfrouwen vernomen</l>
<l>Dat het segheliin dus es comen</l>
<l>Doe spraken si wi arme keytiue</l>
<l>Segheliin is comen tenen wiue</l>
<l>Ende is keyserlike ghecroent</l>
<l n="7895">O wach nv sij wij ghehoent</l>
<l>Wine dorren hopen nemmermeer</l>
<l>Van hem te hebben goet no eer</l>
<l>Want wij siin al vergheten</l>
<l>Laet ons doch ter feesten gaen eten</l>
<l n="7900"><hi rend="bold">[.]</hi>En leide taflen binnen dit</l>
<l>Ende daer op ame laken wit</l>
<l>Goet van siden dit was waer</l>
<l>Segheliin dede sitten al daer</l>
<l>Alle .vij. die kiinder siin</l>
<l n="7905">Tusschen hem ende constantiin</l>
<l>Die paeus sat teenre tafel alleen</l>
<l>Florette die joncfrouwe reen</l>
<l><milestone unit="fol" n="107rb"/> Sat met segheliin daer si aten</l>
<l>Doe quamen die joncfrouwen binder saten</l>
<l n="7910">Wies kiinder daer gheseten siin</l>
<l>Ende alse sach segheliin</l>
<l>Peinsdi ende dochte</l>
<l>Hoe hi paeys behouden mochte</l>
<l>Ende den .vij. joncfrouwen doen ere</l>
<l n="7915">Doe sprac segheliin die heere</l>
<l>Ic wille seyti sonder bliif</l>
<l>Dat elc man sit ieghen .i. wiif</l>
<l>So wart die feeste te bet wlmaect</l>
<l>Hoerdiit joncfrouwen wel gheraect</l>
<l n="7920">Coemt sit hier ieghen die kiinder miin</l>
<l>Ghi moet alle willecome siin</l>
<l>Ic dade v gheern ere wistic v</l>
<l>Si seiden heere keyser danc hebt nv</l>
<l><pb n="228b."/> Dese ere is harde groot</l>
<l n="7925">Ende si worden alle bloet root</l>
<l>Alsi dese reden spraken</l>
<l>Florette wist niet vander saken</l>
<l><hi rend="bold">[.]</hi>At het der kiinder moeder siin</l>
<l>Doe sprac doutste soen siin</l>
<l n="7930">Toten sinen vader sonder bliif</l>
<l>Heere dat is mi tliefste wiif</l>
<l>Die ghi mi nemmermeer gheuen mocht</l>
<l>En trouwen ghi waert wel bedocht</l>
<l>Dats mi lief sprac segheliin</l>
<l n="7935">Trouwen soen ic can latiin</l>
<l>Ende ic heb ter scolen ghegaen</l>
<l>Als ick die joncfrouwen sach staen</l>
<l>Merkedic aen haer manier</l>
<l>Dat si ontfinghen naden vier</l>
<l n="7940">Die verwe root int aenschiin</l>
<l>Als die gheern hadden ghesiin</l>
<l>Biden ghelate van haren oghen</l>
<l>Daer minne es si moet haer toghen</l>
<l>Ic sach ende was der reden vroet</l>
<l n="7945">Dat ghi se mint ende si v goet</l>
<l>Weder ionste also ghelike</l>
<l>Die sone antwoerde wiselike</l>
<l><hi rend="bold">[.]</hi>Ader heere keyser fiin</l>
<l>Al waert die lieue moeder miin</l>
<l n="7950">Minicse sonder dorpernie</l>
<l>Segheliin seide bi sinte marie</l>
<l>Hets vele dat ghevalt</l>
<l>Mer hildi niet haer bloet verwalt</l>
<l>Der joncfrouwe die ieghen v sit</l>
<l n="7955">So en is dit gheen broet wit</l>
<l>Men ghincker dienen na dese woert</l>
<l>Segheliin gaf siin scotele voert</l>
<l>Also die ander ende tie derde</l>
<l>Tote .vij. die waest verde</l>
<l n="7960">Die achte scotel hielt hi</l>
<l><pb n="229b."/> Hi seide lief nv eten wij</l>
<l>Dese joncfrouwen wel gheraect</l>
<l>Siin met minen kiindren ontscaect</l>
<l><milestone unit="fol" n="107va"/> Daer om heb ic hem ere ghedaen</l>
<l n="7965">Nu waet in quaden niet verstaen</l>
<l><hi rend="bold">[.]</hi>Lorette seide nenic heere</l>
<l>Aldus segheliin dede ere</l>
<l>Den joncfrouwen al met list</l>
<l>Dats florette niet en wiste</l>
<l n="7970">Oec dede segheliin bi manieren</l>
<l>Dat is worden camerieren</l>
<l>Floretten al haer liif</l>
<l>Dus worden die .vij. wiif</l>
<l>Floretten onthouden daer</l>
<l n="7975">Dus worden die .vij. wiif</l>
<l>Dies ne niet wist mer hier naer</l>
<l>Wart haer cont al die saken</l>
<l>Ende oec wel scoender spraken</l>
<l>Hadden si dicke te gader</l>
<l n="7980">Galliin die felle verrader</l>
<l>Docht thert breken binnen</l>
<l>Nacht ende dach van floretten minnen</l>
<l>Dat hem docht dat hi verdwen</l>
<l>Suchten beuen was siin leen</l>
<l n="7985">Tote segheliin droech hi groeten niyt</l>
<l>Binnen desen wilen ende tiit</l>
<l>Dat daer te houe was gheten</l>
<l>Ende die heeren siin gheseten</l>
<l>Bi vrouwen ende bi joncfrouwen</l>
<l n="7990">Met groeter feesten sonder rouwen</l>
<l><hi rend="bold">[.]</hi>Oe quam te romen in skeysers sale</l>
<l>Claudes .i. roese weet dat wale</l>
<l>Op .i. ors harde starc</l>
<l>Hine ontsach niet .i. parc</l>
<l n="7995">.xx. man ghewapent wel</l>
<l>Hi was van naturen fel</l>
<l>Hi hadde .xx. mans cracht</l>
<l><pb n="230b."/> Hoert hi was aldus ghewracht</l>
<l>Thooft hadhi gheliic den muyl</l>
<l n="8000">Siin haer was lanc ende vul</l>
<l>Siin oghen waren verternet roet</l>
<l>Die noese siin was herde groet</l>
<l>Voets dicke ofte meer</l>
<l>.ij. buulen had die felle heer</l>
<l n="8005">Ene achter ene vore</l>
<l>Die keytiif wasser me gheboren</l>
<l>Op sine knien buulen twee</l>
<l>Noch moeghdi hoeren vele meer</l>
<l>Die voet hadhi als .i. lupaert</l>
<l n="8010">Als .i. wilt man was hi ghehaert</l>
<l>Harde fel was siin manieren</l>
<l>Hoert seithi wat ic calengieren</l>
<l>Die stat van romen ende dit rike</l>
<l>Willic hebben al ghemeenlike</l>
<l n="8015">Nochtan salhier me niet verdinghen</l>
<l>Die kerstiin is ende mi ontspringhen</l>
<l>Of ghine gheloeft aen minen mamet</l>
<l>Ghi hout alle .i. valsche wet</l>
<l><milestone unit="fol" n="107vb"/> Het is scade dat ghi leeft</l>
<l n="8020">Wie es die versleghen heeft</l>
<l>Die barbarien ende die afride</l>
<l>Daer .xxij. coninc rike</l>
<l>In siin ende toe behoeren</l>
<l>Die ghestoert siin ende verloren</l>
<l n="8025">Bi enen ridder harde fel</l>
<l>Het is mi gheseit wel</l>
<l>Dien willic sien sprac die heidiin</l>
<l>Doe spranc op segheliin</l>
<l>Ende seide siet mi hier glottoen</l>
<l n="8030">V sallic al dat selue doen</l>
<l><hi rend="bold">[.]</hi>Oe sprac claudes die zarrasiin</l>
<l>Bistuut onsalich wichtkiin</l>
<l>Die heeft ghewracht dese moert</l>
<l>Du sciins niet weert enen toert</l>
<l n="8035"><pb n="231b."/> Van starcheden ende van crachten</l>
<l>Ic daghe di merghen buder graften</l>
<l>Ieghen mi in .i. criit</l>
<l>Of dat ghi v nv ter tiit</l>
<l>Op gheeft ende laet die wet</l>
<l n="8040">Ofte mi mamet</l>
<l>Ic sal v nemen tliif</l>
<l>Alsoe uwen god den keytiif</l>
<l>Was te iherusalem in die stat</l>
<l>Als segheliin hoerde dat</l>
<l n="8045"><hi rend="bold">[.]</hi>Prac hi dus hoerdiit hont</l>
<l>Mac die henen nv ter stont</l>
<l>Ghi siit dorper ende vilein</l>
<l>Siet hier pant dat ghi opt plein</l>
<l>Loechenen sult uwer tale</l>
<l n="8050">Claudes seide nv doet wale</l>
<l>Ic sal die barbarien wreken</l>
<l>Uwe hoghe tale die ghi cont spreken</l>
<l>Die sal noch tauont worden niet</l>
<l>Ic rade v wel dat ghi vliet</l>
<l n="8055">Vter salen sprac segheliin</l>
<l>Eer ic v doe quaden fiin</l>
<l>Steruen quaet tierant</l>
<l>Siet hier den hantscoen dit pant</l>
<l>Dan miin god is beter dan die diin</l>
<l n="8060">In alle die salene was kerstiin</l>
<l>Hine was vervaert ende bloet</l>
<l>Omdat die roese was so groot</l>
<l>Hi ghinc wech ende hi seide</l>
<l>Coemdi niet merghen buter stede</l>
<l n="8065">Daer ghi den camp hebt gheleit</l>
<l>Bi mamet heere der werelt breit</l>
<l>Ic sal saen hier weder keeren</l>
<l>Ende v ende al v volc onteren</l>
<l><hi rend="bold">[.]</hi>Ebdi nv die troen ontfaen</l>
<l n="8070">Om dat ghiit wel hebt ghedaen</l>
<l>Ende versleghen die lieden miin</l>
<l><pb n="232b."/> Het sal op v ghewroken siin</l>
<l>Segheliin sprac doet dat ghi moghet</l>
<l><milestone unit="fol" n="108ra"/> Merghen sal scinen v doghet</l>
<l n="8075">Dus is claudes wech ghegaen</l>
<l>Daer was ghelaten menich traen</l>
<l>Om dat hi camp had ghenomen</l>
<l>Segheliin die deghen vromen</l>
<l>Ne ontsach hem groot no cleen</l>
<l n="8080">Die soete god van nazareen</l>
<l>Moete in segheliins hulpe siin</l>
<l>Nu hoert wat dede galliin</l>
<l>Ende galles siin broeder die verraders</l>
<l>Segheliins wapen namen si allegader</l>
<l n="8085">Hebben si ghenomen ende wapencleder</l>
<l>Daer segheliin vele te leeder</l>
<l>Of sal ghescien sekerlike</l>
<l>Wapen cleder den sinen ghelike</l>
<l>Soe dedi maken doe</l>
<l n="8090">Ende hi stac in segheliins scoe</l>
<l>Voer roesenbrande .i. roestich sweert</l>
<l>Dat niet was .ij. penninghe weert</l>
<l><hi rend="bold">[.]</hi>Ie verrader fel ende putertier</l>
<l>Ghinc ten ors glorifier</l>
<l n="8095">Om of te doen conuenture</l>
<l>Daermen niet en mocht dore</l>
<l>Slaen no steken bi gheenen keer</l>
<l>Want het seinde hem god onse heere</l>
<l>Segheliin te siinre noet</l>
<l n="8100">Wit ghetekent met enen cruce root</l>
<l>Men mochse doersteken no doer slaen</l>
<l>Seder dat opt ors was ghedaen</l>
<l>Sone mocht niement of doen</l>
<l>Nu quam galliin die glottoen</l>
<l n="8105">Ende wilde of trecken conuentuer siin</l>
<l>Glorifier was hem te stuim</l>
<l><pb n="233b."/> Het ghelouden metten tanden</l>
<l>Des die verrader had scanden</l>
<l>Want het beeten in die scouder siin</l>
<l n="8110">Doe sprac die verrader galliin</l>
<l>Scande moetstu hebben emmermeer</l>
<l>Hoe wel slachstu dinen heer</l>
<l>Fel bistu ende ouerdadich</l>
<l>Niemens so ne bistu ghenadich</l>
<l n="8115">Du hebs mi .i. wonde ghebeten</l>
<l>Mi dinke du wils lieden eten</l>
<l>Het ne liet hem niement comen ghehende</l>
<l>Sonder den ghenen diet kende</l>
<l>Daer bi hilt op die vre</l>
<l n="8120">Op hem die wit conuenture</l>
<l>Ende al hadt oec al stille ghestaen</l>
<l>Men hadse gheen sins of ghedaen</l>
<l>Men vant niewer gheen ors so groot</l>
<l>Dus bleef tors te segheliins noot</l>
<l n="8125">Metter witter conuenture</l>
<l>Hi reede hem im corter vre</l>
<l>Om te riden tsinen camp</l>
<l>Ende si datten god verwaer van ramp</l>
<l><milestone unit="fol" n="108rb"/> <hi rend="bold">h</hi>I bliift doet sonder vere</l>
<l n="8130">Ander wapen ander gheghere</l>
<l>Heeft die ridder dan die siin</l>
<l>Hem staet te doghen grote pine</l>
<l>Want hine heeft te siinre buten</l>
<l>Wapen daer hi hem op mach verlaten</l>
<l n="8135">Sonder tors glorifier alleen</l>
<l>Dese verradenisse was niet cleen</l>
<l>Dit was al ons heeren ghedoech</l>
<l>Om dat dedel ridder loech</l>
<l>Dat hi swoer bi siinre trouwen</l>
<l n="8140">Dat hi om die .vij. joncfrouwen</l>
<l>Niet ne gaue een haer</l>
<l>Tote floretten ende hi loech daer</l>
<l><pb n="234b."/> Des wart ghepiint segheliin</l>
<l>Ende die verrader galliin</l>
<l n="8145">Heeft den edelen ridder belaghet</l>
<l>Of hi niet worde gheplaghet</l>
<l>In sinen camp dat hine mocht</l>
<l>Onteren ende steruen doen on socht</l>
<l>Hier of weet niet segheliin</l>
<l n="8150">Nu moet god siin troester siin</l>
<l><hi rend="bold">[.]</hi>l reet ten camp tsinen pas</l>
<l>Daer hi den roese claudes</l>
<l>Vant ligghende oec alleen</l>
<l>Soudic v scriuen vanden gheween</l>
<l n="8155">Datmen na segheliin dreef</l>
<l>Vanden menighen die achter hem bleef</l>
<l>Het ware te lanc weet wale</l>
<l>Daer omme cortic mine tale</l>
<l>Droeue waren die .vij. ghebroederen</l>
<l n="8160">So waren oec haer lieue moederen</l>
<l>Ende florette siit des vroet</l>
<l>Hadde enen droeuen moet</l>
<l>Ende alleen ende constantiin</l>
<l>Ende alle die binnen den houe siin</l>
<l n="8165">Sonder die verrader siit ghewes</l>
<l>Galliin ende galles</l>
<l>Ende alle die toe behoeren</l>
<l>Ende segheliin quam den roese voeren</l>
<l>So seide dus die tierant</l>
<l n="8170">Hoorstuut wicht wiltu te hant</l>
<l>Di op gheuen het waer di goet</l>
<l>Nenic sprac die ridder vroet</l>
<l>lc ne make v niet so blide</l>
<l>Waer ic so goet te brenghen van stride</l>
<l n="8175">So soudic spade hebben eer</l>
<l>Die roese spranc op verbolghen seer</l>
<l><hi rend="bold">[.]</hi>Ie leliic was onghehier</l>
<l>Siin oghen bornden gheliic den vier</l>
<l>Het was .i. ouerdadich man</l>
<l n="8180"><pb n="235b."/> Als hi had siin wapiin an</l>
<l>Hi bescreet dat ors siin</l>
<l>Hi seide hoerstuut kerstiin</l>
<l>Het wert cort met di ghedaen</l>
<l><milestone unit="fol" n="108va"/> Noch moechtu met dinen liue ontgaen</l>
<l n="8185">Wiltu di op gheuen sonder striit</l>
<l>Segheliin seide het is tiit</l>
<l>Dat wij corten dit gheuocht</l>
<l>Het sal di scinen heeftsu recht</l>
<l>Of mamet beter is dan god</l>
<l n="8190">Die roese sprac ia hi heere sod</l>
<l>Dat sal ic proeuen ten eersten steke</l>
<l>Hi noepte tors vreselike</l>
<l>Hi sat also groet als .i. ouen</l>
<l>Ware segheliin nv niet verscrouwen</l>
<l n="8195">Vander seghe gods ons heeren</l>
<l>Hem mocht niement niet ghederen</l>
<l>Nu ducht ic vanden liue siin</l>
<l>So starkelike reet segheliin</l>
<l>Dat hi siin spere brac</l>
<l n="8200">Ende die roese om hem stac</l>
<l>Hi miste siins die tierant</l>
<l>Segheliin trac vyt den roestighen brant</l>
<l>Hi was droeue doe hine sach</l>
<l>Die ridder seide o wij o wach</l>
<l n="8205">Nu moet mi god staen in staden</l>
<l>Want ic bin jammerliken verraden</l>
<l><hi rend="bold">[.]</hi>Ls die roese tsweert siet</l>
<l>Seidi ridder wats v ghesciet</l>
<l>Dat ghi brenght sulc .i. sweert</l>
<l n="8210">Ic segt v sprac die ridder weert</l>
<l>Dit sweert is mi goet ghenoech</l>
<l>Mede te doen gheuoech</l>
<l>Want bi gode miin vanden troen</l>
<l>Mi ware leet gheuiel so scoen</l>
<l n="8215">Dat ghi met beteren wert versleghen</l>
<l>Daerom breng ict hier ghedreghen</l>
<l>Es dat waer sprac die heidiin</l>
<l><pb n="236b."/> Dat woert sal ghewroken siin</l>
<l>Eer ghi mi yet verre ontgaet</l>
<l n="8220">Hi hief tsweert ende slaet</l>
<l>Op segheliin den edelen heeren</l>
<l>Hi weerdem vtermaten seere</l>
<l>Ende droech troestighe sweert</l>
<l>Doe wart segheliin veruaert</l>
<l n="8225">Ende sloech opten roese fel</l>
<l>Het en sneet niet weet dat wael</l>
<l>Mer het gaf enen crac</l>
<l>In .ij. stucken dat het bracht</l>
<l>Tstic warp hi inden sande</l>
<l n="8230">Dus so bleef hi ydelre hande</l>
<l><hi rend="bold">[.]</hi>Nde was al sonder were</l>
<l>Die roese had siins groeten ghere</l>
<l>Hi dectem onder sinen scilt</l>
<l>Die hi manlike voer hem hilt</l>
<l n="8235">Als die goet was ende ghehartich</l>
<l>Ende die scilt was so vertich</l>
<l>Alsmer op sloech stoef hi</l>
<l>O wach sprac die ridder vri</l>
<l><milestone unit="fol" n="108vb"/> Ay glorifier nv bliuic hier doet</l>
<l n="8240">Ende die roese sloech slaghe groet</l>
<l>Ende gaf hem wonden .xix.</l>
<l>Segheliin scaemde hem te vlien</l>
<l>Glorifier sloech ende beet</l>
<l>Daer hi dus al vliende reet</l>
<l n="8245">Ende mens niet ne wilde vermiden</l>
<l>Liet hem die ridder neder gliden</l>
<l>Vanden ors op dat gras</l>
<l>Daer een groot steen gheleghen was</l>
<l>Dien ghegreep segheliin</l>
<l n="8250">Hi was bruur barbariin</l>
<l>Hi woech meer dan dusent pont</l>
<l>Distorie maect ons cont</l>
<l>Mer dat den ridder dede noet</l>
<l>Hine hadde om gout roet</l>
<l n="8255"><pb n="237b."/> Verporret daer vander stede</l>
<l>Den fellen roese werp hire mede</l>
<l>Dat hi verloes al siin cracht</l>
<l>Ende viel neder in ommacht</l>
<l><hi rend="bold">[.]</hi>Oe boet hi die hande opwaert</l>
<l n="8260">Oetmoedeliic ende seide</l>
<l>O maria maghet soete</l>
<l>Die solaes es ende boete</l>
<l>Van ons es ende medicine</l>
<l>Ic bid v bider eerdscher pine</l>
<l n="825">Die ghi hadt in deerste alende</l>
<l>Van uwen kiinde als die blende</l>
<l>Symeon seide maghet fiin</l>
<l>Dat v kiint soude ghepassiit siin</l>
<l>In .i. cruys om onse sonden</l>
<l n="8270">Ende tie scrifturen ons oerconden</l>
<l>Dat dit woert v hert doersneet</l>
<l>Vander pine ende tander leet</l>
<l>Was als v niemaer quam</l>
<l>Dat v kiint dat soete lam</l>
<l n="8275">Te iherusalem was gheuaen</l>
<l>Daerment om ons wilde verslaen</l>
<l>Alsoe het dede soete vrouwe</l>
<l>Met goeden recht haddi rouwe</l>
<l><hi rend="bold">[.]</hi>Onteyn vrouwe medicine</l>
<l n="8280">Ten cruce haddi die derde pine</l>
<l>Als ghi v kiint seer mesmaect</l>
<l>Saghen hanghen anden cruce naect</l>
<l>Handen ende voeten aldoerboert</l>
<l>Siin hert met enen spere ghescoert</l>
<l n="8285">Dat seit scrifture die wel weet</l>
<l>Dat .i. sweert v hert doersneet</l>
<l>Ende niemen can ghevroeden das</l>
<l>Welc haer dat onsochter was</l>
<l n="8290"><pb n="238b."/> So v so hem die daer hinc</l>
<l>Vermoert ant cruce dat v aen ghinc</l>
<l>Dit was ene pine swaer</l>
<l>Die vierde pine die ghi daer naer</l>
<l>Ontfinct vrouwe ende besieuet</l>
<l><milestone unit="fol" n="109ra"/> Dat was ghi v kiint af hielet</l>
<l n="8295">Vanden cruce neder al doet</l>
<l>Dat was v een piin groot</l>
<l>Doe leidine doot int graft</l>
<l>Al wenende ende scieter aft</l>
<l>Dat was v ene pine vrouwe</l>
<l n="8300">Also waerliic als desen rouwe</l>
<l>In v was groot was ende swaer</l>
<l>So moeti mi die reden claer</l>
<l>Laten bekinnen in corter tiit</l>
<l>Twi ic verloren heb dat abiit</l>
<l n="8305">Daer ic mede te vechten plach</l>
<l>Als hi dat seide .i. licht hi sach</l>
<l>Vten troen een stemme seide</l>
<l>Segheliin vrient dine bede</l>
<l>Die is voer gode ontfaen</l>
<l n="8310">Du loghes alstu seits saen</l>
<l>Ende swoert gode ende sine macht</l>
<l>Dat ghi op die joncfrouwen niet en acht</l>
<l>Daer du bi hads die .vij. vroede</l>
<l>Nu wes blide in dien armoede</l>
<l n="8315">Hets di vergheuen mits der pine</l>
<l>Die ghi vanden zarrasine</l>
<l>Ontfaen hebt in desen striit</l>
<l>Siet hier v wapen ende v abiit</l>
<l>Nu doese an v wordes noet</l>
<l n="8320">Dat dise niet hadt ghi bleeftter doot</l>
<l><hi rend="bold">[.]</hi>Alles ende siin broeder galliin</l>
<l>Hadse v ontsteken segheliin</l>
<l>Hi dese maken dese nuwe</l>
<l>Hi sal comen met enen huwe</l>
<l n="8325">Haddi den roese doot ghesleghen</l>
<l><pb n="239b."/> Want si hebben v doot ghesleghen</l>
<l>Want hebben si v beleghen</l>
<l>Om v te nemen tliif</l>
<l>Dat ghi floretten tscoene wiif</l>
<l n="8330">Te wiue heeft hi rouwe</l>
<l>Want hi mint die scoene vrouwe</l>
<l>Nu siit niet van harten flaeu</l>
<l>Doe viel op hem hemels dau</l>
<l>Want sinen wonden wert hi ghenesen</l>
<l n="8335">Die inghel sciet van hem met desen</l>
<l><hi rend="bold">[.]</hi>Oe dedi aen die goede abiit</l>
<l>Ende hi verblide op die tiit</l>
<l>Als hi sach rosenbrande</l>
<l>Claudes die daer inden sande</l>
<l n="8340">Lach heeft siin oghen op ghesleghen</l>
<l>Ende hi sach den coenen deghen</l>
<l>An hebben al niewe ghegare</l>
<l>Nieuwen scilt nieuwe spare</l>
<l><hi rend="bold">[.]</hi>Ieuwen wapen nieuwe brant</l>
<l n="8345">Doe sprac aldus die tierant</l>
<l>Helpt mamet ende apoliin</l>
<l><milestone unit="fol" n="109rb"/> Hebstu binder stat ghesiin</l>
<l>Binnen dat ic hier heb gheleghen</l>
<l>Neen ic sprac die coene deghen</l>
<l n="8350">God die in miin hulpe si</l>
<l>Heeffse mi brocht seg ic di</l>
<l>Ende hi salmi wel helpen voert</l>
<l>Als dat claudes heet ghehoert</l>
<l>Was hi droeue vtermaten</l>
<l n="8355">Ende seide dat hi soude laten</l>
<l>Siin liif emmer op dat pleine</l>
<l>Voert so sprac die vileine</l>
<l>Wilstu laten dine wet</l>
<l>Ende ghelouen aen minen mamet</l>
<l n="8360"><pb n="240b."/> Het sal di gheuallen scoen</l>
<l>Te barbarien saltu croen</l>
<l>Draghen oec eer iet lanc</l>
<l>Segheliin sprac v god is cranc</l>
<l>Ic prise den minen hi is wel waert</l>
<l n="8365">Die mi wapen ende swaert</l>
<l>Heeft ghegheuen tesen stonden</l>
<l>Ende ghenesen mine wonden</l>
<l>Haestelike doet v ter were</l>
<l>Of ic steke v met minen spere</l>
<l n="8370">Die roese sat op siin paert</l>
<l>Al ghetrect brocht hi siin swaert</l>
<l>Ende sloech op segheliin scier</l>
<l>Tsweert vloech in sticken viere</l>
<l>Ende segheliin sloechen verre</l>
<l n="8375">Doer die borst dat hi terneder</l>
<l>Quam vallen die buule groot</l>
<l>Ay roesenbrande diin ghenoet</l>
<l>Ne was noyt sprac segheliin</l>
<l>Wat dinct v here sarrasiin</l>
<l n="8380">Hoe heb ic v beghinnet scroeden</l>
<l>Ay steruen moetstu quader doeden</l>
<l>Sprac claudes die dat sweert brocht</l>
<l>Ic ben ghewont soe onsocht</l>
<l><hi rend="bold">[.]</hi>Egheliin sprac dits waer spel</l>
<l n="8385">Gheeft v op soe dedi wel</l>
<l>Ende gheloeft aen minen god</l>
<l>Claudes seide so waer ic sod</l>
<l>Dat ne segic nemmermeer</l>
<l>Claudes hadnoch sweerden twee</l>
<l n="8390">Ende .i. haex bruin staliin</l>
<l>Hi trac .i. sweert die zarrasiin</l>
<l>Ende sloech op segheliin met ghewelt</l>
<l>Al had hi op .i. haenbelt</l>
<l><pb n="241b."/> Ghesleghen als ic beuroede</l>
<l n="8395">So was den roese te moede</l>
<l>Help mamet sprac die heydiin</l>
<l>Ende bistu worden al yseriin</l>
<l>Diin wapencleet sciint so dunne</l>
<l>Ende ic en canner niet comen inne</l>
<l n="8400">Dant ware .i. haenbelt</l>
<l>Doe sloech hi noch met ghewelt</l>
<l><milestone unit="fol" n="109va"/> Als hi metten sweerde sloech</l>
<l>Het brac ontwee segheliin loech</l>
<l>Ende verdroech roesenbrande</l>
<l n="8405">Ende sloechen so dat inden sande</l>
<l>Sien been af viel mettien</l>
<l>Ene spanne bouen den knie</l>
<l>O wach sprac die heidiin</l>
<l>Nu is verloren dat been miin</l>
<l n="8410">Ende .ij. sweerde heb ic te broken</l>
<l>Dit wert met enen slaghe ghewroken</l>
<l>Hi trac vte dat derde sweert</l>
<l>Ende sloech op den ridder weert</l>
<l>Het gaf hem enen groeten slach</l>
<l n="8415">In .ij. stucken dat sweert brac</l>
<l>Des had segheliin groete taecse</l>
<l>Die roese scoet tsiinre haecse</l>
<l>Ende waende segheliin slaen</l>
<l>Segheliin sloech weder sonder waen</l>
<l n="8420">Ende gherochte den fellen gule</l>
<l>Achter af ene buule</l>
<l>Doe so sprac segheliin</l>
<l>Nou hout dat here zarrasiin</l>
<l>Ic scrode di tonneffen of</l>
<l n="8425">Dies moechstu mi segghen lof</l>
<l>Ende oec hier weten danc</l>
<l>Nu dinct mi .i. deel te lanc</l>
<l>Dat sal ic corten na miin gheuoech</l>
<l>Die roese siin haecse verdroech</l>
<l n="8430"><pb n="242b."/> Ende sloech met sinen handen beide</l>
<l>Dat segheliin nicte int ghereide</l>
<l>Si brac ende viel int sant</l>
<l>Doe hief segheliin sinen brant</l>
<l>Diemen met recht mach louen</l>
<l n="8435">Ende sloech hem of thersinbecken bouen</l>
<l>Dat hi hadde .i. cruine roet</l>
<l>Die roese viel ter eerden doot</l>
<l>Doe louede gode segheliin</l>
<l>Dat hi hem den fellen zarrasiin</l>
<l n="8440">Had doet met siinre cracht</l>
<l>Hi nam ghereet sinen scacht</l>
<l>Ende reet wech sonder faelgen</l>
<l>Daer vant hi in eenre bosscaelgen</l>
<l>Galles ende galliin</l>
<l n="8445">Ghewapen metten volc siin</l>
<l>Beide vrienden ende maghen</l>
<l>Si quamen al wt gheslagen</l>
<l><hi rend="bold">[.]</hi>P segheliin vtermaten</l>
<l>Ende riepen ghi sult hier</l>
<l n="8450">V leuen heer segheliin</l>
<l>Doe antwoerde die ridder fiin</l>
<l>Ende wat heb ic v misdaen</l>
<l>Dat ghi mi dus wilt verslaen</l>
<l>Ic hielt v ouer minen vrient</l>
<l n="8455">Gheen quaet heb ic ieghen v verdient</l>
<l>Nu sie ic wel ic moet mi weeren</l>
<l><milestone unit="fol" n="109vb"/> Nochtan soudt ics eer ontberen</l>
<l>Moest ic leuen met ghemake</l>
<l>Hi trac sweert metter sprake</l>
<l n="8460">Ende sloech den enen op thoeft</l>
<l>Dat hiit toten tanden cloeft</l>
<l>Vten ghereide dat hi vel</l>
<l>Ende ten derden gherachti wel</l>
<l>Dat hi hem dede wee</l>
<l n="8465">Ende sloechen in die middel ontwee</l>
<l>Dat hiis nemmermeer ghenas</l>
<l>Hi sloecher doet op dat gras</l>
<l><pb n="243b."/> Driehondert ende daer toe viue</l>
<l>Doe wilde ontvlien metten liue</l>
<l n="8470">Beide galles ende galliin</l>
<l>Achter hem reet segheliin</l>
<l>Ende sloech galles op siin hooft</l>
<l>Dat hiit toten tanden cloeft</l>
<l>Doe reet bi galliin achter</l>
<l n="8475">Hi riep lude allen lachter</l>
<l>Moeti hebben quaet verrader</l>
<l>Ghi hebt dese moert allegader</l>
<l>Toe brocht ende ghedaen</l>
<l>Ende hoe waendi mi ontgaen</l>
<l n="8480">Ghi siit ondaen ende voerscrouen</l>
<l>Doe sloech hine te scouderen bouen</l>
<l>Als die ghene die was erre</l>
<l>Thoeft vloech wel .x. voet verre</l>
<l>Nu sidi doet wel valschs dief</l>
<l n="8485">Ende floretten miin soetelief</l>
<l>Ne suldi mi niet ondergaen</l>
<l>Te tiit heb ic v wrake ghedaen</l>
<l><hi rend="bold">[.]</hi>Vs reet hi te houe waert</l>
<l>Wart dat loepen siin paert</l>
<l n="8490">Daer hi wel was ontfaen</l>
<l>Het was ieghen hem opghestaen</l>
<l>Die paeus ende constantiin</l>
<l><hi rend="bold">[.]</hi>Oe sprac al wenende segheliin</l>
<l>Ghi heeren bi gode die mi gheboet</l>
<l n="8495">Dat ic leue es wonder groot</l>
<l>Mi was verwisselt miin abiit</l>
<l>Als ic quam in dat criit</l>
<l>Ghevoeldecs ter eerster steken</l>
<l>Ic trac miin sweert ende waende mi wreken</l>
<l n="8500">Doe trac ic daer .i. roestich swert</l>
<l>Het was ter noot niet .ij. penninghe weert</l>
<l>Want ten eersten slaghe brac</l>
<l>Die roese sloech mi ende stac</l>
<l>Ende dreef mi al daer hi wilde</l>
<l n="8505"><pb n="244b."/> Doe dectic mi met minen scilde</l>
<l>Die verrot was ende vertich</l>
<l>Doe was ic so onghehartich</l>
<l>Vanden slaghe die ic ontfinc</l>
<l>Dat ic ter eerden dats waer dinc</l>
<l n="8510">Mi liet vallen hoert wat ic plach</l>
<l>Enen groeten steen die daer lach</l>
<l>Die meer dan du sent pont woech</l>
<l><milestone unit="fol" n="110ra"/> Warp ic den roese na miin gheuoech</l>
<l>Dat hi vel ouer doot</l>
<l n="8515">Had mi niet ghedaen die noot</l>
<l>In had den steen hi was so swaer</l>
<l>Niet moghen verporren daer</l>
<l>Aldus die roese binnen deser spacien</l>
<l>Aldus lach dedic oracie</l>
<l n="8520"><hi rend="bold">[.]</hi>E gode waert van hemelrike</l>
<l>Doe quam .i. inghel haestelike</l>
<l>Die mi brocht miin abiit</l>
<l>Ic ware els bleuen inden striit</l>
<l>In andres in miin vaert</l>
<l n="8525">Van minen abiit dan miin paert</l>
<l>Dese verradenisse siit ghewes</l>
<l>Dede galliin ende galles</l>
<l>Aldaer bouen maecte si laghen</l>
<l>Om dat si mi wilden plaghen</l>
<l n="8530">Opdat ic wederkeerde</l>
<l>Vanden camp ende mi verweerde</l>
<l>Alsoe als ic best mocht</l>
<l>Ende onse die mi ghewrocht</l>
<l>Gaf mi die cracht so groet</l>
<l n="8535">Dat icse al sloech alter doot</l>
<l>Doe seide die paeus ende constantiin</l>
<l>Dats wel ghedaen heere segheliin</l>
<l>V cracht moet siin ghebenediit</l>
<l>Dat ghi se verwont inden striit</l>
<l n="8540">Den menighen hebben si ghedaen noet</l>
<l>Hets gode lief dat si siin doet</l>
<l><pb n="245b."/> <hi rend="bold">[.]</hi>Lorette wenede om dit spreken</l>
<l>Haer docht thert breken</l>
<l>Ende soe deet den .vij. kiinderen siin</l>
<l n="8545">Ende oec dien .vij. ioncfrouwen fiin</l>
<l>Si spraken hem an met soeter tale</l>
<l>Men ghinc eten in die sale</l>
<l>Nader feesten aleen quam ende ghinc</l>
<l>Ende nam bider hant den ionghelinc</l>
<l n="8550">Ende leeden aen een side</l>
<l>Ende sprac dus met talen blide</l>
<l>Soete vrient segheliin</l>
<l>Wiltu mi ghehulpich siin</l>
<l>Wj souden soeken gaen dat cruys</l>
<l n="8555">Daer aen hinc die soete Ihesus</l>
<l>Ende bringhent hier in die stede</l>
<l>So hadden wij aldaer god mede</l>
<l>Ghepassiit was doer ons</l>
<l>Segheliin sprac vrouwe dat cruys</l>
<l n="8560">So willic v helpen halen</l>
<l>Die vrouwe dancte hem der talen</l>
<l>Si ghinghen reeden harwaert</l>
<l>Te varen te iherusalem waert</l>
<l>Si nam met haer .v<hi rend='sup'>c</hi>. man</l>
<l n="8565">Si spraken constantiin an</l>
<l>Dat hi hilde tkeyserrike</l>
<l>Tes segheliin keerde sekerlike</l>
<l>Constantiin dat gheern dede</l>
<l><milestone unit="fol" n="110rb"/> Segheliins kiinderen voeren mede</l>
<l n="8570">Ende siin neue taelgefeer</l>
<l>Florette dreef doe groot seer</l>
<l>Ende haer .vij. camerieren</l>
<l>Die bi segheliin den goedertieren</l>
<l>Hadden die .vij. vroede ghedraghen</l>
<l n="8575"><hi rend="bold">[.]</hi>Aer ne halp gheen claghen</l>
<l>Si ondaden hem op die vaert</l>
<l>Te varen ten cruce waert</l>
<l>Te soeken dat ons here droech</l>
<l><pb n="246b."/> Op sine scouderen daermen aen sloech</l>
<l n="8580">Met .ij. naghelen yseriin</l>
<l>Elc had op siin scouderen .i. cruyskiin</l>
<l>Dus was tornoys eerst op heuen</l>
<l>Die paeus heefter toe ghegheuen</l>
<l>.iij. sielen quite vten vaghe vier</l>
<l n="8585">Dus voer segheliin die goedertier</l>
<l>Ende aleen was dat hoeft</l>
<l>Van deser vaert des gheloeft</l>
<l>Alsoe ons orcont scrifture</l>
<l>Florette die scoen figure</l>
<l n="8590">Si ghebrocht segheliin haren man</l>
<l>Ter scepinghe toe ende keerde dan</l>
<l>Ende alle .vij. haer camerieren</l>
<l>Daer was gaures .i. putertieren</l>
<l>Galles ende galliins neue</l>
<l n="8595">Segheliin sprac gaures ic gheue</l>
<l>In uwe gheleide dese joncfrouwen</l>
<l>Ic salt doen heere bi miinre trouwen</l>
<l>Mer hi peinsede in siin ghedocht</l>
<l>Hoe hise al onteren mocht</l>
<l n="8600">Te despite segheline</l>
<l>Nu naect hem allen haer pine</l>
<l><hi rend="bold">[.]</hi>Istorie seit en lieghe v niet</l>
<l>Dat segheliin onsocht sciet</l>
<l>Van floretten sinen wiue</l>
<l n="8605">Dien stack met enen kniue</l>
<l>Hi hadde wonden sonder bloet</l>
<l>So onsocht was hem siin moet</l>
<l>Als hi vanden joncfrouwen sciet</l>
<l>Natuer oerconde tverdriet</l>
<l n="8610">Dat hem gheuel ende tseer</l>
<l>Die ne sach hi nemmermeer</l>
<l>Mer floretten sach hi sint</l>
<l>Si droech leuende kiint</l>
<l>Die pine was swaer die haer gheuel</l>
<l n="8615">Gaures die verrader fel</l>
<l><pb n="247b."/> Voerde floretten daer bi siden</l>
<l>Ende hiet se alle wesen bliden</l>
<l>Segheliin soude keren saen</l>
<l>Daer was ghelaten menich traen</l>
<l n="8620">Om segheliins doghen ende sinen smert</l>
<l>Gaures troestese met valscher hert</l>
<l>Ende peinsde dus sonder spreken</l>
<l>Dat hi siin neuen soude wreken</l>
<l>Beide galles ende galliin</l>
<l n="8625"><milestone unit="fol" n="110va"/> Ende oec alle tgheslacht siin</l>
<l><hi rend="bold">[.]</hi>Vs voeren si sonder beiden</l>
<l>Tes si quamen voer floretten ter stede</l>
<l>Bider sonnen merken eest wel noen</l>
<l>Florette sprac hets hier groen</l>
<l n="8630">In dit foreest laet ons gaen</l>
<l>Vercoelen hets wel ghedaen</l>
<l>Te riden eest alte heet</l>
<l>Gaures beete neder ghereet</l>
<l>Ende hief die vrouwe vanden paerde</l>
<l n="8635">Hi was ende fel van aerde</l>
<l>Ende die camerieren hief hi af mede</l>
<l>Doe sprac hi dus ende seide</l>
<l>Comen wij tauont in die stat</l>
<l>Hets ons gheuoech ende na dat</l>
<l n="8640">Reicte hi vyt spise ende wiin</l>
<l>Si aten ende dronken i luttelkiin</l>
<l>Ende si waren in droeuen sin</l>
<l>Want den goeden segheliin</l>
<l>Ne consten si niet vergheten</l>
<l n="8645">Alsi ghedronken ende gheten</l>
<l>Hadden na haer gheuoech</l>
<l>Doe sprac gaures ende loech</l>
<l>Ende seide noch heb ic een deel</l>
<l>Clareits in .i. bariseel</l>
<l n="8650">Dat sullen wij drincken achter</l>
<l>Hi spiende om der joncfrouwen lachter</l>
<l><pb n="248b."/> Quaden einde moeti doen</l>
<l>Hi gaf hem drinken fel pusoen</l>
<l>Dat si sliepen altemael</l>
<l n="8655">Doe trac hi enen kniif van stael</l>
<l>Ende stac die .vij. joncfrouwen doet</l>
<l>Hier af ne wist clein no groet</l>
<l>Florette want si in dole lach</l>
<l>Als die haer niet verporren mach</l>
<l n="8660"><hi rend="bold">[.]</hi>Ote floretten es hi ghegaen</l>
<l>Ende is voer haer ghestaen</l>
<l>Ende hilt al baer den kniif</l>
<l>Om der joncfrouwe te nemen tliif</l>
<l>Doe lach si in varwen so scoen</l>
<l n="8665">Dat gaures sprac here vanden troen</l>
<l>Hoe soudicker mi toe ghebreken</l>
<l>Dat ic die vrouwe doot sou steken</l>
<l>Si is so scoen dat ic ne mach</l>
<l>Haer niet gheuen den doot slach</l>
<l n="8670">Ic salse wecken besien</l>
<l>Of icse mach viinden in dien</l>
<l>Dat si wille wesen mine amie</l>
<l>So bliift si vander doot vrie</l>
<l>Ende si segheliin wille laten</l>
<l n="8675">Hi riepse ende si was vtermaten</l>
<l>Seere in dolen daer si lach</l>
<l>Tote sanderdaeghs middach</l>
<l>Hare oghen die vrouwe opsloech</l>
<l>Dus sach si dat ongheuoech</l>
<l n="8680"><milestone unit="fol" n="110vb"/> <hi rend="bold">[.]</hi>Ie vij joncfrouwen die laghen daer</l>
<l>Doet ghesteken al had si vaer</l>
<l>Des ne wondert mi oec niet</l>
<l>O wach seitsi wats hier ghesciet</l>
<l>Twi so heb di dit ghedaen</l>
<l n="8685">Ghi sulter om die doot ontfaen</l>
<l>Gaures sprac nv hoert vrouwen</l>
<l>Swiicht laet varen uwen rouwen</l>
<l>Dit waren alle segheliins amien</l>
<l><pb n="249b."/> Die ic doet heb bi en vien</l>
<l n="8690">Mi ammerde van haren gheuoeren</l>
<l>Dat si v wilden verhoeren</l>
<l><hi rend="bold">[.]</hi>Ie .vij. kiindre vrouwe fiin</l>
<l>Die hi heeft segheliin</l>
<l>Die wan hi an dese wiif</l>
<l n="8695">Daeromme nam ic hem tliif</l>
<l>Ic wilde v vrient altoes wesen</l>
<l>Florette antwoerde met desen</l>
<l>Sduuels vrient moeti siin</l>
<l>Ic salt mi nen heere segheliin</l>
<l n="8700">Claghen dat ghiit hebt ghedaen</l>
<l>Die doot sult dire om ontfaen</l>
<l>Gaures seide ic ne sal</l>
<l>Maer wildi maken groot ghescal</l>
<l>Het sal v oec costen tliif</l>
<l n="8705">Doe oft mach sprac tscone wiif</l>
<l>Ic ne ontsie v cleen no groot</l>
<l>Ic mach mer steruen enen doot</l>
<l>Hi scoet aen haer met desen</l>
<l>Ende wilde bi cracht met haer wesen</l>
<l n="8710">Si scoet in siin aensicht</l>
<l>Ende haelder stics vte ghedicht</l>
<l>Al gaures dit sach</l>
<l>Moghedi hoeren wat hi plach</l>
<l>Hi bant der vrouwen harde onsocht</l>
<l n="8715">Beide hande ende voete</l>
<l>Doe ghinc hise biden hare</l>
<l>Aen enen boem met groeten misbare</l>
<l>Doe riep aldus die glottoen</l>
<l>Wildi noch minen wille doen</l>
<l n="8720">Neen ic sprac die edel vrouwe</l>
<l>Binnen dat si hinc in desen rouwe</l>
<l>Quam daer iaghen van glorette gantier</l>
<l>Als dat verstont die felle ghier</l>
<l>Vliet hi als die had vaer</l>
<l n="8725">Ende liet die vrouwe hanghen daer</l>
<l><pb n="250b."/> <hi rend="bold">[.]</hi>Ie vrouwe dreef groot carmen</l>
<l>Die hertoeghe gantier ende die sine</l>
<l>Quamen slaende toe met sporen</l>
<l>Alsi der vrouwen carmen horen</l>
<l n="8730">Die daer hinc in groter noot</l>
<l>Ende hi die .vij. joncfrouwen doot</l>
<l>Sach daer ligghen opt velt</l>
<l>Hi beete neder met ghewelt</l>
<l><milestone unit="fol" n="111ra"/> Ende ghincter vrouwen die hi onknocht</l>
<l n="8735">Die daer hinc harde onsocht</l>
<l>Hi leidse neder op die eerde</l>
<l>Si riep als die wrake begheerde</l>
<l>Op ten hertoegh ende seide</l>
<l>Ay edel heer op edelheide</l>
<l n="8740">Ontfarmt v van deser moert</l>
<l>Slaet met sporen ende riit voert</l>
<l>Ghi sulten achter halen saen</l>
<l>Die dese moert heeft ghedaen</l>
<l>Die hertoghe reet achter</l>
<l n="8745">Ende die sine om dien lachter</l>
<l>Te wreken ende die moerdaet</l>
<l>Elc siin ors met sporen slaet</l>
<l>Om gaurise tachter halen</l>
<l>Ende siin felheit te betalen</l>
<l n="8750">Die hi den joncfrouwen had ghedaen</l>
<l>Siin vondens niet ende keerden saen</l>
<l>Tote floretten daer si stoet</l>
<l>Wies hoeft was .i. bloet</l>
<l>Alsoe si biden haer hinc</l>
<l n="8755">Het was .i. iammerlike dinc</l>
<l>Dat mach elc ghevroeden wel</l>
<l>Ay segheliin deghen snel</l>
<l>Haddi gheweten dat dus stoede</l>
<l>Soudijs hebben groet verdriet</l>
<l n="8760">Die hertoghe sprac watsv ghesciet</l>
<l>Segt wanen si di gheboren</l>
<l><pb n="251b."/> Ende laet ons uwen name horen</l>
<l>Florette weende vtermaten</l>
<l>Ende seiden dat willic saten</l>
<l n="8765">V te segghen die name siin</l>
<l>Want saken soe comen siin</l>
<l>Dat ics mi scamen soude zeer</l>
<l>Verlates mi wel lieue heer</l>
<l>Al bin ic nv in desen toren</l>
<l n="8770">Ic heb eer hier te voeren</l>
<l>Ghehadt ende oec verdriet</l>
<l>Al heb ic nv dit verdriet</l>
<l>Of god wille het sal so comen</l>
<l>Dat ic minen name wel soe noemen</l>
<l n="8775">Die nv moet verholen siin</l>
<l>Al stillekiin sprac si segheliin</l>
<l>Hoesch ridder sonder blame</l>
<l>Segic v minen name</l>
<l>Soudic nomen sonder respiit</l>
<l n="8780">Mer nv en is gheen tiit</l>
<l><hi rend="bold">[.]</hi>Ie hertoghe gantier van lorette</l>
<l>Voerde met hem die scoen florette</l>
<l>Haren somer dedi mede driuen</l>
<l>Si hadder bouen allen wiuen</l>
<l n="8785">Die daghes waren in dat hof</l>
<l>Weerdichede priis ende lof</l>
<l>Dedemen der joncfrouwen daer</l>
<l>Doe gheuielt cortelike daer naer</l>
<l><milestone unit="fol" n="111rb"/> Dat .i. verrader hiet gantier</l>
<l n="8790">Oergelieus was hi ende fier</l>
<l>Ende minde floretten vtermaten seer</l>
<l>Dat hi niet const ghelaten meer</l>
<l>Hine quam altoes daer si waren</l>
<l>In haer camer in haer palas</l>
<l n="8795"><hi rend="bold">[.]</hi>At haer die hertoghe had ghegheuen</l>
<l>Quam hi teenre stont in ghedreghen</l>
<l>Titelike in die dagheraet</l>
<l>Ende wilde bi siinre ouerdaet</l>
<l>Metter vrouwen emmer siin</l>
<l n="8800"><pb n="252b."/> Doe verweerde haer die vrouwe fiin</l>
<l>Ende maecte sulc ghescal</l>
<l>Dat ment in die sale al</l>
<l>Verhoerde doe haer ghecri</l>
<l>Doe quam die hertoghe vri</l>
<l n="8805">Besien wes der vrouwen deert</l>
<l>Als die gheen die begheert</l>
<l>Dat haer te beteren dat missequam</l>
<l>Ende als hi dat vernam</l>
<l>Vanden verraderen die ouerdaet</l>
<l n="8810">Sprac hi aldus scande ende quaet</l>
<l>Moet v ghescien in alre tiit</l>
<l>Dat ghi driuen wilt ioliit</l>
<l>Metter joncfrouwe ieghen hare danc</l>
<l>Mettien hi vanden bedde spranc</l>
<l n="8815">Hi deden inden kerker gaen</l>
<l>Daer hi in lach gheuaen</l>
<l>.Vj. weken seit distorie</l>
<l>Florette sin ende memorie</l>
<l>Verwandelde vtermaten seer</l>
<l n="8820">Ay segheliin seitsi scone ioncheer</l>
<l>Sal ic v sien nemmermeer</l>
<l>Wistu nv dit groot seer</l>
<l>Daer ic in ben v souds ontfermen</l>
<l>Haer gheween ende haer carmen</l>
<l n="8825">Dat ne was mellic no ghemate</l>
<l>Daer sat in desen meslaet</l>
<l>Quam tsertoghen broeder des siit ghewes</l>
<l>Die goedertieren anciotes</l>
<l>Ende troestese so hi best can</l>
<l n="8830">Daerna quam vyt dese felle man</l>
<l>Foertier die verrader fel</l>
<l>Ende peinsde hi sou wreken wel</l>
<l>Ouer floretten bloem van wiuen</l>
<l>Dat mense saen sal ontliuen</l>
<l n="8835"><pb n="253b."/> <hi rend="bold">[.]</hi>V hoert wat die verrader doet</l>
<l>Hi nam .i. pere scoen ende goet</l>
<l>Ende deedse veninen so seere</l>
<l>Dat hi ghenesen nemmermeer</l>
<l>Mochte so wie diese ate</l>
<l n="8840">Dus es hi comen in die sate</l>
<l>Daer floretten ende anciotes</l>
<l>Te gader saten siit ghewes</l>
<l>Ende spraken hoefsche tale</l>
<l><milestone unit="fol" n="111va"/> Doe liet hi vallen weet wale</l>
<l n="8845">Behendelike inder vrouwen scoet</l>
<l>Die pere metten venine groet</l>
<l><hi rend="bold">[.]</hi>Lsi langhe hadden gheseten</l>
<l>Ende men ter maeltiit ghinc eten</l>
<l>Stonden si op ende ginghen van dare</l>
<l n="8850">Die pere ontviel die scoeter naer</l>
<l>Anciotes die goedertiere</l>
<l>Florette scoet na hem sciere</l>
<l>Ende wilse hem nemen al gheheel</l>
<l>Ioncfrou seti ic sal miin deel</l>
<l n="8855">Daer of wats ghesciet</l>
<l>Die joncfrouwe seide ghi sult niet</l>
<l>Want het gafse miin lief</l>
<l>Dit wort sel der vrouwen meskief</l>
<l>Ende torens beraden vele</l>
<l n="8860">Aldus ghinghen si achter die sale</l>
<l>Si iagheden hier ende taer</l>
<l>Om die pere dat is waer</l>
<l>Dit was .i. kenliic ongheual</l>
<l>Also der vrouwen scinen sal</l>
<l n="8865">Dit spel bequam der vrouwen wael</l>
<l>Die hertoghe quam in die sael</l>
<l>Ende sachse loepen dus in spele</l>
<l>Doe riep hi met luder kele</l>
<l>Wat heeft miin broeder ende florette</l>
<l n="8870">Fortier sprac al sonder lette</l>
<l>Here haer ontfiel .i. pere</l>
<l><pb n="254b."/> Ende v broeder dedel here</l>
<l>Hiefse op dat es waer</l>
<l>Daer omme loep si hem naer</l>
<l n="8875">Dit es daer si omme loepen</l>
<l>Dit moesten si beide becoepen</l>
<l>Alsoe dystorie doet verstaen</l>
<l>Anciotes snaf ende viel saen</l>
<l>Ter eerden so dat hi lach</l>
<l n="8880">Onder die voet ende als hi sach</l>
<l>Dat hise niet behouden can</l>
<l>So beter in die edel man</l>
<l><hi rend="bold">[.]</hi>Nde als hiit gheten heeft</l>
<l>Al siin liif van vresen beeft</l>
<l n="8885">Hi wart valu gheliic der eerde</l>
<l>Also hem tveniin deerde</l>
<l>Ende barst op die stede</l>
<l>Noit man sach die iammerhede</l>
<l>Die florette die vrouwe dreef</l>
<l n="8890">Om dat die ridder dus doot bleef</l>
<l><hi rend="bold">[.]</hi>Ls die hertoghe dit sach</l>
<l>Makede groot hantgheslach</l>
<l>Ende sprac aldus valsch wiif</l>
<l>Heeft miin broeder verloren tliif</l>
<l n="8895">Bi uwer pere metten venine</l>
<l>Ghine quaemt nie in mere pine</l>
<l>Morderic fel ende quaet</l>
<l>Noyt dede wiif sulke daet</l>
<l>Als ghi hier hebt ghedaen</l>
<l n="8900">Der doot ne sal di niet ontgaen</l>
<l>Ghi sult hier verliesen tliif tleuen</l>
<l><milestone unit="fol" n="111vb"/> Si en weet wat antwoerde gheuen</l>
<l>Wach seit si o on salich wiif</l>
<l>Hebstu dus verloren diin liif</l>
<l n="8905">Met deser pere dune weets hoe</l>
<l>Ay god here ic claghet v</l>
<l>Miin ziele ontfaet als ic doot bin</l>
<l>Also waerliic als ic onsculdich bin</l>
<l><pb n="255b."/> Ende mi te moede es onsocht</l>
<l n="8910">Ende ic ne weet wie dat brocht</l>
<l>Dese pere ende wanen si quam</l>
<l>Ay god here heylich lam</l>
<l>V moet ontfermen deser doot</l>
<l>Ende ontdecken wie die noot</l>
<l n="8915">Toe heeft brocht ende dede</l>
<l>Dese ondaet ende iammerhede</l>
<l>Daer ic mede bin ghestaen</l>
<l>Ende die doot sal moeten ontfaen</l>
<l>Sonder scult ende onverdient</l>
<l n="8920">Ay segheliin lief herteliic vrient</l>
<l>Dat ic v ye sach ofte kende</l>
<l>Dat heeft mi brocht in dese alende</l>
<l>Nu sone sie ic v nemmermeer</l>
<l>No ghi mi wel edel heere</l>
<l n="8925">lc ne heb hier ghenen vrient</l>
<l>Ay god waer heb ic dit verdient</l>
<l>Dat ic bin comen in deser pine</l>
<l>Miin vader constantiin</l>
<l>Ende aleene der moeder miin</l>
<l n="8930">Ende minen man segheliin</l>
<l><hi rend="bold">[.]</hi>Ie beuelic onsen heere</l>
<l>Die hertoghe quam verbolghen seere</l>
<l>Ende dede floretten saen</l>
<l>Inden kerker binnengaen</l>
<l n="8935">Nu had sinen wille die fortier</l>
<l>Doe sprac die hertoghe gantier</l>
<l>Dit is .i. ouerdadich wiif</l>
<l>Die minen broeder hier siin liif</l>
<l>Altemael heeft ghenomen</l>
<l n="8940">Fortier seide het is al comen</l>
<l>Bi hare quaetheit in ware dinc</l>
<l>Datmense bi haren hare hinc</l>
<l>Want wiet dede wist wel</l>
<l><pb n="256b."/> Dat sij was merdadich ende fel</l>
<l n="8945">Int herte dus hinse daer</l>
<l>Ic waen wel weten ouer waer</l>
<l>Dat si die joncfrouwen alle seuen</l>
<l>Selue roefde vanden leuen</l>
<l>Nu wert die moerdaet ghewroken</l>
<l n="8950">Dus halp die verrader stoken</l>
<l>Der joncfrouwe scande ende lachter</l>
<l>Dat hi ontghelden sal hier achter</l>
<l><hi rend="bold">[.]</hi>Ie hertoghe dede sinen broeder ter eerde</l>
<l>Ende daerna hi begheerde</l>
<l n="8955">Te wreken die doot fel</l>
<l>Op die vrouwe ende op niement el</l>
<l>Dit was iammer herde groot</l>
<l><milestone unit="fol" n="112ra"/> Sine ridders dat hi ontboet</l>
<l>Dat hem si souden gheuen raet</l>
<l n="8960">Hoe dat hi best die moerdaet</l>
<l>Mocht wreken op die vrouwe</l>
<l>Men ghincse halen die met rouwe</l>
<l>Was beuaen vtermaten</l>
<l>Al wenende quam si in die saten</l>
<l n="8965">Slaen te gader haer hande</l>
<l>Ay swighet quade valande</l>
<l>Sprac fortier die verrader</l>
<l>Bi gode onser alre vader</l>
<l>Ghi siit die valste vele te voren</l>
<l n="8970">Die noyt van moeder was gheboren</l>
<l>Dat ghi dus met uwen venine</l>
<l>Desen edelen man brocht ter pine</l>
<l>Vander doot so het sciint</l>
<l>Dat mi therte niet en dwint</l>
<l n="8975">Sprac florette dats wonder groot</l>
<l>God die doer ons ontfinc die doot</l>
<l>Die moet mi also waerlike</l>
<l>Na deser doot ten hoghen rike</l>
<l>Bringhen al sonder dere</l>
<l n="8980">Also waerlike als ic vander pere</l>
<l><pb n="257b."/> Noit wist spade no vroe</l>
<l>Noch hoe datse ons quam toe</l>
<l>Mer als wij waren op ghestanden</l>
<l>Sach icse legghen ende metten handen</l>
<l n="8985">Scoeter na anciotes</l>
<l>Ic loechene niet siit seker des</l>
<l>Ende seide dat die pere was miin</l>
<l>Dat dedic sprac die vrouwe fiin</l>
<l>Omdat si miso scoen docht</l>
<l n="8990">Ic mine begheert daer aen cnocht</l>
<l>Also houde als icse had ghesien</l>
<l>Alsoe die vrouwen gheern plien</l>
<l>Die draghen kiint al leuende</l>
<l>Dit sprac die vrouwe al beuende</l>
<l n="8995">Dats hem iammerde diet saghen</l>
<l>Ende tie vrouwe met herten claghen</l>
<l>Sonder alleen fortier</l>
<l>Die ghebrouwen had dat bier</l>
<l>Om die vrouwe te bringhen in pine</l>
<l n="9000">Hi seide aldus het sal wel scinen</l>
<l>Begonstemen tvier aen v te stoken</l>
<l>Die moerdaet werde wt te broken</l>
<l>Ende menighe die ghi hebt ghedaen</l>
<l>Salmen noch heden wel verstaen</l>
<l n="9005"><hi rend="bold">[.]</hi>Ie hertoghe sprac ghi heeren siet</l>
<l>Sonder vonnisse en willic niet</l>
<l>Dese moerdrighe bringhen ter doot</l>
<l>Nu hebt raet cleen ende groot</l>
<l>Hoe dat mer best toe gaet</l>
<l n="9010">Datmen wreke dese moerdaet</l>
<l>Doe sprac daer .i. ridder stout</l>
<l>Die vroet was griis ende out</l>
<l>Meer dan .lxxx. iaer</l>
<l>Hi sprac hertoghe hoert hiernaer</l>
<l n="9015"><milestone unit="fol" n="112rb"/> Doet men dus dese vrouwe ontliuen</l>
<l>Wij sullens al in lachter bliuen</l>
<l>Als is si .i. vremde wiif</l>
<l><pb n="258b."/> Het waer iammer dat si haer liif</l>
<l>Soude verliesen nv ter stont</l>
<l n="9020">Voer ons die reden bet siin cont</l>
<l>Die vrouwe is .i. edel wiif</l>
<l>Al heeft v broeder verloren tliif</l>
<l>Om die pere die hi at</l>
<l>Merct die reden verstaet dat</l>
<l n="9025">Na dat sire omme vacht</l>
<l>Te nemen met hare cracht</l>
<l>Ende sise gheern had gheten</l>
<l>In dit ponte machmen weten</l>
<l>Dat si niet wist vander pere</l>
<l n="9030">Ende v broeder hi mi sdede</l>
<l>Dat hem gheuiel die dorperhede</l>
<l>Dat hi haer die pere onthelt</l>
<l>Na dat die vrouwe in haer ghewelt</l>
<l>Al leuende kiint draghet</l>
<l n="9035">Hets recht dat hi is gheplaghet</l>
<l>Want al had die pere goet gesiin</l>
<l>Also had ghedaen die broeder diin</l>
<l>Ende dat was dorperheit groot</l>
<l>Want vrouwen lusten die siin groot</l>
<l n="9040">Alsi draghen leuende kiint</l>
<l>Men soude voer hem sparen twint</l>
<l><hi rend="bold">[.]</hi>Atmen hem onthouden wilde</l>
<l>Doe sprac die hertoghe milde</l>
<l>Toten ouden sebastiaen</l>
<l n="9045">Aen uwe tale heb ic verstaen</l>
<l>Dat ghi die vrouwe wilt houden quite</l>
<l>Vander doot hoerdiit herite</l>
<l>Si en coemt niet henen met dese glose</l>
<l>Ic sal haer beraden nose</l>
<l n="9050">Haer tiit die es veruult</l>
<l>Sebastiaen seide ghi sult</l>
<l>Al had si noch so vele misdaen</l>
<l>Die vrouwe ne suldi niet verslaen</l>
<l><pb n="259b."/> Want si draghet kiint al leuende</l>
<l n="9055">Florette die stont al beuende</l>
<l>Van groeter pine in haer ghedoech</l>
<l>Tkiint in haren lichame vloech</l>
<l>Datmen sach op ende neder</l>
<l>Sebastiaen seide nv leit weder</l>
<l n="9060">Die vrouwe inden kerker diin</l>
<l>Die moet eer verledicht siin</l>
<l>Ende wildi hier ieghen steken</l>
<l>Wet ende vonnisse des houes breken</l>
<l>Eer wij die vrucht lieden bederuen</l>
<l n="9065">Wij souden alle eer voren steruen</l>
<l>Die die vrouwe heeft ontfaen</l>
<l>Wat heeft ons dat kiint misdaen</l>
<l><hi rend="bold">[.]</hi>Ie hertoghe sat al verdoeft</l>
<l>Ende slaet neder waert siin hoeft</l>
<l n="9070">Ende wist wat antwoerde gheuen</l>
<l>Doe sprac foertier die hem beneuen</l>
<l><milestone unit="fol" n="112va"/> Stont ende seide ghi heren hoert</l>
<l>Alle gader mine woert</l>
<l>Na dien dat wij hebben verstaen</l>
<l n="9075">Dat si die moert heeft ghedaen</l>
<l>So salment wreken sonder ducht</l>
<l>Alleen aen haer niet aen die vrucht</l>
<l>Ic segt v wat men sal doen</l>
<l>Gaet te gader ghi baroen</l>
<l n="9080">Ende heeft haer haer iugement</l>
<l>Na dien ghi die moerdaet kent</l>
<l>Ende alsi vte is ghegheuen</l>
<l>Hoemen haer sal nemen tleuen</l>
<l>Dan salmen haer in corten tiden</l>
<l n="9085">Tkiint vten lichaem sniden</l>
<l>Dat dinct mi die beste raet</l>
<l>Sebastiaen seide al quaet</l>
<l>Moeti hebben dat ghi dat spraect</l>
<l>Verrader fel ende ongheraect</l>
<l n="9090">V raet soud ons allen plaghen</l>
<l><pb n="260b."/> Ende of haer kiint niet is voldraghen</l>
<l><hi rend="bold">[.]</hi>Nde ment snede van haer eer tiit</l>
<l>So sout steruen seker siit</l>
<l>Dan waren wij ocusoen</l>
<l n="9095">Van siinre doot fel glottoen</l>
<l>Ghi siit .i. quaet fel verrader</l>
<l>Dat kenne god onse vader</l>
<l>Het schiint wel dat verstaet</l>
<l>Dat ghi meer wet vander moerdaet</l>
<l n="9100">Dan die vrouwe die hier is voer oghen</l>
<l>Mits der reden ghi cont toghen</l>
<l>Allen lachter moet hem ghescien</l>
<l>Verraders die verradenisse plien</l>
<l>Als sebastiaen dit sprac</l>
<l n="9105">Hads foertier groet onghemac</l>
<l>Ende seide ghi lieghet als .i. quaet</l>
<l>Oudt dief vander moerdaet</l>
<l>Ne wetic groot no cleen</l>
<l>Waerdi ionc ghi sout alleen</l>
<l n="9110">Te mi vechten op .i. plein</l>
<l>Doe spranc siin sone voert int aplein</l>
<l>Sebastiaens ende seide</l>
<l>Fel verrader hier ter stede</l>
<l>Willic camp ieghen v ontfaen</l>
<l n="9115">Ouer minen vader sebastiaen</l>
<l>Ende doen v lien in .i. criit</l>
<l>Dat ghi der moerdaet sculdich siit</l>
<l><hi rend="bold">[.]</hi>Oe sprac die verrader voert</l>
<l>Ghi liechter qualic an nv hoert</l>
<l n="9120">Ghi siit beide fel ende moerdadich</l>
<l>Der vrouwen sidi ghenadich</l>
<l>Dat sciint wel diet can ontpluken</l>
<l>Dat ghi wel weet vander muken</l>
<l>Germein seide dat sal schinen</l>
<l n="9125">Ic legs minen hals teghen den dinen</l>
<l>Dattu lieghes als .i. quaet</l>
<l>Die hertoghe daer tusschen gaet</l>
<l><pb n="261b."/> Ende sprac aldus germein</l>
<l>Ghi ende v vader die vilein</l>
<l n="9130"><milestone unit="fol" n="112vb"/> Houdic ouer die viande miin</l>
<l>Want ghi sout in miin hulpe</l>
<l>Dat miin broeder wart ghewroken</l>
<l>Germein seide hier is ghesproken</l>
<l>Valsche tale op minen vader</l>
<l n="9135">Die ic op foertier den verrader</l>
<l>Wreken sal moetic leuen</l>
<l>Die floretten saghe beuaen</l>
<l>Mocht iammeren vander sake</l>
<l>So seere stont si tonghemake</l>
<l n="9140">Alsoe het gheen wonder was</l>
<l>Die hertoghe sprac siit seker das</l>
<l>Ger mein eer ic v liet comen</l>
<l>So wort datter camp waer ghenomen</l>
<l>Ic soude eer van deser moert</l>
<l n="9145">Metten poerters vander poert</l>
<l>Die moerdrigghen gaen verdoen</l>
<l>Sebastiaen dedel baroen</l>
<l><hi rend="bold">[.]</hi>Prac ten hertoghe in sinen baert</l>
<l>Als die cleen was veruaert</l>
<l n="9150">Heere hertoghe gantier</l>
<l>Al waerdi noch also fier</l>
<l>Ghi moet die vrouwe laten gaen</l>
<l>Of die camp moet siin ghedaen</l>
<l>Also langhe als hi viint enen man</l>
<l n="9155">Dies hem wil trecken an</l>
<l>Vander moert hertoghe coen</l>
<l>Seg ic waer hoerdiit baroen</l>
<l>Ia ghi spraken si wyt enen mont</l>
<l>Hier nes niement die moert cont</l>
<l n="9160">Als es op die vrouwe gheleit</l>
<l>Coemt yement diet wederseit</l>
<l>Hi moet verweren of dat liif</l>
<l>Verliesen seker sonder bliif</l>
<l>Ende dit willen wij houden ghestade</l>
<l n="9165"><pb n="262b."/> Beide met cracht ende met dade</l>
<l>Ende hier in niet die wet breken</l>
<l>Wil die hertoghe hier ieghen steken</l>
<l>Wij soudent alle wederstaen</l>
<l>Of die bitter doot ontfaen</l>
<l n="9170"><hi rend="bold">[.]</hi>Ls die hertoghe dit verhoert</l>
<l>Foertier seiti ghi moet voert</l>
<l>Ontfaen den camp ende v verweren</l>
<l>Suldiis bliuen inder eren</l>
<l>Ic ne macher niet toe doen</l>
<l n="9175">Doe sprac foertier die glottoen</l>
<l>Als die gheen die hem ontsiet</l>
<l>Heere hertoghe ghi siit niet</l>
<l>Heere dat dinct mi van uwen lande</l>
<l>Ghine moghet wreken niet die scande</l>
<l n="9180">No die doot van uwen broeder</l>
<l>Nu siit heere hier of vroeder</l>
<l>Laet v hier of dwinghen</l>
<l>Uwen baroen ende tonder bringhen</l>
<l>Nemmermere ne hebdi ere</l>
<l n="9185">Doet als .i. stout lants heere</l>
<l>Hancter .iij. ofte .iiij.</l>
<l><milestone unit="fol" n="113ra"/> Dander sullen siin goedertier</l>
<l>Ende sullen v rechs laten bruken</l>
<l>Slaet hem thoeft al vanden buken</l>
<l n="9190">So suldi here worden ontsien</l>
<l>Germein spranc voert mettien</l>
<l><hi rend="bold">[.]</hi>Nde greepen biden tasseele</l>
<l>Ende gaf hem tsinen deele</l>
<l>Smeeten .iij. voer siin tande</l>
<l n="9195">Ende seide verrader alle scande</l>
<l>Moeti hebben ende verdriet</l>
<l>Dat ghi ons allen hanghen hiet</l>
<l>Of hoeft vanden buke slaen</l>
<l>Die hertoghe sprac dat is misdaen</l>
<l n="9200">Germein staet ghi siit gheuanghen</l>
<l>Bi miinre trouwen ic sal v langhen</l>
<l>Dat ghi dese ondaet hebt ghedaen</l>
<l><pb n="263b."/> Ic sal v leren minen ridderen slaen</l>
<l>Die mi int hert is ghehoudich</l>
<l n="9205">Bider trouwen die ic ben scoudich</l>
<l>Onsen heere sprac germein</l>
<l>Ic sal den verrader hebben opt plein</l>
<l>Ende doen hem lien die quaethede</l>
<l>Die hi op mi ende op minen vader lede</l>
<l n="9210">Dat wij wisten vanden moerdaet</l>
<l>In dien dat vte gheeft dien raet</l>
<l>Ghemeenlike de baroen</l>
<l>Doe spranc op menich coen</l>
<l>Ridders starc ende snel</l>
<l n="9215">Ende seiden hertoghe doet wel</l>
<l>Ende laet hem ghebruken rechts</l>
<l>Ghehinghet hem camp ende gheuechts</l>
<l>Ieghen den verrader fortier</l>
<l>Of alle die gheen die siin hier</l>
<l n="9220">Sullen quite wisen als te voren</l>
<l>Die vrouwe al had diit ghesworen</l>
<l><hi rend="bold">[.]</hi>Ermein sal bliuen ongheuaen</l>
<l>Want hine heeft niet mesdaen</l>
<l>Dat heeft die verrader foertier</l>
<l n="9225">Ieghen hem allen die siin hier</l>
<l>Hi scatte ons te doen hanghen</l>
<l>Hem staets niet tontghanghen</l>
<l>Ende bouen dien hebben wij verstanden</l>
<l>Dat hem germein ende sebastiaen</l>
<l n="9230">Heeft ghetiit die moerdaet</l>
<l>Die hi sal loechenen als .i. quaet</l>
<l>Valsch verrader als hi es</l>
<l>Als die hertoghe siit ghewes</l>
<l>Dese reeden heeft verstaen</l>
<l n="9235">Dats hem die ghenoten alle afgaen</l>
<l><pb n="264b."/> So dedi hem camp nemen foertier</l>
<l>Doe verblide die goedertier</l>
<l>Als die camp was ontfaen</l>
<l>Ghinc men staken ende corden slaen</l>
<l n="9240">Op .i. velt buter stede</l>
<l>Men leede floretten mede</l>
<l><hi rend="bold">[.]</hi>N haer rockelkiin al bloet</l>
<l>Men dedi .i. vier maken groet</l>
<l><milestone unit="fol" n="113rb"/> Buten criit fel dormiin</l>
<l n="9245">Daer in soude die vrouwe fiin</l>
<l>Verbernt siin op dat germein</l>
<l>Tonder ghinghe op dat plein</l>
<l>Ende hi soude siin ghehanghen</l>
<l>Nu doet god te recht ganghen</l>
<l n="9250">Die doer was int cruce gheset</l>
<l>Germein heues dierst ghewet</l>
<l>God houden van scanden quiit</l>
<l>Floret sal midden inden criit</l>
<l>Die kempen waren beide ghereet</l>
<l n="9255">Ic ne weet cleen no groot</l>
<l>Verrader fel vanden moerdaet</l>
<l>Mer ghi die valsch siit ende quaet</l>
<l>Sult ontghelden dese tale</l>
<l>Siin noepten die orsche beide wale</l>
<l n="9260">Elc reet opten anderen seere</l>
<l>Florette seide o god here</l>
<l>Also waerliic als ghi aelmachtich siit</l>
<l>So moeti hier inden striit</l>
<l>Germein wachten van scanden</l>
<l n="9265">Die hier camp heeft bestanden</l>
<l>Om mi te lossen vander doet</l>
<l>Here ende ic cleen no groot</l>
<l>Niet ne weet no vernam</l>
<l>Wanen ons die pere quam</l>
<l n="9270">Des hertoghen broeder hi es doot</l>
<l><pb n="265b."/> Also waerlike als ghi den noot</l>
<l>Beteret vanden sondaren</l>
<l>Met uwer doot ende ter scaren</l>
<l>Daer bouen metten enghelen brocht</l>
<l n="9275">Also ghise dier hadt ghecocht</l>
<l>Dies sculdich is sonder ontlopen</l>
<l>Godhere laet hem becopen</l>
<l><hi rend="bold">[.]</hi>Et desen quamen si te gader</l>
<l>Germein stac den verrader</l>
<l n="9280">Ter eerster steke met siinre cracht</l>
<l>Dat hi ter eerden in ommacht</l>
<l>Vel ende lach ouer doot</l>
<l>Germein te sinen swerde scoet</l>
<l>Ende wilden slaen bi .i. wiil</l>
<l n="9285">Ombeit dief laten lien</l>
<l>Sprac siin vader sebastiaen</l>
<l>Hoe die moert was ghedaen</l>
<l><hi rend="bold">[.]</hi>L doe ict node ic salt doen</l>
<l>Die verrader die glottoen</l>
<l n="9290">Hi spranc op ende scoet ten brande</l>
<l>Als die wilde deren sinen viande</l>
<l>Germein die daer was ghestaen</l>
<l>Als hi dus op hem quam slaen</l>
<l>Sprac aldus die goede germein</l>
<l n="9295">Sit op v paert hoerdiit vilein</l>
<l>Ende laet ons vechten na ridders wise</l>
<l>Ende so doen datmen ons prise</l>
<l>Fortier seide ende dat si</l>
<l>Oec sat op die ridder vri</l>
<l n="9300">Germein die coene</l>
<l>Ende hilden striit toter noene</l>
<l><milestone unit="fol" n="113va"/> Als vam priemtiit in dat parc</l>
<l>Fortier was noch alsoe starc</l>
<l>Dan germein dats waer dinc</l>
<l n="9305">Want germein was noch .i. ionghelinc</l>
<l><pb n="266b."/> Een kiint van .xvi. iaren</l>
<l>Ghetruct sweerts quam hi gheuaren</l>
<l>Ende sloech foertier opt hoeft</l>
<l>Met beiden handen dat hi verdooft</l>
<l n="9310">In dat ghereide sat</l>
<l>Als die hertoghe hoerde dat</l>
<l>Fortier soude tonder gaen</l>
<l>Riep hi lude germein laet staen</l>
<l>Ne slaet nemmer enen slach</l>
<l n="9315">Daer laghe an v sterf dach</l>
<l>Want voer mi heeft hiit ghedaen</l>
<l>Mi dinke trecht sal tonder gaen</l>
<l>Dat en mach ic niet ghedoghen</l>
<l>Hertoghe wat moghe dire toe toghen</l>
<l n="9320">Sprac die coene germein</l>
<l>Na dat wij siin int plein</l>
<l>Van anciotes miins broeder doot</l>
<l>Ne wancomt v clein no groot</l>
<l><hi rend="bold">[.]</hi>O uwen vader sebastiaen</l>
<l n="9325">Mer die vrouwe heb ic verstaen</l>
<l>Florette die saelt ontghelden</l>
<l>Eer ic heden vanden velde</l>
<l>Come salicse verbranden</l>
<l>Die baroen vanden landen</l>
<l n="9330">Seiden alle wyt enen mont</l>
<l>Hertoghe dat si v cont</l>
<l>Bi trouwe die wij sculdich siin</l>
<l><pb n="267b."/> Die vanden water maecte wiin</l>
<l>Eer wi v lieten ghebruken des</l>
<l n="9335">Ende daeraf uwen kies</l>
<l>Het soude ons eer liif ende goet</l>
<l>Costen ende onser herten bloet</l>
<l>Daer voeren storten eer ghi die vrouwe</l>
<l>Voerder pinet ende daet rouwe</l>
<l n="9340"><hi rend="bold">[.]</hi>Et is quaet oec dat ghi meent</l>
<l>Dies was die hertoghe verbent</l>
<l>Van sinen ridderen ende mannen</l>
<l>Int einde was die vrouwe ghebannen</l>
<l>Vten lande emmermeer</l>
<l n="9345">Dit was doer tshertoghen eer</l>
<l>Ende ten somer wert voerwaer</l>
<l>Die florette brocht daer</l>
<l>Was haer ghegheuen quite ende vri</l>
<l>Nadien dat haer ghescepen si</l>
<l n="9350">So eest haer comen wael</l>
<l>Als die vrouwe vter sael</l>
<l>Van danen voer bedancte si seer</l>
<l>Vander hoefscheit ende vander eer</l>
<l>Die haer die ghenote hadden ghedaen</l>
<l n="9355">Dat si der doot was ontgaen</l>
<l>Oec was op die vre</l>
<l>Gheboden dat gheen creature</l>
<l>Der vrouwen moest volghen achter</l>
<l>Om haer te doen goet of lachter</l>
<l n="9360"><hi rend="bold">[.]</hi>Vs so voer die vrouwe alleen</l>
<l>Sonder cnape in groten ween</l>
<l><milestone unit="fol" n="113vb"/> Si had beide op die vaert</l>
<l>Haren somer ende haer paert</l>
<l>Dus voer si daer vter stede</l>
<l n="9365">Doe quam der vrouwen arbeide</l>
<l>In dat foreest onder die diere</l>
<l>Lach die vrouwe goedertiere</l>
<l>Van enen cnapelkiin sonder wanc</l>
<l>Metten liue waest so cranc</l>
<l n="9370"><pb n="268b."/> Daer doept selue die vrouwe fiin</l>
<l>In een fontein ende hiet segheliin</l>
<l>Doe starf cortelike daer naer</l>
<l>Ende si groeft in deerde daer</l>
<l>Ende seide aldus wel lieue kiint</l>
<l n="9375">Uwe ziele moet siin ghemint</l>
<l>Met gode ende oec ontfaen</l>
<l>Dat ghi voer tiit siit gheboren</l>
<l>Die moet ter hellen behoeren</l>
<l>Of ics der bidde sonder sonde</l>
<l n="9380">Dus lach die vrouwe ene stonde</l>
<l><hi rend="bold">[.]</hi>Onder hulp cleen of groot</l>
<l>.iij. daghe sonder teten broot</l>
<l>Driuende groet misbaer</l>
<l>Opten vierden dach daernaer</l>
<l n="9385">Quam .i. knecht doer twout ghelopen</l>
<l>Ende brocht ghedreuen scape bi hopen</l>
<l>Ende alsen die vrouwe hoert</l>
<l>Riep sien ende hi quam voert</l>
<l>Doe seide si lieue garsoen</l>
<l n="9390">Wilt mi ene boedscap doen</l>
<l>Haelt mi spise in miin ghewelt</l>
<l>Ende wiin siet hier ghelt</l>
<l>Wildi mi dienen het sal v vromen</l>
<l>Gaet ghereet tot ghi siit comen</l>
<l n="9395">Sallic wachten uwe scape</l>
<l>Nu keert scier lieue knape</l>
<l><hi rend="bold">[.]</hi>Ie knaep seide het wert ghedaen</l>
<l>Hi liep wech vele saen</l>
<l>Ende cocht broot ende wiin</l>
<l n="9400">Eyere boeter bloemkiin</l>
<l>Scier keerdi toter vrouwen</l>
<l>Die int wout lach met rouwen</l>
<l>Florette dedel keyserinne</l>
<l>Ne had vrient no vriendinne</l>
<l n="9405">Te haren noet ridderen no cnapen</l>
<l><pb n="269b."/> Sonder die harde vanden scapen</l>
<l>Die diende haer so si best const</l>
<l>Want hi deedt met goeder ionst</l>
<l>Nachs lach hi voer dedel wiif</l>
<l n="9410">Of hi ghesiin had haer joncwiif</l>
<l>Daer lach si haren termine</l>
<l>Doe gaf si den harden fine</l>
<l>.V. bisante van goude roet</l>
<l>Die harde was blide ende scoet</l>
<l n="9415">An die vrouwe in corter stont</l>
<l>Ende wildese cussen an haren mont</l>
<l><hi rend="bold">[.]</hi>Rouwe seit hi ghi si miin vrient</l>
<l>Ic heb .vij. jaer ghedient</l>
<l><milestone unit="fol" n="114ra"/> Minen here daer ic noit af</l>
<l n="9420">Alsoe vele had als .i. caf</l>
<l>Sonder aet ende dranc</l>
<l>Ende seker die is herde cranc</l>
<l>Ic heb meer spisen gheten</l>
<l>Binnen deser tiit dat moet god weten</l>
<l n="9425">Dat ic hier heb ghesiin</l>
<l>Dan ic nie dede int leuen miin</l>
<l>Miin heere miin vrouwe siin scaers</l>
<l>Die groot duuel woude haers</l>
<l>Si hebben den scat so groot</l>
<l n="9430">Ic moet eten arm broet</l>
<l>Ende slimpiin ghemaect van hoy</l>
<l>Mer v moet god van vernoy</l>
<l>Houden ghi hebt mi so wel vergouden</l>
<l>Ende vrouwe wildi mi onthouden</l>
<l n="9435">Bi gode ic soude met v gaen</l>
<l>Ende miin scapen laten staen</l>
<l><hi rend="bold">[.]</hi>Oe sprac florette die ghetrouwe</l>
<l>Knape diin here ende diin vrouwe</l>
<l>Soudens di ghenen oerloef gheuen</l>
<l n="9440">Vrouwe soe moetic met eren leuen</l>
<l>Ic sal sonder oerlof want verstaen</l>
<l>Waer ghi wilt met v gaen</l>
<l><pb n="270b."/> Si hebben mi sere ghehoent</l>
<l>Ende minen dienst qualiic gheloent</l>
<l n="9445">Dat vindic wel te deser vre</l>
<l>Ic wil gaen soeken auenture</l>
<l>Dese es so goet die ic nv vant</l>
<l>Ende emmer sach hi op sinen bisant</l>
<l>Thert in sinen buke loech</l>
<l n="9450">Vrouwe seit waer v gheuoech</l>
<l>Ic soude gheern met v gaen</l>
<l>Ende tuwen dienst staen</l>
<l>Nadat ghi siit sonder cnape</l>
<l>Vrient bliift hier wacht v scape</l>
<l n="9455">Ende emmer siit uwes here vrient</l>
<l>Ghi hebt hem langhe stont ghedient</l>
<l>Ic salt v ghelden ic weet te voeren</l>
<l>Want goet dienst bleef noit verloren</l>
<l>Dat seitmen al ouer waer</l>
<l n="9460">Die cnape seide .i. droeue jaer</l>
<l>Moetic hebben ende verlies</l>
<l>Vrouwe of ic gheloue dies</l>
<l>Dat hi mi wel ghelden sal</l>
<l>Hets so vrec dat hem toe hoert al</l>
<l n="9465">Wat heb ic met hem te doen</l>
<l>Ic sal cleder cousen caproen</l>
<l>Met minen ghelde scier coepen</l>
<l>Ende achter lande gaen loepen</l>
<l>Om auenture bi sinte ian</l>
<l n="9470">Tote dustenich viinden can</l>
<l><hi rend="bold">[.]</hi>lorette sprac ten gaersoen</l>
<l>Cnape ic had wel te doen</l>
<l>Van enen cnape nochtan</l>
<l>Radic di dat du den man</l>
<l n="9475"><milestone unit="fol" n="114rb"/> Diens ghetrouwelike ende wael</l>
<l>Ic segdi met waerre tael</l>
<l>Du moghes wel loepen C iaer</l>
<l>Al omme ende omme hier ende daer</l>
<l>Eer du vonts tenighen stonden</l>
<l n="9480"><pb n="271b."/> Tauenture die du hier hebs vonden</l>
<l>Hier bi bliif in dinen dienst</l>
<l>Lieue cnaep dat is di tsienst</l>
<l>Die dienst ter werelt is herde cranc</l>
<l>Oftu hebs ate ende dranc</l>
<l n="9485">Ende daer cleder ende scoen</l>
<l>Wat wiltu winnen lieue gaersoen</l>
<l>Met scape te wachten achter velde</l>
<l>Dune moghes niet comen te groten ghelde</l>
<l><hi rend="bold">[.]</hi>Ant het is clene piin</l>
<l n="9490">Du hoers singhen die volghelkiin</l>
<l>Dus leefstu al sonder seere</l>
<l>Nu en beclaegh di nemmermeere</l>
<l>Van dinen here dats miin raet</l>
<l>Men soude v houden voer quaet</l>
<l n="9495">Die cnape antwoerde bi stade</l>
<l>Ay vrouwe hebt danc van desen rade</l>
<l>Ic hoer wel ghi raet mi doecht</l>
<l>God laet v cortelike verhoecht</l>
<l>Wesen van uwen rouwe</l>
<l n="9500">God loen v vrient sprac die vrouwe</l>
<l>Ende sciet van hem met desen</l>
<l>God moet in uwe gheleide wesen</l>
<l>Sonder cnaep ghinc si riden</l>
<l>Die somer liep haer besiden</l>
<l n="9505">Dus so reet si sonder beiden</l>
<l>Doe quam si teenre stede</l>
<l>Casteelen stoeden daerbi hopen</l>
<l>Doe sach si vte comen gheloepen</l>
<l>Groet volc met haestichede</l>
<l n="9510">Het was die meyer vander stede</l>
<l>Ende brocht .i. dief als ic versta</l>
<l>Vte gheleit die lieden na</l>
<l>Comen de alsoe sij noch plien</l>
<l><pb n="272b."/> Als die vrouwe dit heeft versien</l>
<l n="9515">Die daer ridende quam alleen</l>
<l>Met groeten rouwe ende ween</l>
<l>Doe sprac haer die meyer an</l>
<l>Ende si weder den goeden man</l>
<l>Met soeter tale hoefschelike</l>
<l n="9520">Ende si bat hem vriendelike</l>
<l>Dat hi haer gaue ene bede</l>
<l>Doe sprac die meyer vander stede</l>
<l>Bidt dat ghi wilt het wert ghedaen</l>
<l>Here seit si so bid ic saen</l>
<l n="9525">Dat mi gheeft den garsoen</l>
<l>Dien ghi wilt gaen verdoen</l>
<l>Hi soude wesen die cnape miin</l>
<l>Die meyer seide vrouwe fiin</l>
<l><hi rend="bold">[.]</hi>C gheuen v gheern ist v lief</l>
<l n="9530">Mer het is quaetste dief</l>
<l>Die noyt van moeder gheboren was</l>
<l><milestone unit="fol" n="114va"/> Dief knielde in dat gras</l>
<l>Ende seide vrouwe ontfinct mire smerten</l>
<l>Ic sal v dienen met goeder herte</l>
<l n="9535"><hi rend="bold">[.]</hi>Ie vrouwe seide cnaep ic sal</l>
<l>Here meyer dat v goed gheual</l>
<l>So ghehenct mi miinre bede</l>
<l>Gheuet mi den cnape op houeschede</l>
<l>Ghi siet wel dat ics noet</l>
<l n="9540">Heb ende berst groot</l>
<l>Die here seide ic gheuen v gheern</l>
<l>Mer vrouwe stons v tonberen</l>
<l>Ic waen dat waer v profiit</l>
<l>Ende ic soude in corter tiit</l>
<l n="9545">Cnaep viinden goet ende ghetrouwe</l>
<l>Doe sprac die edel vrouwe</l>
<l>Lieue heere meyer nv laet wesen</l>
<l>In wil el ne ghenen dan desen</l>
<l>Hi sal mi ghetrouwe siin</l>
<l n="9550">Dat sal ic bider trouwe miin</l>
<l><pb n="273b."/> Sprac doe die felle dief</l>
<l>Hebte uwen vrouwen hets mi lief</l>
<l>Sprac die meyer vander stede</l>
<l>Doe keerdi ende tfolc mede</l>
<l n="9555">Die meyer vraghede haer seere</l>
<l>Wanen si waer si seide heere</l>
<l>Mine saken so comen si</l>
<l>Dat ics niet berechten di</l>
<l><hi rend="bold">[.]</hi>Erlates mi op houesschede</l>
<l n="9560">Gherne vrouwe in die stede</l>
<l>Beide si hebic verstaen</l>
<l>Die meyer heefse wel ontfaen</l>
<l>Tsire herberghe in die stat</l>
<l>Die in droeuen ghelate sat</l>
<l n="9565">Dit sceen wel an hare ghelate</l>
<l>Nochtan hadsi den edelen staet</l>
<l>In haren wesen siit seker das</l>
<l>Datmen wel wist dat si edel was</l>
<l>Si bleef daer die nacht doere</l>
<l n="9570">Tote smorghens die scoene figure</l>
<l>Doe reet is wechter vaert</l>
<l>Ende haer cnaep die hiet roehaert</l>
<l>Roehaert seit si nv sech</l>
<l>Constu te romen waert den wech</l>
<l n="9575">Ia ic vrouwe sprac hi</l>
<l>En es passaghe no verre no bi</l>
<l>Niewer op tien hondert milen</l>
<l>In canse wel gaen sonder ghilen</l>
<l>Cnaep daer soudic gheern siin</l>
<l n="9580">Roehaert seide vrouwe miin</l>
<l>Daer sullen wi comen in daghen drie</l>
<l>Van smeyers scieden si</l>
<l>Si dancte hem der houeschede</l>
<l>Die hi doer haren wille dede</l>
<l n="9585">Die vrouwe sat op haer paert</l>
<l><pb n="274b."/> Dien somer dreef doe roehaert</l>
<l>Desen somer ende dit paert</l>
<l>Moetic hebben in miin ghewelt</l>
<l>Waer mochtic eer winnen ghelt</l>
<l n="9590"><milestone unit="fol" n="114vb"/> <hi rend="bold">[.]</hi>I reet vten weghe rohaert</l>
<l>Hi had .i. ghesel ende hiet erken baert</l>
<l>Ende die dief peinsde al</l>
<l>Dat hi die vrouwe daer leiden sal</l>
<l>Ende ten raet dan so doen</l>
<l n="9595">Hi ende siin ghesellen die glottoen</l>
<l>Dat si sullen in haer ghewelde</l>
<l>Den somer hebben metten ghelde</l>
<l>Hi sanc ende was seer blide</l>
<l>Ende seiden vrouwen mochten wij tetide</l>
<l n="9600">Ons verspoeden op die vaert</l>
<l>Ic heb enen neue het erkenbaert</l>
<l>Daer souden wij sijn wel ontfaen</l>
<l>Doet v paert vaster gaen</l>
<l>Van herten bin ic v ghetrouwe</l>
<l n="9605">Alsoet recht is edel vrouwe</l>
<l>Want ne waerdi ic waer doot</l>
<l>Wat hi seide dats boerde groot</l>
<l>Want hi peinsede ende docht</l>
<l>Hoe hi die vrouwe ontheren mocht</l>
<l n="9610">Ende toren beraden ende meskief</l>
<l>Hier bi seitmen den dief</l>
<l>Lost vander galghe dat hi hem piint</l>
<l>Om sinen lachter al soet sciint</l>
<l>In desen reden dat is waer</l>
<l n="9615">Die vrouwe waende ouerwaer</l>
<l>Met hem riden sonder quaet</l>
<l>Al dat hi seide was beraet</l>
<l><hi rend="bold">[.]</hi>Vs reet florette sonder beide</l>
<l>Ter si quamen ter seluer stede</l>
<l n="9620"><pb n="275b."/> Daer hi woende erkenbaert</l>
<l>Siin gheselle doe seide ter vaert</l>
<l>Vrouwe beit hier willic wesen</l>
<l>Die vrouwe beete scier na desen</l>
<l>Doe quam vyt erkenbaerts wiif</l>
<l n="9625">Ay valsch dief quaet keytiif</l>
<l>Dat ghi hinghet dat waer recht</l>
<l>Toten vrouwen quam si echt</l>
<l>Florette der joncfrouwen fiin</l>
<l>Ende seide willecoem moeti siin</l>
<l n="9630">Si seide here hebt danc</l>
<l>Al siedi dus die trouwe was cranc</l>
<l>Die hi meende erkenbaert</l>
<l>Doe seide aldus roehaert</l>
<l>Lieue neue goet van prise</l>
<l n="9635">Laet ons gaen omme spise</l>
<l>Die beste copen die wij vinden</l>
<l>Want mi miin vrouwe vter alenden</l>
<l>Heet verloest vander doot</l>
<l>Erkenraet seide ere groot</l>
<l n="9640">Sal der vrouwen siin ghedaen</l>
<l>Dus siin si ter merct ghegaen</l>
<l>Doesoe sprac roehaert met staden</l>
<l>Lieue gheselle ic bringhe gheladen</l>
<l>Enen somer met gouden roet</l>
<l n="9645">Dien moeten wij tonser noot</l>
<l><milestone unit="fol" n="115ra"/> Hebben sprac die felloen</l>
<l>V wiif heeften daer in haer bandoen</l>
<l>Ende doet vte siluer ende gout</l>
<l>Gaeti te nacht met ghewout</l>
<l n="9650">Ende vllet met stenen ende hoy</l>
<l>Wi en hadden noyt so goede proy</l>
<l>Tenen hope tenen louwe</l>
<l>Al heeft mi verlost die vrouwe</l>
<l><pb n="276b."/> Wij moeten hebben haren scat</l>
<l n="9655">Also helpe mi god ne ware dat</l>
<l>Si mi loste vander doot</l>
<l>Ic hadse brocht in sulker noot</l>
<l>Ende doet ghesteken met enen kniue</l>
<l>Ende of icse late te liue</l>
<l n="9660">Sprac roehaert ende loech</l>
<l>Doe ic niet doer haer gheuoech</l>
<l>Iagi vrient sprac erkenbaert</l>
<l>Doe gingen si ter merct waert</l>
<l>Ende cochten spise herde goet</l>
<l n="9665">Alsi gereet was metter spoet</l>
<l>Ginc men sitten eten daer</l>
<l>Florette had groeten vaer</l>
<l>Datmen haer mocht nemen tliif</l>
<l>Doe sprac erkenbaerts wiif</l>
<l n="9670">Vrouwe ontsiet v ghene sake</l>
<l>Ende hout v hert wel te ghemake</l>
<l>V ne sal niet messchien</l>
<l>Danc hebt vrouwe ende mettien</l>
<l>Versuchte si als die pleghen</l>
<l n="9675">Die int hert rouwe dreghen</l>
<l>Nochtan ginc te bed dat wiif</l>
<l>Doe sprac erkenbaert die keitiif</l>
<l>Te sinen wiue metter spoet</l>
<l>Vrouwe laet sien den somer goet</l>
<l n="9680">Hi moet hier bliuen groot ende cleen</l>
<l>Wij sullenre in steken hoy ende steen</l>
<l>Waer mochten wi bet goet ghecrighen</l>
<l>Die vrouwe seide nv waent swighen</l>
<l>Ende hier of niet .i. woert spreken</l>
<l n="9685">Op een rat moetmen breken</l>
<l><hi rend="bold">[.]</hi>Ie v gaf desen raet</l>
<l>Hoe fel es hi ende hoe quaet</l>
<l>Men mocht mi gheraden ode</l>
<l>Ne liet ict niet omme gode</l>
<l n="9690">Ic soude v oec hanghen doen</l>
<l><pb n="277b."/> Ende tie quade fel glottoen</l>
<l>Ende hi is bleuen te liue</l>
<l>Bider bede vanden wiue</l>
<l>Ende moet hi emmer togen sinen aert</l>
<l n="9695">Bi gode vrouwe sprac erkenbaert</l>
<l>Ic soude haer mesdoen node</l>
<l>Doe sprac die vrouwe ay om gode</l>
<l>So bid ic v dat si ghestade</l>
<l>Vrouwe eer ic haer misdade</l>
<l n="9700">Sprac erkenbaert miinre wet</l>
<l>Ic verlore lieuer let</l>
<l>Ic salse merghen vroe</l>
<l>Brenghen toten scepen toe</l>
<l><milestone unit="fol" n="115rb"/> Danne mach haer niet messchien</l>
<l n="9705">Die vrouwe vel ouer haer knien</l>
<l>Ende seide here so doot</l>
<l>Ic sal v gheuen metter spoet</l>
<l>C. pont bider waerheit</l>
<l>Daer ghi niet of ne weit</l>
<l n="9710">Erkenbaert seide ic sal</l>
<l>Scande ende oec ongheual</l>
<l>Moeti hebben dat hiit seide</l>
<l>Het was algader valscheide</l>
<l>Siin ghepeins ende ghedocht</l>
<l n="9715">Was hoe hi onteren mocht</l>
<l>Floretten keysers dochter</l>
<l>Dien nacht dromede haer onsochter</l>
<l>Dant noyt gheenre vrouwe dede</l>
<l>Ende waer ieghen haer alendichede</l>
<l n="9720"><hi rend="bold">[.]</hi>V hoert ende waent verstaen</l>
<l>Suchtens so onspranc saen</l>
<l>Die vrouwe vyt haren slaep</l>
<l>Ende riep roehaerde haren cnaep</l>
<l>Met haesten groot ende seide</l>
<l n="9725">Stant op ghereyt sonder beide</l>
<l>Laet ons porren te romen waert</l>
<l>Dat si vrouwe sprac roehaert</l>
<l><pb n="278b."/> Erkenbaert sat op mede</l>
<l>Die alle vol was valschede</l>
<l n="9730"><hi rend="bold">[.]</hi>M te brenghen die vrouwe</l>
<l>Ende seker siin al sonder trouwe</l>
<l>Van roehaerde bliuen soude</l>
<l>Dien somer metter roeden goude</l>
<l>Peinsdi te winnen om dat hi mocht</l>
<l n="9735">Die vrouwe dien voert brocht</l>
<l>Ende deden den dief roehaert</l>
<l>Weder laten op dat paert</l>
<l>Hi waende dat steen hadden ghewesen</l>
<l>Florette sat op met desen</l>
<l n="9740">Ende erkenbaert diese sal bringhen</l>
<l>Die vrouwe seide van desen dinghen</l>
<l>Daeric v of ghewoech</l>
<l>Te nacht ende si loech</l>
<l>Here doet so op rechter trouwe</l>
<l n="9745">Ende siit vrient deser vrouwe</l>
<l>Vrouwe seit hi het wert ghedaen</l>
<l>Doe reden si wech vele saen</l>
<l>Tote si quamen buter stat</l>
<l>Erkenbaert seide na dat</l>
<l n="9750">Tote roehaert siin ghedocht</l>
<l>Dat hi die saken niet vorderen mocht</l>
<l>Doe sprac roehaerde ende seide</l>
<l>Riit te scepe waert sonder beide</l>
<l>Toten scat maronier</l>
<l n="9755">Hi is luxurieus ende fier</l>
<l>Segt ghi brengt tscoenste wiif</l>
<l>Die noit ter werelt ontfinc liif</l>
<l>Ende die suldi hem vercoepen</l>
<l><pb n="279b."/> Wil hi v gheuen gelt bi hopen</l>
<l n="9760"><milestone unit="fol" n="115va"/> Hi sal v wel gheuen C pont</l>
<l>Ende sulse leueren nv ter stont</l>
<l>So bliift die somer ons gheheel</l>
<l>Doet aldus hets onse vordeel</l>
<l><hi rend="bold">[.]</hi>Rkenbaert seide ic sal</l>
<l n="9765">Florette merkede dit al</l>
<l>Doe was droeue die fine</l>
<l>Si en const niet vanden latine</l>
<l>Dat si onderlinghe spraken</l>
<l>Vrouwe seit hi ic sal mi maken</l>
<l n="9770">Ter marinen om .i. scip sien</l>
<l>Ay al ere moet v ghescien</l>
<l>Sprac florette daer reet hi voren</l>
<l>Te scepe waert ende heeft vercoren</l>
<l>Den scat maroniere</l>
<l n="9775">Ende vercoft bi dangiere</l>
<l>Floretten daer C. pont</l>
<l>Ende leuerdse hem in corter stont</l>
<l>Die vrouwe int voren ginc</l>
<l>Die scot trac tseil op varinc</l>
<l n="9780">Dat scip doen danen dreef</l>
<l>Dat goed metten dieuen bleef</l>
<l>Ende voeren wech sonder beide</l>
<l>Die vrouwe bleef in die droefheide</l>
<l><hi rend="bold">[.]</hi>Ier latic van floretten bliuen</l>
<l n="9785">Van aleenen wil ic scriuen</l>
<l>Ende vanden ghenen di met haer siin</l>
<l>Ende vanden goeden segheliin</l>
<l>Die was aleenen Ridder daer</l>
<l>Die voeren ouer dit is waer</l>
<l n="9790">Met haren volc gheweldelike</l>
<l>Want dat roemsche keyser rike</l>
<l>Was herde lanc ende wiit</l>
<l>Want die barbarien hadden striit</l>
<l>Verloren als ic eer seide</l>
<l n="9795">Dus gaf haer op menighe stede</l>
<l><pb n="280b."/> Den ionghen keyser segheliin</l>
<l>Sonder slach ende piin</l>
<l>So reet hi als ic versta</l>
<l>Toter stat van y sona</l>
<l n="9800">Die was so hoghe ende so starke</l>
<l>Soudic v bescriuen twercke</l>
<l>Het soude al te lanc siin</l>
<l>Meer sal ic v .i. deelkiin</l>
<l>Daer af doen .i. ghetoech</l>
<l n="9805">.LXXX. cupitus hoech</l>
<l>Was die muer bouen der eerden</l>
<l>Ende opten muer stonden werke</l>
<l>.XXX. toern ende .ij.</l>
<l>Noch so seg ic v meer</l>
<l n="9810">Ende tie ystorie die noyt loech</l>
<l>Dat elc toern bouen den muer hoech</l>
<l>Was C cupituse dic ende .iij. lanc</l>
<l>Ende .ij. breet dit is die ganc</l>
<l>.XX. cupitus was elc toern dicke</l>
<l n="9815">Ende tie muel also ic micke</l>
<l>Wasser dic wichtiene</l>
<l>Niement stont hem tonsiene</l>
<l>Also langhe als si hadden spise</l>
<l><milestone unit="fol" n="115vb"/> .I. cupitus dat segghen die wise</l>
<l n="9820">Die maet daer af doet ons becant</l>
<l>Vanden ellenboghe toter hant</l>
<l><hi rend="bold">[.]</hi>N die stat ende die borghe</l>
<l>Waren ghetruct al sonder sorghe</l>
<l>Die ionghe kiinder wies gheslecht</l>
<l n="9825">Te romen bleuen buter graft</l>
<l>Ende swoeren te wreken die moert</l>
<l><pb n="281b."/> Ysona die vaste poert</l>
<l>Was meer dan ander half mile lanc</l>
<l>Ende also breet inden omme ganc</l>
<l n="9830">So vaste stat sach noyt man</l>
<l>Sonder jherusalem datter stont an</l>
<l>.Vij. mile ende .i. halue na</l>
<l>Daer logierden si voer y sona</l>
<l>Aleene ende segheliin</l>
<l n="9835">Die ghene die daer binnen siin</l>
<l>Haddens onweerde herde groot</l>
<l>Ende doe god die alle noet</l>
<l>Verwinnen can segheline</l>
<l>Staet hier te hebben grote pine</l>
<l n="9840"><hi rend="bold">[.]</hi>Illen si hem houden die van binnen</l>
<l>Aen die stat en is gheen winnen</l>
<l>So starc is si ende so vast</l>
<l>Sine doruen ontsien ghene gast</l>
<l>Indien dat sij hebben spise</l>
<l n="9845">Aleene die vroede ende tie wise</l>
<l>Ginc met segheliin te rade</l>
<l>Wat men best hier me dade</l>
<l>Ic segt v vrouwe sprac segheliin</l>
<l>Die steden die ghewonnen siin</l>
<l n="9850">Sallic ontbieden vele saen</l>
<l>Dat si ons te staden staen</l>
<l>Doe sprac aleene ende seide</l>
<l>Ia segheliin van elker stede</l>
<l>Es thoeft hier in dese poert</l>
<l n="9855">Ic duchte comen si voert</l>
<l>Dat wij moghen verraden siin</l>
<l>Nu hoert sprac segheliin</l>
<l>Hier ieghen wetic goede dinghen</l>
<l>Ghi sult v volc metten haren minghen</l>
<l n="9860">Ende alder groeter heeren kinder</l>
<l><pb n="282b."/> Beide meere ende minder</l>
<l>Sallic allegader vaen</l>
<l>Can ic enighe valscheit verstaen</l>
<l>Dat si ons willen ofganghen</l>
<l n="9865">So sallic haer kiindre doen hanghen</l>
<l>Ende thoeft vanden buke slaen</l>
<l>Dus sullen si ons te dienste staen</l>
<l>Nemmer moeten siis hebben danc</l>
<l>Aleen sprac dus is goet ganc</l>
<l n="9870">Aldus dede segheliin die coene</l>
<l>Der groeter heren kiinder int prisoen</l>
<l>Ende vergaderde in corter tiit</l>
<l>Volc mede te houden striit</l>
<l>Dertich hondert .M. man</l>
<l n="9875">Ende heeft die stat beleit dan</l>
<l><milestone unit="fol" n="116ra"/> Van ysona al omme ende domme</l>
<l>Voer elke poert .i. somme</l>
<l>Als an die stat daer was</l>
<l>Dier laghen si int groen gras</l>
<l n="9880">Dat seit dat boec weken .xv.</l>
<l>Binnen deser stont hadde engien</l>
<l>Ghedoen maken segheliin</l>
<l>Ende enen ram yseriin</l>
<l>Daermen mede den muir te sticken</l>
<l n="9885">Soude breken ende doer picken</l>
<l>En onder den ram mochten gaen</l>
<l>.V<hi rend='sup'>c</hi>. man heb ic verstaen</l>
<l>Diemen niet scaden mocht</l>
<l>Die meester diet tengien wrocht</l>
<l n="9890">Was seer vroet ende subtiil</l>
<l>Die ram had claeuwen sonder ghile</l>
<l>Die op waert clam gheliic der cat</l>
<l>Want hem niement ghenaken mocht</l>
<l><hi rend="bold">[.]</hi>Ie van binnen niet willen plien</l>
<l n="9895">Wiichs no seluer wt waert sien</l>
<l><pb n="283b."/> Want si en hadden ghenen noot</l>
<l>Sonder dat hem wiin ende broot</l>
<l>Ende dranc begonste te breken</l>
<l>Men begonste den ram voert steken</l>
<l n="9900">Tote an den muer met stouten sinne</l>
<l>Als dat saghen die van binnen</l>
<l>Worden si tonghemake seer</l>
<l>Men begonste sonder weer</l>
<l>Den muer breken ende doerpicken</l>
<l n="9905">Alsi saghen dese sticken</l>
<l>Ne wisten sij wat bestaen</l>
<l>Si ghinghen haer hande te gader slaen</l>
<l>Sine wisten ieghen ghenen raet</l>
<l>Doe wasser binnen .i. out verstaet</l>
<l n="9910">Die van oerloghe vele wist</l>
<l>Den engien sach hi met list</l>
<l>Den muer braken ende tien gheen</l>
<l>Hiet iudas makabeus soen</l>
<l>Ghi heeren seit hi metter spoet</l>
<l n="9915">Ic sal segghen wat men doet</l>
<l>Men neem sulphur ende pec</l>
<l>Ende smout aldit berec</l>
<l>Salmen doen vallen ouer .i.</l>
<l>Ons mach helpen elne gheen</l>
<l n="9920">Saken die ons nutte siin</l>
<l>Ware dit daer opghegoten</l>
<l>Die den muer so sere ploten</l>
<l>Souder vte moeten vlien</l>
<l>Want dit yseriin engien</l>
<l n="9925">Salmet deser stof gloyen</l>
<l>Die daer binnen bleue soude hem broyen</l>
<l>Dus is alre best ghedaen</l>
<l>Sulphur pec ende smout saen</l>
<l>Was ghegoten mettien</l>
<l n="9930">Doe ghincmen werpen op tengien</l>
<l>Het gloeyede dan</l>
<l><pb n="284b."/> Si liepen vyt diere waren onder</l>
<l>Ende lieten staen tengien</l>
<l>Als die van binnen vluchtich sien</l>
<l n="9935"><milestone unit="fol" n="116rb"/> Maecten si groet gheluut</l>
<l>Si ontdaden die poerte ende traken wyt</l>
<l>Ende dreuen binnen dat engien</l>
<l>Al dit heeft ghesien segheliin</l>
<l>Sloech hi na inden stert</l>
<l n="9940">Datter sloech die Ridder weert</l>
<l>.V<hi rend='sup'>m</hi>. met siinre ghewelt</l>
<l>Eer hi noyt den arm op helt</l>
<l><hi rend="bold">[.]</hi>Y wach sprac die Ridder wert</l>
<l>Waert te doen metten sweert</l>
<l n="9945">So hadden wiit sien ghenoech</l>
<l>Binder stat was ongheuoech</l>
<l>Beide van dranke ende van ate</l>
<l>Ende si hadden vtermaten</l>
<l>Groot breke van water claer</l>
<l n="9950">Die van buten daden hem daer</l>
<l>Al ghenomen datter was</l>
<l>Makabeus sone iudas</l>
<l>Seide ghi heren in waren saken</l>
<l>Wij sullen .i. faute maken</l>
<l n="9955">Onder deerde sonder ghile</l>
<l>Die duren sal .i. starke mile</l>
<l>Dat ic seg v ouer bi trouwen</l>
<l>Of die feest sal ons berouwen</l>
<l>Want die saken also staen</l>
<l n="9960">Dat dit emmer moet siin ghedaen</l>
<l>Men sal nemen seg ic v</l>
<l>Caluer vellen ende die ru</l>
<l>Daer in salmen nayen lieden</l>
<l>Een deel onser maysenieden</l>
<l n="9965"><pb n="285b."/> Ende sullen doer die faute gaen</l>
<l>Gheliic calueren es miin verstaen</l>
<l>Si sullen born halen met crachte</l>
<l>Ende sullen hem nauwe moeten wachten</l>
<l>Alsi yemmet sullen sien</l>
<l n="9970">Sullen si gaen gheliic dien</l>
<l>Calueren siit des vroet</l>
<l>Ouerhant ende ouer voet</l>
<l>Ende si sullen sprac iudas</l>
<l>Met haren monde sliten gras</l>
<l n="9975">No min no mere in dien ghebare</l>
<l>Of elkerliic .i. calf waer</l>
<l>Aldus dedemen sonder beide</l>
<l>Datmen born haelde binder stede</l>
<l>Scaep ende caluer sonder faute</l>
<l n="9980">Dreuen si mede in die faute</l>
<l>Ende daden aldus ene maent</l>
<l>Segheliin die hem bewaent</l>
<l>Van deser dinghe none wist</l>
<l>Int einde quam vyt dese list</l>
<l n="9985">Bi enen harde die had verloren</l>
<l>Coyen scapen daer te voeren</l>
<l>Hi ghinc segheliin claghen</l>
<l>Als hi des hoerde ghewaghen</l>
<l>Docht hem wonders ghenoech</l>
<l n="9990">Segheliin sprac ende hi loech</l>
<l>Cnape goet is dit waer</l>
<l>Sprac segheliin ende deden reden daer</l>
<l>CC. man die hi brocht</l>
<l>Met hem van romen hi docht</l>
<l n="9995"><milestone unit="fol" n="116va"/> Hoe hise best verdullen mocht</l>
<l>Nu hoert wes hi plach</l>
<l><pb n="286b."/> Hi dede nemen CC scape</l>
<l>.I. deel coyen ende seide cnape</l>
<l>Wacht van verre dese beestkiin</l>
<l n="10000">Als tiit es blas dat hoernkiin</l>
<l>Wij sullen trecken in dat wout</l>
<l>Sine dorftent willen om roet gout</l>
<l>Dat hi ons dus hebben ghehoent</l>
<l>Haer dienst wert hem gheloent</l>
<l n="10005">Moetic leuen sprac segheliin</l>
<l>Ic salse leren caluer siin</l>
<l><hi rend="bold">[.]</hi>Oe sprac die harde het wert ghedaen</l>
<l>Hi dede CC scape gaen</l>
<l>Op die heiden ende coeyen mede</l>
<l n="10010">Die cnaep ghinc ligghen teenre stede</l>
<l>In enen bosch ende wacht</l>
<l>Segheliin ende siin knecht</l>
<l>Waren int wout al bedect</l>
<l>Als dach was quam vyt ghetrect</l>
<l n="10015">Een van binnen verstaet wel</l>
<l>Ghenayet in .i. calfs fel</l>
<l>Hi quam vte sonder vaer</l>
<l>Ende sach verre ende naer</l>
<l><hi rend="bold">[.]</hi>Ine sach niement gaen no lopen</l>
<l n="10020">Sonder vee bi groeten hoepen</l>
<l>Hi was blide vanden gheualle</l>
<l>Ende riep ghesellen coemt alle</l>
<l>So goede proeye hadden wi nie</l>
<l>Als ic hier met oghen sie</l>
<l n="10025">Daer wasser .l. ende viue</l>
<l>Doe deelde hem die keytiue</l>
<l>In twee deelen opten pleine</l>
<l>Teen deel ghinc omme fonteyne</l>
<l>Ende dander ghinghen loepen</l>
<l n="10030">Scapen vergaderden bi hopen</l>
<l><pb n="287b."/> Als si dus op die vaer siin</l>
<l>Blies dat harde siin hoernkiin</l>
<l>Doe quam wt segheliin</l>
<l>Ende alle die gheselle siin</l>
<l n="10035">Roepende met luder kele</l>
<l>Ay dieuen van desen spele</l>
<l>Hebdi alte langhe gheploen</l>
<l>Die rechten si op haer die glottoen</l>
<l>Ende liepen ouer haer voet</l>
<l n="10040">Segheliin reet hem te ghemoet</l>
<l>Ende tie sine heb ic verstaen</l>
<l>Si hadden hem tgat ondergaen</l>
<l>Vander faute die ridders goet</l>
<l>Die liepen ouer .ij. voet</l>
<l n="10045">Hare ende taer op dat velt</l>
<l>Segheliin sprac bi goeds ghewelt</l>
<l>Ic ne heb niet verstaen</l>
<l>Dat caluer op .ij. voet gaen</l>
<l><hi rend="bold">[.]</hi>Onder nv op dat velt</l>
<l n="10050">Ghi heren doer gods ghewelt</l>
<l>Sprac laet se ons vaen</l>
<l>Al leuende sonder slaen</l>
<l><milestone unit="fol" n="116vb"/> Si seiden heere dat si</l>
<l>Op dat velt was groot ghecri</l>
<l n="10055">Groot gherucht ende gheluut</l>
<l>Van die loepen in die huut</l>
<l>So dat si alle waren gheuaen</l>
<l>Segheliin deedse leeden saen</l>
<l>In dat heer voer alenen</l>
<l n="10060">Die lieden quamen groot ende clene</l>
<l>Dat wonderliic volc te sien</l>
<l>Segheliin seide in desen engien</l>
<l>Hebben si ghehaelt dat hem ghebrac</l>
<l>Ic waen noyt man sach no sprac</l>
<l n="10065">Caluer gaen ouer twee voet</l>
<l>Sonder dese die god moet</l>
<l><pb n="288b."/> Onteren sprac segheliin</l>
<l>Dat sij caluer worden siin</l>
<l>Ende sij hebben mer voet twee</l>
<l n="10070">Ic salse doen min no meer</l>
<l>Als caluer sprac segheliin</l>
<l>Ic salse leren caluer siin</l>
<l><hi rend="bold">[.]</hi>Oe vraeghde aldus segheliin</l>
<l>Of si wesen wilden kerstiin</l>
<l n="10075">Si seiden neen doer ghenen noot</l>
<l>Si souden eer smaken die bitter doot</l>
<l>Als segheliin dit had verstaen</l>
<l>Dedise altemael verslaen</l>
<l>Leuen de si v bekent</l>
<l n="10080">Dat was hem .i. swaer torment</l>
<l>Op rade waren si gheset</l>
<l>Si riepen sere op haren mamet</l>
<l>Hine const hem niet beraden</l>
<l>No ter noet staen in staden</l>
<l n="10085">Si bleuen doot op die heide</l>
<l>Als dat saghen die vander stede</l>
<l>Waren si droeue in dat palas</l>
<l>Doe seide makabeus soen iudas</l>
<l>Ghi heren doet den raet miin</l>
<l n="10090">Of wij moeten verloren siin</l>
<l>Laet ons in die faute gaen</l>
<l>Dat gat verstoppen vele saen</l>
<l>Met eerden ende met stenen</l>
<l>Of si sullen alle ghemene</l>
<l n="10095">Die hier ligghen op die heide</l>
<l>Altemael comen ter stede</l>
<l>Ende winnen ons met hare cracht</l>
<l>Doe ghinghen draghen dracht</l>
<l>Dat si die stat in corter wile</l>
<l n="10100">Tfierendeel van eenre mile</l>
<l>Volden als si begheerden</l>
<l>Beide met stenen ende met eerden</l>
<l>Dede iudas in corter tiit</l>
<l><pb n="289b."/> Pitte maken harde wiit</l>
<l n="10105">Hoert hier enen nauwen kere</l>
<l><hi rend="bold">[.]</hi>At hi riet die felle ghiere</l>
<l>In eIken pit .i. starc viere</l>
<l>Een ketel daer bouen hinc</l>
<l>Sulphur pec sonder dinc</l>
<l n="10110">Was daer in siit des vroet</l>
<l>Daer bouen .i. decsel van spisen goet</l>
<l><milestone unit="fol" n="117ra"/> Daeronder .i. balke yseriin</l>
<l>Of si quamen die kerstiin</l>
<l>Ende si ontstoppen die faute</l>
<l n="10115">Dat si vonden dese faude</l>
<l>Want met eerden waest bedect</l>
<l>Eest dat yement daer optrect</l>
<l>Hem staet te hebben sinen onwille</l>
<l>Want el decsel als .i. pille</l>
<l n="10120">Lach op die balke yseriin</l>
<l>Quamer op enich kersten</l>
<l>Van segheliins volc van sinen lieden</l>
<l>Hi soude bi cracht moeten sieden</l>
<l>Ende iammerliic verliesen tliif</l>
<l n="10125">Dese iudas dese keitiif</l>
<l>Was listich ende van rade vroet</l>
<l>In enen muer hi maken doet</l>
<l>Ten einden vanden pitte</l>
<l>Dat vanden viere al hette</l>
<l n="10130">In dien pitte moest bliuen</l>
<l>Dus sal hi den menighen ontliuen</l>
<l><hi rend="bold">[.]</hi>Oe dedi in corter wilen</l>
<l>Die maet vander haluer milen</l>
<l>Die faute ligghen altemael sonder waen</l>
<l n="10135"><pb n="290b."/> Ende oec temael anders siins wvt gaen</l>
<l>Dat si wiil daer te voren vten ginc</l>
<l>Of die sake waer dat die dincken</l>
<l>So quamen dat si vonden bestaen</l>
<l>Ende wouden doer die faute gaen</l>
<l n="10140">Ende bestaen die van buten</l>
<l>Noit man hoerde vanden conduten</l>
<l>Die daer ghemaect waren op die vre</l>
<l>Daer waren gaten inden muer</l>
<l>Die in die faute waren ghemaect</l>
<l n="10145">So listich ende so wel gheraect</l>
<l>Datmen sonder dangier</l>
<l>Int pit mocht maken vier</l>
<l>Gheliic het ware forneysen</l>
<l>Segheliin had gheboden binnen desen</l>
<l n="10150">Dat siin volc die rechte helft</l>
<l>Voer die faute met ghewelt</l>
<l>Souden trecken op die heidiin</l>
<l>Taelgeer die neue miin</l>
<l>Was leidsman van dier scaren</l>
<l n="10155">Ende segheliin soude dander verwaren</l>
<l>Ende bliuen opt velt voer die stede</l>
<l>Als hi dus hiet sonder beiden</l>
<l>Waest schier also ghedaen</l>
<l>Taelgefeer trac ter fauten saen</l>
<l n="10160">Met sinen volc al ghetropt</l>
<l>Doe vonden si die faute bestopt</l>
<l>Taelgefeer is in ghetrect</l>
<l>Ketelen die daer stonden ghedect</l>
<l>Metten decsele coperiin</l>
<l n="10165"><pb n="291b."/> Op die balke yseriin</l>
<l>Ende waenden doen haren wille</l>
<l>Tdecsel sloech om als .i. pille</l>
<l>Ende vielen inden ketel heet</l>
<l>Met sulfur ende pec wel ghereet</l>
<l n="10170">Om te doen sieden die kerstiin</l>
<l><milestone unit="fol" n="117rb"/> Si riepen wach waer moghen siin</l>
<l>Deen den anderen lieue ghesellen</l>
<l>Dit is inder bitter hellen</l>
<l>Onder die duuel ende haer cracht</l>
<l n="10175">Doe traken die ander bet acht</l>
<l>Ende waenden wtkeren saen</l>
<l>Doe waren si weder staen</l>
<l>Van dien van binnen op dat gat</l>
<l>Dat taelgefeer ende al dat</l>
<l n="10180">Met hem waren daer beneuen</l>
<l>Bin der faut doot bleuen</l>
<l><hi rend="bold">[.]</hi>Oe reden si op segheliin voert</l>
<l>Ende dander quamen vter poert</l>
<l>Om segheliin te doen lachter</l>
<l n="10185">Dus van voren ende van achter</l>
<l>Segheliin bestaen ende tie sine</l>
<l>Dus waren si in groter pine</l>
<l>Men sloech siin volc of sere</l>
<l>Dat segheliin den groeten here</l>
<l n="10190">Cume .CC. man bleef</l>
<l>Distorie seit dat noyt man dreef</l>
<l>So groeten moert als segheliin</l>
<l>Dede ende die kiindre siin</l>
<l>Segheliin sloecher so wies wondert</l>
<l n="10195">Met siinre hant meer dan .XX<hi rend='sup'>C</hi>.</l>
<l>Eer dat hi den arm ophelt</l>
<l>Dat dede al die goeds ghewelt</l>
<l>Mer hi begonst sere moeden</l>
<l>Sine kiindre die .vij. vroeden</l>
<l n="10200"><pb n="292b."/> Waren ghewont herde seere</l>
<l>Mer als hi wist van taelgefeere</l>
<l>Sinen neue dat hi was doot</l>
<l>Ende siin volc cleen ende groot</l>
<l>Doe was droeue segheliin</l>
<l n="10205">Nu was beliet vanden heidiin</l>
<l>Die roemsche keyser segheliin</l>
<l>Ende alle die met hem siin</l>
<l>An allen siden met ghenent</l>
<l>Wachten voren al omtrent</l>
<l n="10210">Sine mochten niet ontganghen</l>
<l>Noit was volc so beuanghen</l>
<l>Alsi waren groot ende clene</l>
<l>In kniede ghebede lach aleene</l>
<l>Al wenende met droeuen sinne</l>
<l n="10215"><hi rend="bold">[.]</hi>I seide wert verheuen santinne</l>
<l>Si seide aldus hemels vader</l>
<l>Ghi hebt ghemaect algader</l>
<l>Dat bouen der eerde is ende daeronder</l>
<l>Ende in die see dat groot wonder</l>
<l n="10220">Vanden visschen dat ghetal</l>
<l>Ende wat dat die mensch sal</l>
<l>Daerin vaen so men scriuet</l>
<l>Datter altoes euen vele in bliuet</l>
<l>Ende mense niet mach verminken</l>
<l n="10225">Ende ghi se voet sonder verdrinken</l>
<l>Dies vissche indes sewes stroem</l>
<l>Ende die voghelen op die boem</l>
<l><milestone unit="fol" n="117va"/> Voet in die lucht ende in die woestine</l>
<l>So moeti dien miren mine</l>
<l n="10230">Beraden ende maken vri</l>
<l>Also waerliic here als ghi</l>
<l>Doer ons hinct in .i. cruys</l>
<l>Ende ic bin van minen huys</l>
<l>Gheporret te soeken tcruys goet</l>
<l n="10235">Daer an stortet v bloet</l>
<l><pb n="293b."/> Om ons sondaren tonbiinden</l>
<l>So verleent ons te viinden</l>
<l>Tselue cruys tselue hout</l>
<l>Daer ghi aen om onse scout</l>
<l n="10240">Die bitter doot wilt ontfaen</l>
<l>Ende ons so in hulpen staen</l>
<l>Dat wij al behouden bliuen</l>
<l>Ende onse viande so verdriuen</l>
<l>In corter tiit dat wij moghen</l>
<l n="10245">Here met uwer hulpe verhoghen</l>
<l><hi rend="bold">[.]</hi>Ls dese bedinghe was ghedaen</l>
<l>So ondede die hemel saen</l>
<l>Dit was omtrent middernacht</l>
<l>Mids ter hulpen ende ter gods cracht</l>
<l n="10250">Worden si gheganst in corter stonden</l>
<l>Die daer int hart waren ghewont</l>
<l>Oec seinde het te hare noet</l>
<l>Manna hemels broet</l>
<l>Dat was wit als .i. snee</l>
<l n="10255">Dat elc peinsde min no meer</l>
<l>In siin ghesiin in siin ghedocht</l>
<l>Ende so wat elc met hertenrocht</l>
<l>Wasset visch ofte vlees</l>
<l>Of wilde hi drinken claereyt of wiin</l>
<l n="10260">Opdat hiit peinsde int hert siin</l>
<l><hi rend="bold">[.]</hi>I had die smake in dat broet</l>
<l>Ende dit was mirakel groet</l>
<l>Die god onse heere dede</l>
<l>Doer der vrouwen aleenen bede</l>
<l n="10265"><pb n="294b."/> Die seder op heuen was santinne</l>
<l>O dom mensch waent bekinnen</l>
<l>Gods ghewreke ende sine cracht</l>
<l>Dien hem dach ende nacht</l>
<l>Hi is ghereet altoes te doen</l>
<l n="10270">Doer di waerstu so coene</l>
<l>Dattu aen hem sochs ghenaden</l>
<l>Hoert hoe dat volc was beraden</l>
<l>Ende hoe wel hi haers plach</l>
<l>Teersten dat was scoen dach</l>
<l n="10275">Ende die sonne begonsts tscinen</l>
<l>Wapende hem die zarrasinen</l>
<l>Om dien keyser segheliin</l>
<l>Te doen ende die met hem siin</l>
<l>Met hem was .i. scare smal</l>
<l n="10280">Nu wanen siit hebben ghewonnen al</l>
<l>Doe seide aldus segheliin</l>
<l>Hoert ghi heren die hier siin</l>
<l>Nu laet ons blidelike weren</l>
<l>Wij hebben met ons die hulpe ons heeren</l>
<l n="10285">Die ons wel bescudden sal</l>
<l><milestone unit="fol" n="117vb"/> Al siin wi hier .i. clein ghetal</l>
<l>Wij siin in ons heren dienst</l>
<l>Dus so siin wi vele int sienst</l>
<l>Ende god is machtigher alleen</l>
<l n="10290">Dan al die werelt ghemeen</l>
<l>Ende dit is al miin toeverlaet</l>
<l>Aldus segheliin in die tale staet</l>
<l>Sach hi comen gheronnen</l>
<l>Vterlicht metter sonnen</l>
<l n="10295">Menighe figure Ridders ghelike</l>
<l>Met witten wapen properlike</l>
<l>Alsoe die keyser segheliin droech</l>
<l>Thert is sinen buyc loech</l>
<l>Daer quamen .iiij. scaren groot</l>
<l n="10300">Met witten scilden crucen root</l>
<l>Elcs brocht .i. spere wit als .i. swaen</l>
<l><pb n="295b."/> Met eenre banier taensicht daeraen</l>
<l>Ons liefs heren gheformeert wel</l>
<l>Diemen daer sach groot ende clene</l>
<l n="10305">Te helpen segheliin ende der vrouwen aleene</l>
<l>Als seg heliin ende siin volc dat siet</l>
<l>Vielen si ouer haer knien</l>
<l>Ende louede den here ihesus</l>
<l>Der inghelen scaer vel int cruce</l>
<l n="10310">Op segheliin ende tie sine</l>
<l>Doe ghinghen vlien die heidiin</l>
<l>Ende tie inghelen volghede an</l>
<l>Mer si en sloeghen ghenen man</l>
<l>Mer god wilde aleenen vrien</l>
<l n="10315">Metten inghelen compaengien</l>
<l>Ende ten keyser segheliin</l>
<l>Dits teken dat si vercoren siin</l>
<l>Metten inghelen dar ic tellen</l>
<l>Segheliin ende siin ghesellen</l>
<l n="10320">Ende aleene volghede naer</l>
<l>Die heidiin hadden groten vaer</l>
<l>Ende waenden in die stat vlien</l>
<l>Daer mochtmen groot wonder sien</l>
<l>Die stat onstac in iiij. hoeken</l>
<l n="10325">Si liepen vyt ende moesten soeken</l>
<l>Ander steden daer si in lusschen</l>
<l>Beide in velden ende in busschen</l>
<l>Liepen si alle iakeloes</l>
<l><hi rend="bold">[.]</hi>Ie daer reden Ridders wise</l>
<l n="10330">Hets recht dat men prise</l>
<l>Dese auenture bouen andren vele</l>
<l><pb n="296b."/> Dit was van ons heren spele</l>
<l>Dat aleene wrocht ende segheliin</l>
<l>Van alden inghelen die daer siin</l>
<l n="10335">Ne quam noit paert des siit vroet</l>
<l>Naerre der eerden dan .iij. voet</l>
<l>Dit was .i. propre teken</l>
<l>Dat het alle inghelen siin</l>
<l>Die daer quamen om aleenen troest</l>
<l n="10340">Die hoeuen si opten suut oest</l>
<l>Die hemel ondede si voeren dan</l>
<l>Doe was noit so blide man</l>
<l>Als segheliin was die keyser vroet</l>
<l>Daer toe ysona die stede stoet</l>
<l n="10345"><milestone unit="fol" n="118ra"/> Ontsteken scoen ende claer</l>
<l>Hi ginc iaghen sonder vaer</l>
<l>Die heidiin opdat velt</l>
<l>Segheliin ende siin ghewelt</l>
<l>Quamen daer si vonden als ic las</l>
<l n="10350">Makabeus sone iudas</l>
<l>Die outste was hi vander stat</l>
<l>Ende tie vroetste ommedat</l>
<l>Was hi leuende gheuaen</l>
<l>Aleene seide doot ons verstaen</l>
<l n="10355">Hoer diit here out keytiif</l>
<l>Dat soete cruys daer siin liif</l>
<l>Ihesus die heilighe prophete verloes</l>
<l>Om ons allen die hi verloes</l>
<l>Te bringhen int hoghe palas</l>
<l n="10360">Doe seide makabeus sone iudas</l>
<l>Vanden cruce ne weet ic niet</l>
<l>Daer ihesus an siin liif liet</l>
<l>Nochtan was ic ter stede</l>
<l>Daermen cruyste ende verdede</l>
<l n="10365"><hi rend="bold">[.]</hi>Leene seide ghi siit ghevaen</l>
<l>Ende men sal v thooft af slaen</l>
<l>Of ghi sult ons wisen tcruys</l>
<l><pb n="297b."/> Daer in ghehanghen was ihesus</l>
<l>Ic ne weet sprac iudas</l>
<l n="10370">Waer dat cruys ghedaen was</l>
<l>Het is leden harde lanc</l>
<l>Ende ic ben out ende cranc</l>
<l>Ghi moghet mi wel nemen tliif</l>
<l>Eest v wil edel wiif</l>
<l n="10375">V liif sprac segheliin</l>
<l>Sal ic v nemen here zarrasiin</l>
<l>Of ghine wiist ons ter vaert</l>
<l>Dat soete cruys hi trac siin swaert</l>
<l>Ende soude iudase verslaen</l>
<l n="10380">Hi riep ghenade here laet staen</l>
<l>Ic sal v wisen dat icker of weet</l>
<l>Gaet met mi wel ghereet</l>
<l>Doe leidise sonder beide</l>
<l>Te caluarien ter seluer stede</l>
<l n="10385">Daer ons here was verdaen</l>
<l>Vrouwe seit hi waent verstaen</l>
<l>Dit is die stat in ware dinc</l>
<l>Daer ihesus die doot ontfinc</l>
<l>Ende .ij. dieuen hier ter stede</l>
<l n="10390">Oec ghinghen met hem mede</l>
<l>Was die cruce vele weerde</l>
<l>Ghegrauen binnen deser eerde</l>
<l>Eest dat ghiis wilt bewinden</l>
<l>Doeter na grauen ghi sullet viinden</l>
<l n="10395">Nu deluet sprac die vrouwe fiin</l>
<l>Ghi weet best waer si siin</l>
<l><hi rend="bold">[.]</hi>Udas groef ende vant</l>
<l>Die .ij. crucen altehant</l>
<l>Daer die dieue aen waren ghedaen</l>
<l n="10400">Mettien brocht men ghedraghen saen</l>
<l>Enen doden daer ter stede</l>
<l><milestone unit="fol" n="118rb"/> Nu hoert wat aleene dede</l>
<l>Si leide teen cruys opten doden</l>
<l>Ende seide nv bid ic gode</l>
<l n="10405"><pb n="298b."/> Of dit is dit selue cruys</l>
<l>Daer hi in hinc miin god ihesus</l>
<l>So moet dese dode opstaen</l>
<l>Ende recht ouer siin voet gaen</l>
<l>Hine stont niet op dats waerhede</l>
<l n="10410">Het en diede al gader niet</l>
<l>Ay god die hem crucen liet</l>
<l>Sprac aleene baert v cracht</l>
<l>Also waerliic als ghiis hebt macht</l>
<l>Doet ons viinden dat cruce soete</l>
<l n="10415">Daer ghi an tonser boete</l>
<l>Die doot ontfinct ende wilt ons vrien</l>
<l>Ons allen vander compaengien</l>
<l>Lucifers ende sine ghesellen</l>
<l>Die ons gheern souden quellen</l>
<l n="10420"><hi rend="bold">[.]</hi>Oe seide aleene hertelike</l>
<l>Vader god van hemelrike</l>
<l>Also waerlike als ghi vercoert</l>
<l>Tcruys ende tliif daer aen verloert</l>
<l>So eest wel recht datmen eert</l>
<l n="10425">Cruce di heb ic begheert</l>
<l>Cruce du warts scerm scilt</l>
<l>Ieghen den duuel ende siin ghewelt</l>
<l>Cruce en is niement verloren</l>
<l>Die di onweert hi is verloren</l>
<l n="10430">Cruce du waers oec ghehaet</l>
<l>Men hilt di emmer ouer quaet</l>
<l>Sonder nv heilich cruys</l>
<l>Na datter in starf ihesus</l>
<l>Die ons allen heeft verloest</l>
<l n="10435">Met sinen bloede te sinre troest</l>
<l>Ay cruce sprac aleene die vrouwe</l>
<l>Hoe gheern soudic di scouwen</l>
<l>Met minen oghen ende sien</l>
<l>Die duuel quame ghelopen mettien</l>
<l n="10440"><pb n="299b."/> Dat dat cruce dedel scilt</l>
<l>Soude vonden siin die god hilt</l>
<l>In sine hant als hi</l>
<l>Ter hellen quam ende maecte vri</l>
<l>Sine vrienden ende deden roef</l>
<l n="10445">Op den viant si sach waer cloef</l>
<l>Die ende ondede schiere</l>
<l>Op die stont in .iiij. quartiere</l>
<l>Daer sachsi tcruys ons heeren</l>
<l>Daer seluen ontdecken dat so wil deren</l>
<l n="10450">Si naempt op met feesten groot</l>
<l>Ende leit op hem die daer lach doot</l>
<l>Ende doe sprac die vrouwe fiin</l>
<l>Oft cruce es die maker miiin</l>
<l>Siin liif an liet ende starf</l>
<l n="10455">So moet god die noit verdaerf</l>
<l>Sine gracie baren moete</l>
<l>Dat dese dode leuen moete</l>
<l>Die dode sat op ende seide</l>
<l><milestone unit="fol" n="118va"/> Dit is tcruys daer die lede</l>
<l n="10460">Miins makers waren ghepiint</l>
<l>Ic leue nv het is schiint</l>
<l>Dat heeft dat soete cruys</l>
<l>Ghedaen daer in starf ihesus</l>
<l>Die duuel ghingen alle vlien</l>
<l n="10465">Alsi tcruys waenden sien</l>
<l>Want si waren seer veruaert</l>
<l>Dus en heeft hi gheenre re waert</l>
<l>Die hem seghent ende maect .i. cruys</l>
<l>Ende hem beueelt den heere ihesus</l>
<l n="10470">Die viant mach hem niet ghenaken</l>
<l><pb n="300b."/> Als iudas sach die saken</l>
<l>Die makabeus soen was</l>
<l>Viel hi neder in dat gras</l>
<l>Ende keerde an die heilighe wet</l>
<l n="10475">Daer god omme int cruys was gheset</l>
<l><hi rend="bold">[.]</hi>Oe sprac hi dus here segheliin</l>
<l>Ic wil voert v dienstman siin</l>
<l>Ende die wet van gode eren</l>
<l>Ende miin sin daertoe keren</l>
<l n="10480">Segheliin sprac iudas nv sech</l>
<l>Weetstu enighen naerre wech</l>
<l>Te romen waert van dat wij quamen</l>
<l>Ia ic here mer sonder blamen</l>
<l>Mach niement liden den pas</l>
<l n="10485">Sprac makabeus soen iudas</l>
<l>Want den pas opdie riuage</l>
<l>Wacht .i. roese die passage</l>
<l>Die fel ende onsienliic es</l>
<l>Ende is gheheten gloriclaudes</l>
<l n="10490">Voren achter heeft hi die bule</l>
<l>Siin mont is gheliic den mule</l>
<l>Lanc es .xvi. voet</l>
<l>En was noit Ridder so goet</l>
<l>Dat hi en verwinnen mocht</l>
<l n="10495">Ende ware iement die rocht</l>
<l>Den pas te liden te romen waert</l>
<l>Dien sloech hi doot ter vaert</l>
<l>Hi wacht den pas ende tcasteel</l>
<l>Hi heeft .i. harde scoen iuweel</l>
<l n="10500">Die selue balzame dats waerheide</l>
<l>Daer ihesus christus sine lede</l>
<l>Mede was ghesmeert harde soete</l>
<l>Als vanden hoe&#x00A3;de toten voete</l>
<l>Doe hi int graft was gheleyt</l>
<l n="10505">Ghewonden in .i. suuer cleyt</l>
<l>Nutte hi vanden tranke .i. traen</l>
<l>Al haddi .xl. ontfaen</l>
<l><pb n="301b."/> .C. milen is die wech naest</l>
<l>Mer die sine doet verhaest</l>
<l n="10510">Hi mach wel dul gheheten siin</l>
<l>Doe sprac die keyser segheliin</l>
<l>Die den wech scuede dat waer ries</l>
<l>Ic hoep an gode sonder verlies</l>
<l>Te hebben veel meer eren</l>
<l n="10515">Dat ic die balzame ons heeren</l>
<l>Winnen sal of bliuen doot</l>
<l>Die elken mensch vter noot</l>
<l><milestone unit="fol" n="118vb"/> Ghenesen mach sonder vaer</l>
<l>Ic waer sod lietse ic daer</l>
<l n="10520"><hi rend="bold">[.]</hi>Vs traken si des siit ghewes</l>
<l>Ten pas die gloriclaudes</l>
<l>Hilt ieghen allen mannen vri</l>
<l>Alsi quamen alsoe bi</l>
<l>Dat si den casteel saghen</l>
<l n="10525">Soe dedi vrouwen aleenen waghen</l>
<l>Stille houden daer dat cruys</l>
<l>In was ghesleghen ihesus</l>
<l>Men dede den raet van segheline</l>
<l>Doe dedi an die wapine</l>
<l n="10530">Wit met enen cruce roet</l>
<l>Dat soet cruys custi al bloet</l>
<l>Daer god an siin leuen liet</l>
<l>Hem docht dat hem gheen verdriet</l>
<l>Op dien dach mocht ghescien</l>
<l n="10535">Glorifier bescreet hi mettien</l>
<l>Ende voer ten passe alleen</l>
<l>Als die ontsach gheen</l>
<l>Dat hem iet soude messchien</l>
<l>Gloriclaudes heeften voersien</l>
<l n="10540"><pb n="302b."/> Hi quam neder die zarrasiin</l>
<l>Hi brocht .i. haecse bruin staliin</l>
<l>Ende die was lanc .vij. voet</l>
<l>Die noyt wapen weder stoet</l>
<l>Hi en doer sloech dat hi gherocht</l>
<l n="10545">Ende vuldede siin ghedocht</l>
<l>Ten eersten slaghe was .i. man doet</l>
<l>Een butseel van goude roet</l>
<l>Brocht hi met hem die zarrasiin</l>
<l>Met .ij. ketenen silueriin</l>
<l n="10550">Dat was die dranc preciose</l>
<l>Daer die lichame graciose</l>
<l>Heer ihesus was besmeert mede</l>
<l>Vam bouen tote beneden</l>
<l>Doe hi int graft was gheleit</l>
<l n="10555">Gloriclaudes riep ghereit</l>
<l>Musaert gheeft haer minen tol</l>
<l>V ors ende v wapen al</l>
<l>Dant cnielter eerden metter spoet</l>
<l>Om te sochten minen moet</l>
<l n="10560">Dat ic v niet neme tliif</l>
<l>Letti iet ghi siit keytiif</l>
<l>Want ic ben vander maniere</l>
<l>Segheliin sprac heere puttiere</l>
<l>Ghi siit sod dat seg ic di</l>
<l n="10565">Dattu tol souds heisen mi</l>
<l>Al omme ende omme bin ic vri</l>
<l>Ende hier sal bliuen sonder faelgen</l>
<l>Hine gaue v niet ene maelge</l>
<l>Onweert vilein bouen allen vileinen</l>
<l n="10570">Want ic ben keyser vander romeinen</l>
<l><pb n="303b."/> <hi rend="bold">[.]</hi>A en sidi dats mi lief</l>
<l>Ic sal v doen swaer meskief</l>
<l>Eer ghi mi heden ontgaet</l>
<l>Ghi hebt so groet ouerdaet</l>
<l n="10575">Int lanc ghedaen als ic versta</l>
<l><milestone unit="fol" n="119ra"/> Dat goede lant van ysona</l>
<l>Hebdi al ghedestrueert</l>
<l>Ghi siit seker ghi niet ne keert</l>
<l>Te romen no hier liden sult</l>
<l n="10580">Van al sal ic wrake ontfaen</l>
<l>Van dat ghi hebt misdaen</l>
<l>Eer dat ghi van henen keert</l>
<l>Nu heb ic miin hert begheert</l>
<l>Dat ic v mach hier bescouwen</l>
<l n="10585">Die dit lant heeft brocht in rouwen</l>
<l>Doe hief hi die gisarne siin</l>
<l>Ende sloech den keyser segheliin</l>
<l>Dat nicte hi int ghereyde</l>
<l>Siin wapen cleet onstoet die sceide</l>
<l n="10590">Dat docht den roese wonder groot</l>
<l>Segheliin te sinen sweerde scoet</l>
<l>Ende sloech den roese op siin arm</l>
<l>Hi vel metten bloede al warm</l>
<l>Hi scoeter na die tierant</l>
<l n="10595">Ghereet metter ander hant</l>
<l>Ende setten an die roese coen</l>
<l>Doe dranc hi vanden pusoen</l>
<l>Die hinc in dat bariseel</l>
<l>Hi ghenas ende wart gheheel</l>
<l n="10600">Des verblide die heidiin</l>
<l>Doe sprac aldus segheliin</l>
<l>Bi gode mach icker wel toe comen</l>
<l>Die arsatrie was v benomen</l>
<l>Tmeesterscap wart afghedaen</l>
<l n="10605">Doe ghinc elc opten andren slaen</l>
<l>So wat hi sloech die zarrasiin</l>
<l><pb n="304b."/> Met siinre gysern bruin staliin</l>
<l>Hine mochten doer slaen niet</l>
<l>Mer segheliin die coene diet</l>
<l n="10610">Gaf hem slaghe herde fel</l>
<l>Dat hi ontfinc in siin vel</l>
<l>.viij. wonden groot ende stranc</l>
<l>Hi scoet te pusoen ende dranc</l>
<l>Hi ghenas des was hi vroe</l>
<l n="10615">Segheliin hilt stille ende sach doe</l>
<l>Dat dede hi doer siin edelheit</l>
<l>Gloriclaudes sprac ghereit</l>
<l>Ic was ghewont ic bin ghenesen</l>
<l>Mer wildi Ridder laten wesen</l>
<l n="10620">Dit gheuecht ende dat striden</l>
<l>Ic sal v ouer laten liden</l>
<l>Sonder tol dat noyt man leet</l>
<l>Segheliin antwoerde ghereet</l>
<l>Neen ic niet heere fel zarrasiin</l>
<l n="10625">Ic sal die ouerdaden diin</l>
<l>Vellen quaet glottoen</l>
<l>Ende op v winnen dat diere pusoen</l>
<l><hi rend="bold">[.]</hi>Loriclaudes die felle ghier</l>
<l>Sprac here Ridder ghi siit te fier</l>
<l n="10630">Ende mi iammert bi minen gode</l>
<l>Dat ic sal moeten doden</l>
<l>Want ghi siit van groter cracht</l>
<l>Ende die coenste daer ic noit ieghen wacht</l>
<l><milestone unit="fol" n="119rb"/> Daer omme so iammert mi</l>
<l n="10635">Van v here Ridder vri</l>
<l>Bedu mach wel siin cont</l>
<l>Al waer ic toter doot ghewont</l>
<l>Ic werde ghenesen wel schiere</l>
<l>Bi desen pusoen goet ende dier</l>
<l n="10640">Tbeste dat op al eertrike was</l>
<l>Segheliin sprac gloriclaudes</l>
<l>Daer op sidi ouerdadich</l>
<l>Ende onse here es te ghenadich</l>
<l><pb n="305b."/> Dat hi ghehinghet vul glottoen</l>
<l n="10645">Dat ghi hout dat diere pusoen</l>
<l>Daer ghi mede gheneest altoes</l>
<l>Ende ghi bouen allen dien siit loes</l>
<l>Dat ghi aen hem niet gheloeft</l>
<l>Ende ghi so seere siit verdoeft</l>
<l n="10650">Dese sonden sullen v slaen</l>
<l>Die bitter doot suldi ontfaen</l>
<l>Des siit seker in corter tiit</l>
<l>Doe wert daer weder striit</l>
<l>Ende ghinghen slaen slach in slach</l>
<l n="10655">Elc piinden al dat hi mach</l>
<l>Te winnen dat diere pusoen</l>
<l>Doe brocht enen slach die baroen</l>
<l>Met sinen swerde bruin staliin</l>
<l>Ende sloech die ketene silueriin</l>
<l n="10660">Metten seluen slaghe ontwee</l>
<l>Des was die heidiin harde wee</l>
<l>Segheliin vanden orsche spranc</l>
<l>Ende ghegreep naden dranc</l>
<l>Metten bariseel guldiin</l>
<l n="10665">God danc sprac segheliin</l>
<l>Dat ic heb dat diere pusoen</l>
<l>Nu sidi doot heere glottoen</l>
<l>Uwe specie heb ic ghewonnen</l>
<l>Doe quam die roese gheronnen</l>
<l n="10670">Opten vromen segheliin</l>
<l>Ende nammen in die arme siin</l>
<l>Ende werpen onder hem ter eerde</l>
<l>Segheliins ors quam vel weerde</l>
<l>Het nam den roese bider keele</l>
<l n="10675">Ende het speelde van sinen spele</l>
<l>Want hetten so felliken beet</l>
<l>Dat siin kele te sticken spleet</l>
<l>Dus bleef doot die pauteire</l>
<l>Segheliin sprac ay glorifier</l>
<l n="10680">Van minen liue weet ic v danc</l>
<l><pb n="306b."/> Ende dit pusoen ende desen dranc</l>
<l>Es behouden bi uwer scout</l>
<l>Met goeden recht bin ic hout</l>
<l>Ghi siit miin vrient talre stont</l>
<l n="10685">Doe custi tors aen sinen mont</l>
<l>Ende het lecte omtrent den baert</l>
<l>Doe neyede lude dat goede paert</l>
<l><hi rend="bold">[.]</hi>Egheliin louede gode zeere</l>
<l>Vander gracie ende ter ere</l>
<l n="10690">Die hem god had ghedaen</l>
<l>Op siin ors spranc hi saen</l>
<l>Ende keerde schiere die keyser rene</l>
<l>In orisoen lach aleene</l>
<l><milestone unit="fol" n="119va"/> Ende segheliins kiinder mede</l>
<l n="10695">Doe sachmen comen sonder beide</l>
<l>Den edelen man segheliin</l>
<l>Ende dat bariseel guldiin</l>
<l>Daer dat diere pusoen in was</l>
<l>Als die waren in roesen palas</l>
<l n="10700">Ginghen hem wapenen ende waren verbolge</l>
<l>Ende seide dat si souden volghen</l>
<l>Die haren here had doet</l>
<l>Doe sprac daer een ende hiet brioet</l>
<l><hi rend="bold">[.]</hi>Et is ons allengader best</l>
<l n="10705">Dat wij bliuen binder vest</l>
<l>Hi sal weder keeren schier</l>
<l>Om te liden dese riuiere</l>
<l><pb n="307b."/> Volghen wie na het salons rouwen</l>
<l>Wij sullen ic wane saen scouwen</l>
<l n="10710">Hi sal ons doen vele pants</l>
<l>Mocht wine houden biinen slants</l>
<l>Hi soude wesen noch ghemaet</l>
<l>Want hi is sere ghehaet</l>
<l>Om dondaet die hi heeft ghedaen</l>
<l n="10715">An desen raet lieten siit staen</l>
<l>Ende gauen segheliin groot bedroech</l>
<l>Ic segghe dat nie Ridder ghecreech</l>
<l>Sulken seghe ende victorie</l>
<l>Als segheliin had seit distorie</l>
<l n="10720">Hi was goet van herten rene</l>
<l>God hoe blide was vrouwe aleene</l>
<l>Alsi sach den keyser segheliin</l>
<l>Ende dat bariseel guldiin</l>
<l>Daer dat goede pusoen in was</l>
<l n="10725">Doe sprac makabeus sone iudas</l>
<l>Heer segheliin ghi hebt dat bariseel</l>
<l>Dat eerste pusoen dat weertse iuweel</l>
<l>Dat in al die werelt es</l>
<l>Ende is hi doet gloriclaudes</l>
<l n="10730">Ia hi sprac segheliin schiere</l>
<l>Des danc ic den orsche glorifiere</l>
<l><pb n="308b."/> Die den roese van mi haelde</l>
<l>Ende so onsocht betaelde</l>
<l>Dat ic doe verwon miin leet</l>
<l n="10735">Die kele het hem te sticken beet</l>
<l>Ende scudden sprac segheliin</l>
<l>Of .i. wit stof had ghesiin</l>
<l>Ende ghincken haer ende taer teesen</l>
<l>Dus was ic quite van mire vreesen</l>
<l n="10740"><hi rend="bold">[.]</hi>Leene ende iudas logen beide</l>
<l>Ende alle die dat hoerden mede</l>
<l>Ghi heren sprac doe segheliin</l>
<l>Elc doe an sine wapiin</l>
<l>Ende laet ons trecken ter passaghen</l>
<l n="10745">Wij sullen vinden ter riuagen</l>
<l>Fellen stoet dat weet ic wel</l>
<l>Al es hi doot die roese fel</l>
<l>Daersiin vele quaden bleuen</l>
<l>Elc voersie hem om siin leuen</l>
<l n="10750">Ende is hier iement ghewont</l>
<l>Come te mi hi wert ghesont</l>
<l>Nut hi vanden pusoen diere</l>
<l>Daer quamen tot hem Ridders .iiij.</l>
<l>Die herde zeer waren ghewont</l>
<l n="10755">Si dronken ende worden ghesont</l>
<l><milestone unit="fol" n="119vb"/> Wat mens dranke en minderde niet</l>
<l>Dat dede god diet al voersiet</l>
<l>Ende hilt hem al in enen pas</l>
<l>Distorie seit dat dit was</l>
<l n="10760">Die selue dranc die sint</l>
<l>Firabraes bolants kint</l>
<l>Haelde te romen vter kerke</l>
<l>Doe hi die papen ende die clerke</l>
<l>Verhinc ende den paeus des ghelike</l>
<l n="10765">Ende tie roemsche kerke alendelike</l>
<l>Felgierde ende die hem waren mede</l>
<l>Oec ontfoerdi vter stede</l>
<l><pb n="309b."/> Ons heren naghel ende die croen</l>
<l>Tspere ende die veronike scone</l>
<l n="10770">Daer god mede die pine siin</l>
<l>Ontfinc nv hoert wat segheliin</l>
<l>Dede ende tie met hem waren</l>
<l>Si reden ten passe sonder sparen</l>
<l>Als die hadden clenen vaer</l>
<l n="10775">Nochtan en had segheliin waer</l>
<l>CC man in sine partie</l>
<l>Nu help hem god ende sinte marie</l>
<l>Dat si liden sonder noot</l>
<l>Doe sprac die zarrasiin brioet</l>
<l n="10780"><hi rend="bold">[.]</hi>N ten wapenen hoerdiit heren</l>
<l>Hets tiit dat wij ons verweren</l>
<l>Ende wreken gloriclaudes doot</l>
<l>Elc daer ten wapenen scoet</l>
<l>Ende quamen scier vyt ghetrect</l>
<l n="10785">Wapenen ende orsce verdect</l>
<l>Als die wiges willen plien</l>
<l>Segheliin heuet dit voersine</l>
<l>Die den standaert voren droech</l>
<l>Tors hi metten sporen sloech</l>
<l n="10790">Ende reet den ghenen doer die sterte</l>
<l>Dat hem breken moest therte</l>
<l>Den standaert liet hi vallen daer</l>
<l>Doe vloen si die daer quamen naer</l>
<l>Ende riepen wij bliuen doot</l>
<l n="10795">Staet nv staet sprac die brioet</l>
<l>Ghi doet v seluen groter lachter</l>
<l>Ghi wilt hem heden volghen achter</l>
<l>Mi dinke hadwine eer bestaen</l>
<l>Het waer ons qualike vergaen</l>
<l n="10800">Het langhet den menighen om siin misfal</l>
<l>Alsoet hier schiint ende schinen sal</l>
<l>Te vroe hebben wij begonnen striit</l>
<l>Want wij vlien al voer tiit</l>
<l>Es dit niet ons allen scande</l>
<l n="10805"><pb n="310b."/> Ende wij siin in onsen lande</l>
<l>Wij souden te recht coenre siin</l>
<l>Van desen onsaghe kerstiin</l>
<l>Met dat hi die tale seide</l>
<l>Quam segheliin sonder beide</l>
<l n="10810">Ende sloech brioet op siin hooft</l>
<l>Dat hiit toten tanden cloeft</l>
<l>Nu hout dat met dinen sermoen</l>
<l>Sprac segheliin die keyser coen</l>
<l>Doe wert ghinder groot vlucht</l>
<l n="10815">Die kerstiin volgheden sonder ducht</l>
<l>Ende roefden die heidiin vanden leuen</l>
<l><milestone unit="fol" n="120ra"/> Segheliins kiinder alle seuen</l>
<l>Droeghen den standaert vroet</l>
<l>Binnen den casteel doe was die poert</l>
<l n="10820">Ghedoen sluten dus waren in muten</l>
<l>Die kiinder binnen die vader buten</l>
<l>Doe was droeue segheliin</l>
<l>Die .vij. kiinder die binnen siin</l>
<l>Die waren fellike bestaen</l>
<l n="10825">Doe sprac deen broeder laet ons slaen</l>
<l>Groote slaghe ende strange</l>
<l>Datmen ons niet ne vange</l>
<l>Lieten wij ons vaen wij dwaren doet</l>
<l>Dander seiden dat waren wij oet</l>
<l n="10830">Veruaert v niet vanden heidiin</l>
<l>Wille elc andren ghetrouwe siin</l>
<l>Alsoe wij sculdich siin te doen</l>
<l>Die derde seide broeders coen</l>
<l>Ons scaet niet sine bloet</l>
<l n="10835">Het ware ons alle scande groet</l>
<l>Souden wij bloet siin vermaent</l>
<l>Ic rade dat hem elc scaemt</l>
<l><pb n="311b."/> Der bloetheit ende wesen coen</l>
<l>Ende tieren na onsen doen</l>
<l n="10840">Onsen vader daerwil af comen siin</l>
<l>Si seiden alle broeder fiin</l>
<l>Wel heb die tonghe die dat sprac</l>
<l>Ons ende tie reden vertrac</l>
<l>Wij hebben wille coen te siin</l>
<l n="10845">Doe quamen toe die zarrasiin</l>
<l>Ende sloeghen op broederen .vij.</l>
<l>Als diese wilde vanden leuen</l>
<l>Rouen ende wreken haer verlies</l>
<l>Die .vij. broeders hadden haren kies</l>
<l n="10850">Ende sloeghen die heidiin doot</l>
<l>Beide clene ende groot</l>
<l>Dat si daer bleuen allegader</l>
<l>Wel hadden si thert van haren vader</l>
<l>Segheliin die roemsche heere</l>
<l n="10855">Was droeue vtermaten seere</l>
<l>Dat sine kiinder daer binnen wesen</l>
<l>Doe sach deen vtewaert met desen</l>
<l>Ende sach den vader sine hande wringhen</l>
<l>Doe riep hi wel soete vader</l>
<l n="10860">Hout uwen paeys si siin algader</l>
<l>Doer hier binnen wesen</l>
<l>Segheliin die sprac met desen</l>
<l>Waer siin v ander broeder dan</l>
<l>Doe sprac tkiint den vader an</l>
<l n="10865">Si soeken hem som miin leuen</l>
<l>Of hier noch yement is bleuen</l>
<l>Leuende binnen den huse</l>
<l>Alsoe die cat suect die muse</l>
<l>Bi naturen soe soeken si</l>
<l n="10870">Segheliin seide ay mi ay mi</l>
<l><pb n="312b."/> Doetse comen dat icse scouwe</l>
<l>So is vergheten al miin rouwe</l>
<l>Dat kiint seide het wert ghedaen</l>
<l>Hi keerde in waert sonder waen</l>
<l n="10875">Daer hi vant die broeders siin</l>
<l>Hi seide ons vader doecht cariin</l>
<l><milestone unit="fol" n="120rb"/> Thert siin is al vol rouwen</l>
<l>Hi soude ons gheern scouwen</l>
<l>Doe seiden si souder gaen</l>
<l n="10880">Si keerden vte vele saen</l>
<l>Toten vader als hise sach</l>
<l>Die rouwe die hem opt hert lach</l>
<l>Haddi schier doe vergheten</l>
<l>Hi seide kiinder doet mi weten</l>
<l n="10885">Of ghi iet siit ghewont</l>
<l>Ia wij vader dat si v cont</l>
<l>Vanden honden willen wi niet vlien</l>
<l>Doe so antwoerde mettien</l>
<l>Die edel keyser segheliin</l>
<l n="10890">Ghi moghet wel miin kiinder siin</l>
<l>Ghi slacht wel danen ghi siit comen</l>
<l>Nu drinct hier het is tiit</l>
<l>Ghi sult saen ghenesen siin</l>
<l>Doe dranc elc .i. luttelkiin</l>
<l n="10895">Si worden alle ghesont schiere</l>
<l>Als die visch in die riuiere</l>
<l>Doe traken si ouer dien pas</l>
<l>Daer niement ouer leden was</l>
<l>In .xxx. iaren ende in meer</l>
<l n="10900">Si vonden scepe in die seer</l>
<l>Die heidiin daden ghereiden</l>
<l>Si trakerin sonder beiden</l>
<l>Si hadden scip leiden goet</l>
<l>Si waren blide in haren moet</l>
<l n="10905">Nu sullen si te romen wesen saen</l>
<l>Hier latic die tale staen</l>
<l>Ende kere weder sonder bliif</l>
<l><pb n="313b."/> Tote floretten segheliins wiif</l>
<l>Heeft ghehadt auenture</l>
<l n="10910">Fel swaer ende suere</l>
<l><hi rend="bold">[.]</hi>Ie edel vrouwe van herten fier</l>
<l>Hadden metten scod maronier</l>
<l>Gheweest op die wilde zee</l>
<l>.xvj. weken ofte meer</l>
<l n="10915">Ende emmer wildi die vrouwe dwingen</l>
<l>Met hem te siin si en wilt ghehinghen</l>
<l>Om te steruen die bitter doot</l>
<l>Hi dede der vrouwen pine groot</l>
<l>Beide met vechten ende met slaen</l>
<l n="10920">Si weende groot bitter traen</l>
<l>Dicke ende te menigher vre</l>
<l>Si seide die auenture</l>
<l>Es mi te fel vtermaten</l>
<l>Met allen recht mach icse haten</l>
<l n="10925">Dat het mi aldus is comen</l>
<l>Ende ic lacen bin ghenomen</l>
<l>Die besten ende ten scoensten mede</l>
<l>Die noit quam in kerstiinhede</l>
<l>Noch nemmermeer no doet</l>
<l n="10930">God die voer mi gaf siin bloet</l>
<l>Die gheefs mi cortelike einde</l>
<l>Van deser iammerliker alende</l>
<l>Daer ic in ben ende heb ghesiin</l>
<l>Langhe stont ay segheliin</l>
<l n="10935">Lieue man soete amiis</l>
<l>So waer dattu becomen siis</l>
<l>God moet beteren v verdriet</l>
<l>So hoet met v is ghesciet</l>
<l><milestone unit="fol" n="120va"/> Ic bin v wiif ghi miin man</l>
<l n="10940">Steruic doer v daer leit an</l>
<l>Opdat ghi den ghenen wist</l>
<l>Die mi brocht in desen twist</l>
<l>Int dit vernoy in dit zeer</l>
<l>Lacen en sie v nemmermeer</l>
<l n="10945"><pb n="314b."/> Dies heb ic den rouwe groot</l>
<l>Mer mocht ic voer miin doot</l>
<l>Noch bescouwen segheline</l>
<l>Sone gaef ic niet om al pine</l>
<l>Die ic heb ghedoghet .i. slee</l>
<l n="10950">Lacen dit en mach nemmermeer</l>
<l>Ghescien dat ic mach bescouwen</l>
<l>Doer wien ic ben in rouwen</l>
<l>Hi is wel weert die Ridder fier</l>
<l>Doe sprac die scod maronier</l>
<l n="10955">Ioncfrouwe het is ghenoech ghepriist</l>
<l>Ic moet doen dat mi thert wiist</l>
<l>Ende naturlike met v siin</l>
<l>Bi gode sprac die vrouwe fiin</l>
<l>Eer ic v ghehinghe dies</l>
<l n="10960">Ic sal eer des liifs verlies</l>
<l>Curen op desen dach</l>
<l>Doe gaf hi haer enen slach</l>
<l>Der vrouwen in haer aensicht</l>
<l>Doe beghan hi op haer vichten</l>
<l n="10965">Vast om met hare te siin</l>
<l>Mer het was verloren minne</l>
<l>Die vrouwe bloede vanden slaghen</l>
<l>Tvicht mocht si niet ver draghen</l>
<l>Als haer tbloet der noesen wt brac</l>
<l n="10970">Doe gaf die berc enen crac</l>
<l>Ende spleet inden middel ontwee</l>
<l>Doen vacht die scot nemmee</l>
<l>Hi hadde vaer om siin liif</l>
<l>Doe liet hi ligghen tscone wiif</l>
<l n="10975"><hi rend="bold">[.]</hi>Ie na versmoerde in haer bloet</l>
<l>Doe quam sterkelike die vloet</l>
<l>In die berke doe si cloef</l>
<l>So teen stic vanden andren vloech</l>
<l>Elc moest hem houden aen .i. planke</l>
<l n="10980">Florette die scoen ende die crancke</l>
<l><pb n="315b."/> Dreef haer ende daer in die marine</l>
<l>Ende die scot in groter pine</l>
<l>Harde verre ver scieden si</l>
<l>Nu quam segheliin met sinen lieden</l>
<l n="10985">Ter seluer stat daer die ioncfrou</l>
<l>Op die planke in groten rou</l>
<l>Dreef weder ende voert</l>
<l>Dit was haer woert</l>
<l><hi rend="bold">[.]</hi>Aria ghi moet miin troestighe siin</l>
<l n="10990">Ende miins liefs segheliin</l>
<l>Dat hi v toe behoren moet</l>
<l>Ic moet hier nv in die vloet</l>
<l>Steruen ende doen miin einde</l>
<l>Mettien quam dat scip ghehende</l>
<l n="10995">Daer segheliin in was ende aleene</l>
<l>Bi den floretten inden wene</l>
<l>Op dat wilde water dreef</l>
<l>Ic waen noit clerc met pennen screef</l>
<l>So scone auenture ende waer</l>
<l n="11000"><milestone unit="fol" n="120vb"/> Als florette die scepe sach daer</l>
<l>Riep si lude om secoers</l>
<l>Ende segheliin was niet ioloers</l>
<l>Hi seilen dede daer an</l>
<l>Hi waende dat had ghesiin .i. man</l>
<l n="11005">Hare cleder waren of ghedreuen</l>
<l>Si seide om gode die siin leuen</l>
<l>Liet voer ons sondighe keytiif</l>
<l>Dect mi here ic bin .i. wiif</l>
<l>Segheliin verboet groet ende clene</l>
<l n="11010">In te trecken sonder vrouwe aleen</l>
<l>Ende haer camerieren viere</l>
<l>Si trecken in die goedertiere</l>
<l>Floretten die scoen ioncfrouwe</l>
<l>Doe mercte aleene die vrouwe</l>
<l n="11015">Also nature als verwint</l>
<l>Dat florette was haer kiint</l>
<l>Si wart verwermt ende verhit</l>
<l><pb n="316b."/> Doe seide aleene seidi dit</l>
<l>Lieue dochter hoe quaemdi hiere</l>
<l n="11020">In ommacht vel die vrouwe sciere</l>
<l>Eer si twoert vel volbrocht</l>
<l>Segheliin hoerde dat hem docht</l>
<l>Floretten nomen daer</l>
<l>Hi spranc op ende trac bet naer</l>
<l n="11025">Daer hi floretten sach sitten</l>
<l>So wl wert hem siin liif van hitten</l>
<l>Dat hi verloes al siin cracht</l>
<l>Ende vel neder in ommacht</l>
<l>Eer hi spreken mocht voert</l>
<l n="11030">Florette was so verdoert</l>
<l>Van bliisscappen siit des vroeder</l>
<l>Dat si segheliin ende haer moeder</l>
<l>Aldus vant in hare noet</l>
<l>Dat si bleef al ouer doet</l>
<l n="11035"><hi rend="bold">[.]</hi>An bliisscappen niet van rouwen</l>
<l>Alre eerst bequam al ene die vrouwe</l>
<l>Doe sprac si lieue dochter miin</l>
<l>Ende hoe mach dit toe comen siin</l>
<l>Dat ic vant in desen node</l>
<l n="11040">Nochtan willic louen gode</l>
<l>Dat ic hier quam te tide</l>
<l>Segheliin quam ende was blide</l>
<l><hi rend="bold">[.]</hi>An floretten nadat stoet</l>
<l>Dat si verlost was inder vloet</l>
<l n="11045">Ende si behouden had tliif</l>
<l>Hi custe dat scone wiif</l>
<l>Ende si hem hertelike weder</l>
<l>Die tranen vellen te dale neder</l>
<l>Vander vrouwen ende dreef cariin</l>
<l n="11050">Doe seid si den keyser segheliin</l>
<l>Hoe datse gauries verriet</l>
<l>Ende al dat haer was ghesciet</l>
<l>Omme daer weende aleene die vrouwe</l>
<l><pb n="317b."/> So dede segheliin die ghetrouwe</l>
<l n="11055">Ende sine kiinder alle seuen</l>
<l>Om dat gaurijs van den leuen</l>
<l>Hadde gheroeft haer lieue moederen</l>
<l>Doe swoeren die .vij. ghebroederen</l>
<l><milestone unit="fol" n="121ra"/> Segheliin mocht cume spreken</l>
<l n="11060">Van iammer dat si doet siin</l>
<l>Ende gaf floretten der joncfrouwe fiin</l>
<l>Drinken vanden dieren pusoen</l>
<l>Die edele vrouwe hads wel te doen</l>
<l>Hare leden waren ghescosiert</l>
<l n="11065">Vanden scod vernoyert</l>
<l>Alsoe toghen hare vacht die cater</l>
<l>Die vrouwe had dat see water</l>
<l>In haren lichame si v cont</l>
<l>Si dranc tpusoen ende was ghesont</l>
<l n="11070">Segheliin wenende menighen traen</l>
<l>Om dauonture die hi had verstaen</l>
<l>Van sinen wiue floretten</l>
<l>Nu sal ic die reden besetten</l>
<l>Ende dauenture scriuen voert</l>
<l n="11075">Hoe si vte quamen die moert</l>
<l>Ende dat auentuerliic verdriet</l>
<l>Dat der joncfrouwe es ghesciet</l>
<l>Ende hoe die wrake wert ghenomen</l>
<l>Dit salmen in die reden vulconen</l>
<l n="11080">Dit sullen si alle moghen horen</l>
<l>Die leueren sij ende hoeren</l>
<l><hi rend="bold">[.]</hi>Vs seilden si te romen waert</l>
<l>Gheredelike met snelre vaert</l>
<l>Ende die scod dreef op die zee</l>
<l n="11085"><pb n="318b."/> Hem was te moede harde wee</l>
<l>Op die planke daer hi op dreef</l>
<l>Want hem .i. cleet niet aen .i. bleef</l>
<l>Sderde daghes quam hi opt lant</l>
<l>Hine had niet .i. vingher aen siin hant</l>
<l n="11090">Hine was gheswollen vanden water</l>
<l>Dese scod dede oude cater</l>
<l><hi rend="bold">[.]</hi>Hinc in .i. gasthuys daer bi</l>
<l>In groten ellenden so lach hi</l>
<l>Gheswollen ende tonghemake</l>
<l n="11095">Nu keer ic weder in die sprake</l>
<l>Daer ict liet van segheliin</l>
<l>Ende van aleenen der vrouwen fiin</l>
<l>Ende van hare dochter floretten</l>
<l>Si zeilden al sonder letten</l>
<l n="11100">Te romen waert sonder beide</l>
<l>Ende alsi naecten ter stede</l>
<l>.iij. dachuaert na dit is waer</l>
<l>Begonsten die clocken luden daer</l>
<l n="11105">Binnen romen sonder helpen</l>
<l>Niement const ghestelpen</l>
<l>Met gheenre list no beweren</l>
<l>Das was teghen tcruce ons heren</l>
<l>Daer hi an ontfinc die doot</l>
<l>Die paeus van romen die gheboet</l>
<l n="11110">Datmen viele in orisoen</l>
<l>Het was seere wel te doen</l>
<l>Wat daer soude wonder ghescien</l>
<l>Oec dede constantiin</l>
<l>Om niemaer ende vteriden</l>
<l n="11115"><milestone unit="fol" n="121rb"/> Ten derden daghe was vernomen</l>
<l>Segheliin ende alene comen</l>
<l>Die tcruys brochten met weerdicheden</l>
<l>Daer god in liet sine leden</l>
<l>Passien pinen toter doot</l>
<l n="11120">Om onse sonden die waren groot</l>
<l><pb n="319b."/> Alsmen dat wist in die stat</l>
<l>Die paeus gheboet seluen dat</l>
<l><hi rend="bold">[.]</hi>An wiif ende kiinder</l>
<l>Beide meerre ende minder</l>
<l n="11125">Wt te trecken metter spoet</l>
<l>Beide vulliin ende beruoet</l>
<l>Ieghen tcruys dat weerde iuweel</l>
<l>Daer god in hinc al gheheel</l>
<l>Ne ware dat wij verloren souden siin</l>
<l n="11130">Die paeus ghinc voren ende constantiin</l>
<l>Men droech die naghel ende tie croen</l>
<l>Ende dat spere wit ende scoen</l>
<l>Ende die gheesel daer god vanden troen</l>
<l>Mede was ghesleghen voer allen</l>
<l n="11135">Ende tvaetkiin daerhi vyt dranc gallen</l>
<l>Als hi ghenaghelt hinc onsocht</l>
<l>Int soete cruys datmen daer brocht</l>
<l><hi rend="bold">[.]</hi>Leene brocht die vrouwe fiin</l>
<l>Die paeus knielden ende constantiin</l>
<l n="11140">Ende die lieden vander stede</l>
<l>Met eren ende weerdichede</l>
<l>Droech ment te romen in die kerke</l>
<l>Bisscoppen papen ende clerken</l>
<l>Songhen hoghe die letanien</l>
<l n="11145">Doe began die paeus castien</l>
<l>Ende seide ghi heren hoert</l>
<l>Nu is romen die riicste poert</l>
<l>Die in al die werelt staet</l>
<l>God ons alre toeverlaet</l>
<l n="11150">Noemde die stat na rechte</l>
<l>Dat sal ic toghen man knechte</l>
<l>Bedi hier is goeds tresoer</l>
<l><pb n="320b."/> Gheliic dat die opperste choer</l>
<l>Van hemelrike daer god in es</l>
<l n="11155">Meest opheuen ende gheacht es</l>
<l>So es romen sonder ghelike</l>
<l>Dopperste choer van eertrike</l>
<l>Dat sciint wel biden tresoene</l>
<l>Die hier comen is in den choere</l>
<l n="11160">Hier is die gheesel daer god mede</l>
<l>Ghesleghen was an sine lede</l>
<l>Hier is die croen dormiin</l>
<l>Die was gheduwet opt hoeft siin</l>
<l>Hier is tcruys daer in stoet</l>
<l n="11165">Ende voer ons stoerte siin bloet</l>
<l>Hier siin die naghel die hem onsoete</l>
<l>Was ghesleghen doer hande ende voete</l>
<l>Hier is tspeer daer longius mede</l>
<l>Thert siin spliten dede</l>
<l n="11170">Hier is tselue vaetkiin</l>
<l>Daer hi wt dranc veniin</l>
<l>Als hem sine oghen waren verbonden</l>
<l>Ghi lieden ic dar v orconden</l>
<l><milestone unit="fol" n="121va"/> Als hi die werelt sal verwecken</l>
<l n="11175">Ende siin scarpe vonnisse strecken</l>
<l>Dan sal hi comen si v cont</l>
<l>So hi an dit cruce stoet</l>
<l>Daer sal niement darren spreken</l>
<l>Sine wonden sullen leken</l>
<l n="11180">Dinghelen sullen al beueuen</l>
<l>So wee hem die qualike leuen</l>
<l>In die werelt haren tiit</l>
<l>Als hi sal sitten in dat abiit</l>
<l>Ende elc hopen siinre ghenaden</l>
<l n="11185">Dan sal toghen dese ghewaden</l>
<l>Cruce naghel spere croen</l>
<l>Dat woert goeds vanden troen</l>
<l>Sal scerper sniden dan .i. sweert</l>
<l>Nu laet ons desen tresoen weert</l>
<l n="11190"><pb n="321b."/> Danken ende eren so dat wil</l>
<l>Ten ionxten daghe worden vri</l>
<l>Ende elc sette thert siin</l>
<l>Aen dese ontfarmighe tekiin</l>
<l>Beide man ende daer toe wiif</l>
<l n="11195">So suldi hebben tlanghe tliif</l>
<l><hi rend="bold">[.]</hi>Ie siec es ende onghesont</l>
<l>Come hier in corter stont</l>
<l>Hi wert ghenesen eer iet lanc</l>
<l>Want hier is precioes dranc</l>
<l n="11200">Die balsem daer ons heren mede</l>
<l>Was ghesmeert van lede te lede</l>
<l>Doe quamen crepel doue stomme</l>
<l>Si ghenasen doe liepen si al omme</l>
<l>Dese niemaren in allen landen</l>
<l n="11205">Nu hoert ic doe v hier verstaen</l>
<l>Alle die floretten hadden misdaen</l>
<l>Worden met lazarien beuaen</l>
<l>Ende so ontsienlike creaturen</l>
<l>Dat si niet mochten gheduren</l>
<l n="11210">Vander niemaer hoerden si ghewach</l>
<l>Doe quamen si al op enen dach</l>
<l>Te romen in die goede stede</l>
<l>Om te hebben ghesondichede</l>
<l>Die paeus was siec herde zeer</l>
<l n="11215">Dat hi duchte die goede heer</l>
<l>Herde zeer van sinen leuen</l>
<l>Segheliins kiinder alle seuen</l>
<l>Waren sine penetanciere</l>
<l>Si consten vroetscap menighertiere</l>
<l n="11220">Ende hilden daer spaeus stede</l>
<l>Die quamen metter siechede</l>
<l>Si hoerden haer biecht voerwaer</l>
<l>Die quame alle die sieke daer</l>
<l><pb n="322b."/> <hi rend="bold">[.]</hi>Ie floretten hadden ghedeert</l>
<l n="11225">Die verrader quaet ende onweert</l>
<l>Die haerre moeder had ghedoet</l>
<l>Die was daer in groter noot</l>
<l>Ende tie hertoghe gautier</l>
<l>Ende siin drussate foertier</l>
<l n="11230">Roehaert ende erkenbaert mede</l>
<l>Ende die scod daer of seide</l>
<l>Als quam voer die seuen</l>
<l>Wies moederen hi vanden leuen</l>
<l><milestone unit="fol" n="121vb"/> Hadde gheroeft doe had hi vaer</l>
<l n="11235">Deen vroede seide nv segt waer</l>
<l>Sieke al ouer luut uwe sonden</l>
<l>Of ghi wilt tesen stonden</l>
<l>Ghenesen ende bate ontfaen</l>
<l>Gaurijs peinsde ic waer verdaen</l>
<l n="11240">Spreke ic mine zonden ouerluut</l>
<l>Ende ic die moerdaet bringhe vyt</l>
<l>Die ic selue heb ghedaen</l>
<l>Doe dedi die quaetheit verstaen</l>
<l>Alle die had hi in siin liif</l>
<l n="11245">Sonder an floretten ende an die wiif</l>
<l>Doet sprac die vroede weet di iet mere</l>
<l>Gaures sprac nenic lieue here</l>
<l>Si gauen hem drinken ende hi ghenas</l>
<l>Doe sach die vroede siit seker das</l>
<l n="11250">In siin voerhoeft ghescreuen staen</l>
<l>Die moert die hi had ghedaen</l>
<l><hi rend="bold">[.]</hi>y wach sprac die vroede her dief</l>
<l>Sidi die bereit meskief</l>
<l>Floretten ende brocht in die noot</l>
<l n="11255">Ende onse moederen brocht ter doot</l>
<l>Die wij minden alle seuen</l>
<l>Nu ne mocht v vanden leuen</l>
<l>Niement ghehelpen moerdenaer</l>
<l>Ghi hinct floretten biden haer</l>
<l n="11260">Doe was gheuaen die pantanier</l>
<l><pb n="323b."/> Doe seide die hertoghe gautier</l>
<l>Die selue ioncfrouwe openbaer</l>
<l>Vandic hanghende biden haer</l>
<l>Ende ic verlostese vter noot</l>
<l n="11265">Nu heeft si minen broeder doet</l>
<l>Met eenre gheveniinder pere</l>
<l>Dies heb ic rouwe ende dere</l>
<l>Doe peinsede foertier ende sweech</l>
<l>Die daer lach an die weech</l>
<l n="11270">Wacharmen of ic nv spreke</l>
<l>Ende die moerdaet vtebreke</l>
<l>So heb ic verloren tliif</l>
<l>Doe had so wee die keytiif</l>
<l>Der vrouwen dat seluer wiif</l>
<l n="11275"><hi rend="bold">[.]</hi>At si seide dit reden bloet</l>
<l>Here bi mi is v broeder doet</l>
<l>Want ic die pere met nidichede</l>
<l>Inder ioncfrouwe scoet vallen dede</l>
<l>Si en wister of cleen no groot</l>
<l n="11280">Die hertoghe seide ghi sult die doot</l>
<l>Daerom smaken ende ontfaen</l>
<l>Doe sprac roehaert vele saen</l>
<l>Die dief die quade keytiif</l>
<l>Der vrouwen dat selue wiif</l>
<l n="11285">Ghemoetic buten eenre stede</l>
<l>Daer si quam aleenen ghereeden</l>
<l>Daermen mi soude gaen hanghen</l>
<l>Doe dede mi die ontganghen</l>
<l>Ic wert haer cnape mer hier achter</l>
<l n="11290">Peinsdic om der vrouwen lachter</l>
<l>Om te hebben haren scat</l>
<l><milestone unit="fol" n="122ra"/> Hebbe die wile ende tie dach</l>
<l>Dat ic noit met oghen sach</l>
<l>Bi uwer rade helpic der vrouwe</l>
<l n="11295">Bringhen in wel groeten rouwe</l>
<l>Ende vercochte wel schiere</l>
<l><pb n="324b."/> Den wilden scod maroniere</l>
<l>Ende doe bleef ons te vullen</l>
<l>Dien scat die wil ontghelden sullen</l>
<l n="11300">Die vrouwe seide ghi segt waer</l>
<l>Die scod beuet ende had vaer</l>
<l>Om dat hi moest doen verstaen</l>
<l>Wat hi der vrouwen had ghedaen</l>
<l><hi rend="bold">[.]</hi>E ware datte teuiel dwanc</l>
<l n="11305">Ende hi so ziec was ende cranc</l>
<l>Hine niet gheliit der quaethede</l>
<l>Doe sprac hi dus ende seide</l>
<l>Die selue vrouwe ic cochte</l>
<l>Om te vorderen siin ghedochte</l>
<l n="11310">In moet niet doen miin gheuoech</l>
<l>Ic stacse zeer ende sloech</l>
<l>Ic met hare op die zee</l>
<l>X vj. weken ofte meer</l>
<l>Dat icse noit ghemeesteren mocht</l>
<l n="11315">No bi daghe no bi nachte</l>
<l>Ten laetsten sprac tscip ontwee</l>
<l>Doe moestic bliuen in die zee</l>
<l>Op enen planke als .i. keitiif</l>
<l>Doe verloesic tscone wiif</l>
<l n="11320">In weet waer si gheuaren si</l>
<l>Nu bin ic hier dat sal mi</l>
<l>Costen tliif dat is recht</l>
<l>Den vroede sprac die echt</l>
<l>Die was in spaeus stede</l>
<l n="11325">Nu drinct ende hebt ghesondichede</l>
<l>Dit heeft segheliin ghehoert</l>
<l>Hi dede gaurise brenghen voert</l>
<l>Vten couden kerker steen</l>
<l>Ende foertier onder hem tween</l>
<l n="11330"><pb n="325b."/> Roehaert erkenbaert ende den scod</l>
<l>Dedi sleipen weet god</l>
<l>Ende hanghen bi siinre kelen</l>
<l>Sanderdaegs ghinc men spelen</l>
<l>Met foertier den verrader</l>
<l n="11335">Het waren die voet beide gader</l>
<l>Ghesoden in smout al heet</l>
<l>Daer aen was hem ghedaen leet</l>
<l>Hi was ghesleghen als .i. rent</l>
<l>Ende ghesouten dit paeyment</l>
<l n="11340">Moeste die verrader ontfaen</l>
<l>Op i. rat was hi ghedaen</l>
<l>Daer nam hi sinen einde</l>
<l>Dese pine ende torment</l>
<l>Verdiendi ende veel meer</l>
<l n="11345">Doe sprac segheliin die heer</l>
<l>Tote sinen kiindren al ghemeen</l>
<l>Ghi heeren hoe wildi van den leuenen</l>
<l>Gaurise doen deruen</l>
<l>Si seiden here hi moet steruen</l>
<l n="11350"><milestone unit="fol" n="122rb"/> .Vii. dode des siit vroeder</l>
<l>Sullen wij wrake van onsen moederen</l>
<l>Rechtelike oec hebben ontfaen</l>
<l>Doe so seide die outste saen</l>
<l>Broeder ic salt versieren best</l>
<l n="11355">Elc van ons .vii. kies .i. let</l>
<l>Dan sal elc op enen dach</l>
<l>Dat let tormenten so hi best mach</l>
<l>Ende houden leuende sonder saghe</l>
<l>In groter pine .vii. daghe</l>
<l n="11360"><hi rend="bold">[.]</hi>I seiden alle dits goet raet</l>
<l>Deerste seide nv bestaet</l>
<l>Ic wil kiesen die rechter hant</l>
<l>Metten arm daer hi den pant</l>
<l>Mede dede ende hilt den kniif</l>
<l n="11365"><pb n="326b."/> Daer hi mire moeder mede nam tliif</l>
<l>Dander coes metter spoet</l>
<l>Den slinkeren arm die derde den voet</l>
<l>Met allen metten rechteren been</l>
<l>Die vierde coes met groter ween</l>
<l n="11370">Dat ander been metten voete</l>
<l>Die viifste coes al bi moete</l>
<l>Metten vleesschen trechter die</l>
<l>Die seste sprac behoert in mie</l>
<l>Dat slinker die te minen wille</l>
<l n="11375">Die seuende sweech niet stille</l>
<l>Nu heb ic thoeft metten lichame</l>
<l>Dats mi harde wel bequame</l>
<l>Ic salre oec minen wille me doen</l>
<l>Dat sweer ic v bi sinte symeoen</l>
<l n="11380">Die voeten coes hets siin rente</l>
<l>Dat hine voren tormente</l>
<l>Den moerdenaer den keytiif</l>
<l>Dat hi gheuoelde in siin liif</l>
<l>Doe sprac ionge vigant</l>
<l n="11385">Die coes den arm metter hant</l>
<l>Daer hi siinre moeder mede stac</l>
<l>Dit was teerste onghemac</l>
<l>Hi de slaen sonder beide</l>
<l>Den arm ende die vingheren mede</l>
<l n="11390">Daer na dedire sout in vriwen</l>
<l>Dat hem siin seer niet soude verdriuen</l>
<l>Doe dedi al sonder waen</l>
<l>EIken vingher een en .i. af slaen</l>
<l>Daer na sloechinen af die hant</l>
<l n="11395">Metten arm die vigant</l>
<l>Stroyde sout op sonder ghilen</l>
<l>Al ghemanc met coper wilen</l>
<l>Alte lelike die dief green</l>
<l>Doe dedi saghen .i. ende .i.</l>
<l n="11400">Die vingher siin sonder beiden</l>
<l>Ende ten arm te .iii. steden</l>
<l><pb n="327b."/> Dat was sanderdaeghs siin pine</l>
<l>Die derde broeder die stillekine</l>
<l>Lach ende wakede alden nacht</l>
<l n="11405">Hoe best met siinre cracht</l>
<l>Verbitteren mocht den torment</l>
<l>Die siinre moeder had ghescent</l>
<l>Hi dede trechterbeen al vlaen</l>
<l>En in dien siedenre olien staen</l>
<l n="11410"><milestone unit="fol" n="122va"/> Daer of haddi groot arch</l>
<l>Wet het ginc hem in siin merch</l>
<l>Doe dede hiit vyt ende liet coelen</l>
<l>Doe hi smert soude gheuoelen</l>
<l>Werp hire op ter seluer wilen</l>
<l n="11415">Saut ghemanc met coper vilen</l>
<l>Dat dede hem herde bitter leet</l>
<l>Doe dedi af saf sagan ghereet</l>
<l>Elke toe sonderlinghe</l>
<l>Dit waren smertelike dinghen</l>
<l n="11420">Te tien steden dedi afslaen</l>
<l>Dat been dus heeft hi ontfaen</l>
<l>Die wrake van siinre moeder</l>
<l>Doe quam die vierde broeder</l>
<l>Ende dede tslinkerbeen of slaen</l>
<l n="11425">Sulfur ende loet was ghestaen</l>
<l>Ende was ghesoden ondereen</l>
<l>Daer in leide dat been</l>
<l>Doe riep gaurijs ende sprac</l>
<l>Ay arme dit onghemac</l>
<l n="11430">Verdiendic wel arm keytiif</l>
<l>Ghenaden miins cort miin liif</l>
<l>Dese torment is mi te swaer</l>
<l>Doe dedi elken tee daer naer</l>
<l>Dapperllike sonder ghile</l>
<l n="11435">Af corten met eenre vile</l>
<l><pb n="328b."/> Ende dat been sonder waen</l>
<l>Dedi te .iiii. sticken af slaen</l>
<l>Elkes daghes siit seker des</l>
<l>Dranc hi pusoen ende hi ghenas</l>
<l n="11440">Om te meerren siin torment</l>
<l>Ten viiften daghe si v bekent</l>
<l>So quam die broeder hoert na mi</l>
<l>Die had vercoren dat rechter die</l>
<l>Hi brocht .i. cleen spadekiin</l>
<l n="11445">Dat scerpe was yseriin</l>
<l>Om te doen swaer ruueel</l>
<l>Ende ded hem of sticken op merceel</l>
<l>Dat dicke vleesch al in een</l>
<l>Tes hi sach dat calu been</l>
<l n="11450">Doe had hi heet sulfer ende lood</l>
<l>Siedende ende hi begoet</l>
<l>Gheent been toten merge</l>
<l>Hoe moechti hem mere doen toghen</l>
<l>Dan hi hem dede al daer</l>
<l n="11455">Men saghet hem af al waest swaer</l>
<l>Dat been in .iiii. colpoene</l>
<l>Doe dranc hi vanden pusoene</l>
<l>Hi ghenas ende behilt siin liif</l>
<l>Ten sesten daghe sonder bliif</l>
<l n="11460">Quam die broeder tslinker die</l>
<l>Had ghecoren hoert na mie</l>
<l>.iii. ysere had hi ghegloeit</l>
<l>Daer tvleesch mede af broeit</l>
<l>Tes hi sach dat been al wit</l>
<l n="11465">Ghesmouten loet in enen pit</l>
<l>Stonter ghereet ende hi stac</l>
<l>Den struuc daer in dies onghemac</l>
<l><milestone unit="fol" n="122vb"/> Hadde die verrader ende pine</l>
<l>.I. yserkiin gloeyede nam hi daer</l>
<l n="11470">Die vroede ende staect binnen den maghe</l>
<l>Vanden benen den moerdenaer terge</l>
<l>Doe riep hi lude om dat miskief</l>
<l><pb n="329b."/> Die vroede seide ay valsche dief</l>
<l>Haddi v tiit te bedocht</l>
<l n="11475">Eer ghi miinre broeder ter doot brocht</l>
<l>So ne waer van desen torment niet</l>
<l>Nu is recht dat v ghesciet</l>
<l><hi rend="bold">[.]</hi>I dranc pusoen ende hi ghenas</l>
<l>Ten seuenden daghe siit seker das</l>
<l n="11480">Deden die vroede sonder sparen</l>
<l>Hanghen bi sinen langhen hare</l>
<l>Dat was die ionxste vanden kiinden</l>
<l>Doe dedi hem die darm vte wiinden</l>
<l>Met enen engien dat dede hem wee</l>
<l n="11485">Hi deden of ende deedt hem mee</l>
<l>Om te tormenten dien keitiif</l>
<l>Dedine of ende langhede hem tliif</l>
<l>Doe dedi of vlaen siin vel</l>
<l>Daer na besmerdine wel</l>
<l n="11490">Met honighe den lichame siin</l>
<l>Hi nam .i. plate yseriin</l>
<l>Gloeyende hilt hise voer siin oghen</l>
<l>Si broeiden vyt hi moest ghedoghen</l>
<l>Doe voerdemen buter stat</l>
<l n="11495">Ende wart gheset op .i. rat</l>
<l>Daer aten vlieghen ende bien</l>
<l>Dus starf hi seitmen mien</l>
<l>Dies so was hi weerdich wel</l>
<l>Dus moeten alle verraders fel</l>
<l n="11500">Varen die verradenisse plien</l>
<l>Ende gode no sonden ontsien</l>
<l><hi rend="bold">[.]</hi>Vs wraken die .vii. broeder</l>
<l>Elc die doet van sire moeder</l>
<l>Dit was die felste wrake</l>
<l n="11505">Daer noit af hoerde sprake</l>
<l>In ghenen boeke die ic las</l>
<l><pb n="330b."/> Constantiin siit seker das</l>
<l>Die oudde oec starkelike</l>
<l>Ende alene die ten rike</l>
<l n="11510">Ons heren is bescreuen</l>
<l>Ende santinne groot opheuen</l>
<l>Om dat si haelden tselue cruys</l>
<l>Daerin starf die soete ihesus</l>
<l>Dus bleef keyser segheliin</l>
<l n="11515">Ende die ionghe constantiin</l>
<l>Was op keyserrike gegoet</l>
<l>Hoert wat segheliin ghebieden doet</l>
<l>Aldoer romen ic seker ben</l>
<l>Of man of wiif van iherusalem</l>
<l n="11520">In die stat van romen quame</l>
<l>Datter niement doer gheen vrame</l>
<l>Herberghede mer dat men brocht</l>
<l>Te houe gheuaen soemen eerst mocht</l>
<l>Dit dede die keyser segheliin</l>
</body>
</text>
</TEI.2>
