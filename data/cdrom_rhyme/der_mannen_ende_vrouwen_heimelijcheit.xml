<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Der mannen ende vrouwen heimelijcheit</title>
<author>Onbekend</author>
</titleStmt>
<editionStmt>
<edition>N. de Pauw: Middelnederlandsche gedichten en fragmenten. Dl. 1. Gent, 1893-1897, 121-190.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Der mannen ende vrouwen heimelijcheit"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1351"/></interpGrp>
<interpGrp type="witnessYear_from"><interp value="1351"/></interpGrp>
<interpGrp type="pubYear_to"><interp value="1351"/></interpGrp>
<interpGrp type="witnessYear_to"><interp value="1351"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Der mannen ende vrouwen heimelijcheit</TITEL>
<author>Onbekend</author>
<AARD>Rijm</AARD>
<BRON nr="D9">Brussel, Koninklijke Bibliotheek, 15624-41</BRON>
<DATUM>1351</DATUM>
<OMVANG>2335 verzen</OMVANG>
<BRON.OPM>Handschrift van 148 bladen, 2 of 3 kolommen per bladzijde, 50 tot 53 regels per kolom. Der mannen ende vrouwen heimelijcheit bevindt zich op fol. 77v-85r; het hs. bevat verder o.a. nog de Natuurkunde van het geheelal (fol. 1-6r), een Leringhe van orinen (fol. 22r-28r), het Liber Magistri Avicenne (fol. 28v-45v), Van de vier elementen en complexi&#x00EB;n (fol. 46r-47v), een tekst over het verband tussen uiterlijke kenmerken en karakteri&#x00EB;le eigenschappen (zie Fysionomie (proza)) (fol. 48r-49r), het Boek van medicinen of de Medicina van Jan Yperman (fol. 54r-73r), uittreksels uit Jacob van Maerlants Heimelijcheit der heimelijcheden en Der naturen bloeme (fol. 75v-77r), een tekst over handwaarzeggerij (zie Chiromantie (proza) (fol. 85r-88v), de Herbarijs (fol. 91r-107r) en Jan Ypermans Cyrurgie.</BRON.OPM>
<EDITIE>N. de Pauw: Middelnederlandsche gedichten en fragmenten. Dl. 1. Gent, 1893-1897, 121-190.</EDITIE>
<STATUS>Kritisch</STATUS>
<BRONMNW>693.4</BRONMNW>
<BRONMNW>903</BRONMNW>
<BRONMNW>914.A.II</BRONMNW>
<BRONNEN>Brussel, Koninklijke Bibliotheek, 15624-41</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l><pb n="121"/>God, enich Vader ende Here,</l>
<l>Sonder beghin ende emmermere</l>
<l>Sonder ende wesen sal,</l>
<l>Hem bevelic groet ende smal</l>
<l n="5">Mijn ziele, mijn lijf van quaden dingen;</l>
<l>Ne laet mi, Here, niet ghehingen</l>
<l>Te doene dat onnuttelec si.</l>
<l>Oec biddic, Here, dat ghi mi</l>
<l>Helpt nu te desen stonden</l>
<l n="10">So dat moet werden vonden</l>
<l>Dit boec, dat ic hier dichten sal:</l>
<l>U hulpe begeric boven al.</l>
<l>Want wildi mi in staden staen,</l>
<l>So willic nu hier anegaen</l>
<l n="15">Van naturen die meeste wort,</l>
<l>Die noch nie worden gehoert</l>
<l>Van enegen man teneger tijt.</l>
<l>Maria, moeder Gods, ghi sijt</l>
<l><pb n="122"/>Dieghene daer ic troest an soeke</l>
<l n="20">Om mi te helpene tesen boeke;</l>
<l>Want wildi mi staen te staden,</l>
<l>Daertoe troesten ende geraden,</l>
<l>So sal ic te bat in allen saken</l>
<l>Dit mogen dichten ende maken.</l>
<l n="25">Vort biddic allen desen</l>
<l>Die dit boec selen lesen,</l>
<l>Dat si die grote Heimlijchede</l>
<l>Van mannen ende van vrouwen mede</l>
<l>Niet ne lesen oppenbare</l>
<l n="30">Vor diegene die hare enthare</l>
<l>Scone wort ende const beniden</l>
<l>Ende die oec lachteren tallen tiden;</l>
<l>Maer dat doet haer scalke sin,</l>
<l>Dar die doegt niene macht in.</l>
<l n="35">Op dit so segt Aristotiles:</l>
<l>So wie dat besmet es</l>
<l>Met alrande quaethede,</l>
<l>Waer hi comt telker stede</l>
<l>Dar hi wijsheit ende leringe hort,</l>
<l n="40">Hi verkeret in quade vort;</l>
<l>Maer, daer dogt ende wijsheit es in,</l>
<l>Al hort hi iet, sijn hovesch sin,</l>
<l>Keret ter dogt, groet ende clene,</l>
<l>Want naturlike leringe gemene</l>
<l n="45">Geeft hem dat hi alle saken</l>
<l>Ten besten keert met sire spraken.</l>
<l>Ende hoe men dit bekinnen sal,</l>
<l>Sal ic u nu leeren al,</l>
<l>Ende in dietsche wel bescriven</l>
<l n="50">Beide van mannen ende van wiven.</l>
<l>God maecte den man na sire werde</l>
<l>Van den lime van der erde</l>
<l><pb n="123"/>Ende gaf hem der werelt mogenthede</l>
<l>Van al te besittene mede,</l>
<l n="55">Ende Adam was dierste man</l>
<l>Dar God an te makene began.</l>
<l>Nu seegt Aristotiles</l>
<l>Dat Adam gemaect es</l>
<l>Van VIIJ stucken, dat verstaet,</l>
<l n="60">Dat deen na den andren gaet,</l>
<l>Ende leert hier in sijn beghinnen,</l>
<l>Waer men elc gedeel sal kinnen</l>
<l>Dat an den man gemaect es;</l>
<l>Ende wat in elc te merkene es</l>
<l n="65">Dat suldi nu alhier verstaen.</l>
<l>Dat ierste deel es, sonder waen,</l>
<l>Van den lime van der erden,</l>
<l>Ende daeraf liet God gewerden</l>
<l>Tfleesch dat die mensche heeft,</l>
<l n="70">Dat weder de doot der erden geeft.</l>
<l>Dat ander deel, verstaet hier mee,</l>
<l>Es gemaect van der zee,</l>
<l>Ende daeraf comt mede dat bloet</l>
<l>Dat in den mensche wesen moet.</l>
<l n="75">Dat derde deel, dats oppenbaer,</l>
<l>Dat comt u van der sonnen claer,</l>
<l>Ende daeraf sijn, als wijt togen,</l>
<l>Gemaect scone des menschen ogen,</l>
<l>Die al den lichame leiden mede</l>
<l n="80">Met harre claerheit telker stede.</l>
<l>Dat vierde deel gemaect es</l>
<l>Van den wolken, des sijt gewes,</l>
<l>Ende daeraf sijn gemaect nu</l>
<l>Des menschen gepeise, seggic u,</l>
<l n="85">Beide goet ende quaet.</l>
<l>Dat vifte deel, dat verstaet,</l>
<l><pb n="124"/>Also als ict hebbe vernomen,</l>
<l>Es hem van den winde comen;</l>
<l>Daeraf heeft hi uut nese, uut monde.</l>
<l n="90">Den ademtucht tallen stonde.</l>
<l>Dat seste deel, wat helpt ontsaect,</l>
<l>Dat es van den stene gemaect,</l>
<l>Ende daeraf sijn alle die beene</l>
<l>Van den mensche, groet ende cleene.</l>
<l n="95">Dat sevende deel, hebbic vereest,</l>
<l>Dat es van den heilegen geest,</l>
<l>Daer die mensche af redelic mede</l>
<l>Es besceden in elke stede.</l>
<l>Dat achste deel, seegt tghedichte,</l>
<l n="100">Dat es van der werelt lichte,</l>
<l>Dat licht dat Christus es genant;</l>
<l>Ende daeraf es die mensche becant</l>
<l>Dat hi godevruchtech es,</l>
<l>Op alle dinc, sijt seker des.</l>
<l n="105">Dus es die mensche gemaect al</l>
<l>Van desen achten, groot ende smal.</l>
<l>Nu hort van desen meer:</l>
<l>Ghi horet nu wel seggen eer</l>
<l>Dat die mensche, na minen rime,</l>
<l n="110">Gemaect es van der erden lime;</l>
<l>Ende, trect hi der erden meest an hem,</l>
<l>......................</l>
<l>Ende swaer, ende werdet gerne vet,</l>
<l>Opdat hem anders niet ne let.</l>
<l n="115">Ende es hi van der zee meest,</l>
<l>Daer ic dat bloet in hebbe vereest,</l>
<l>So es hi vroet, met ere vlucht</l>
<l>Die hem nochtan geeft I ducht</l>
<l>Ter vroetscap, dar hi hem toe keert,</l>
<l n="120">Dat hire niet I wort volleert.</l>
<l><pb n="125"/>Ende es hi van der sonnen dan,</l>
<l>Dar hem sijn licht af comt an,</l>
<l>So es hi scone van allen leden</l>
<l>Ende graselijc oec van seden,</l>
<l n="125">Ende int scouwen te siene goet,</l>
<l>Maer quaet es te kennene haer moet.</l>
<l>Ende es hi van den wolken met,</l>
<l>Dar sine gepeise af sijn geset,</l>
<l>So es hi lijcht ende snel,</l>
<l n="130">Want de gepeise, wetti wel,</l>
<l>Die sijn vollec harentare;</l>
<l>Dus moet hi trecken oppenbare.</l>
<l>Es hi meest van den winde,</l>
<l>Daraf die adem comt gehinde,</l>
<l n="135">So es hi haestich ende wreet,</l>
<l>Ende ter erscap oec gereet;</l>
<l>Want, daer vele adems binnen es,</l>
<l>Es vollec verwermt, sijt seker des.</l>
<l>Ende es hi meest van den steene,</l>
<l n="140">Daer af gemaect sijn die bene,</l>
<l>So es hi wreet van sinne</l>
<l>Ende wreet mede, als ict kinne,</l>
<l>Gelijc die stene hart sijn</l>
<l>Ende quaet te werkene sijn ascijn,</l>
<l n="145">Also sijn dese die ic mene,</l>
<l>Die meest in hebben die bene.</l>
<l>Ende es hi oec alre meest</l>
<l>Gemaect van den Heilegen Geest,</l>
<l>Dar hem bescedenheit af comt,</l>
<l n="150">Als hiervoren es genoemt,</l>
<l>So es hi goet ende suver mede,</l>
<l>Ende set sinen sin wel gerede</l>
<l>Ter heileger Scrifturen wert,</l>
<l>Die hem wort wel geoppenbaert,</l>
<l n="155"><pb n="126"/> Want die Heilege Geest in hem leeft</l>
<l>Daer hi sijn wesen meest af heeft.</l>
<l>Ende es hi meest gemaect mede</l>
<l>Van den lichte der claerhede,</l>
<l>Dat God selve es gheheten,</l>
<l n="160">So es hi goet, alse wijt weten,</l>
<l>Ende herde claer op alle dinge,</l>
<l>Want hi es so sonderlinge</l>
<l>Van levene in gerechticheden</l>
<l>Dat hijt al gedoogt mede</l>
<l n="165">Dat hi hort ende siet,</l>
<l>Want hen gereint sire herten niet.</l>
<l>Dit sijn de poente daer men mede</l>
<l>Kinnen sal des menschen sede,</l>
<l>Ende waertoe hi es gesaect.</l>
<l n="170">Ende waer hi meest af es gemaect.</l>
<l>Noch sijn oec IIIJ ander dinge</l>
<l>Daer die mensche sonderlinge</l>
<l>Af es gemaect, als ict versta.</l>
<l>Dit sijn die IIIJ elementa;</l>
<l n="175">Dats vier, lucht, dese beede</l>
<l>Ende water ende die erde mede:</l>
<l>Dese IIIJ sijn an elken man</l>
<l>Ende doen boven den andren nochtan,</l>
<l>Ende welc si meest hevet ane</l>
<l n="180">Daerna trect sine gedane.</l>
<l>Heeft hi des viers alre meest</l>
<l>Ende de lucht mede, hebbic vereest,</l>
<l>So es hi heet van naturen;</l>
<l>Ende es dat in hem geduren</l>
<l n="185">Twater ende die erde met</l>
<l>Ende meer sijn in hem geset,</l>
<l>So es hi versch ende cout</l>
<l>Ende daerna trect oec sijn gewout.</l>
<l><pb n="127"/>Dus heeft elc mensche dese viere</l>
<l n="190">In hem geset na sine maniere.</l>
<l>Nu seldi noch vorwart weten</l>
<l>Dat oec van den VIJ planeten</l>
<l>Elc mensche heeft sine nature.</l>
<l>Die willic noemen nu ter uure</l>
<l n="195">Saturnus, Jupiter, ende daeran</l>
<l>Volgt Mars, ende de Sonne dan;</l>
<l>Darna Venus ende Mercurius</l>
<l>Ende de Mane, wi lesent dus.</l>
<l>Nu doen die mesters verstaen,</l>
<l n="200">Als een kint wert ontfaen,</l>
<l>Die planete die rengneert dan</l>
<l>Dat dat kint trect daran,</l>
<l>Weder si es quaet of goet.</l>
<l>Pytagoras ons verstaen doet,</l>
<l n="205">Als dat kint wert geboren,</l>
<l>Die planete die dan comt voren</l>
<l>Dat dan darna trecken moet,</l>
<l>Weder si es quaet of goet;</l>
<l>Ende sijn si beide goet dan,</l>
<l n="210">So wert sere goet die man</l>
<l>Ende sijn si quaet, als ict versta,</l>
<l>So trect hi oec gerne darna;</l>
<l>Ende es deen quaet ende dander goet,</l>
<l>So es hi tusschen beide gemoet,</l>
<l n="215">En ware alse, als ghi mogt horen,</l>
<l>Als ic gesproken hebbe hiervoren</l>
<l>Van den VIIJ delen, Godweet,</l>
<l>Si mogent breken wel gereet;</l>
<l>Want, mocht an die planeten gaen,</l>
<l n="220">So ne mocht niemen wederstaen</l>
<l>Sinen wille doen no den haren,</l>
<l>Hi ne soude altoes darna varen.</l>
<l><pb n="128"/>Nu sijn noch IIIJ ander dingen</l>
<l>Daer de menschen sonderlinge</l>
<l n="225">Haer nature af hebben ontfaen:</l>
<l>Nu horter na ende vanc verstaen.</l>
<l>Dat sijn IIIJ complexien, geset</l>
<l>Met al den andren, dat wel wet,</l>
<l>Dar alle menschen af moeten wesen:</l>
<l n="230">Ende die ierste oec van desen</l>
<l>Heet sanguinea int latijn,</l>
<l>Ende wille de beste van allen sijn;</l>
<l>Die andre heet colerica,</l>
<l>Si es oec de beste darna;</l>
<l n="235">Die derde heet fleumatica,</l>
<l>Die vierde melancolia,</l>
<l>Dese IJ sijn niet so goet</l>
<l>Als dander IJ, als ict verstoet.</l>
<l>Dese vier complexien geven mede</l>
<l n="240">Elken sine naturlijchede,</l>
<l>Want sanguinea maect blide den man</l>
<l>Ende doeten oec sere minnen dan,</l>
<l>Ende die andre maecten coene,</l>
<l>Licht tornich in elken doene.</l>
<l n="245">Die derde complexie, als ict kinne,</l>
<l>Maken bloede ende plomp de sinne,</l>
<l>Ende vele spraken es in desen</l>
<l>Die vierde gevet oec met desen</l>
<l>Den genen daer si wonet mede</l>
<l n="250">Dat hi traech es in al de lede</l>
<l>Ende gerne droeven ende allene,</l>
<l>Hi ducht alle dinc gemeene.</l>
<l>Nu hebbic u nu doen verstaen</l>
<l>Waerof dat hebben ontfaen</l>
<l n="255">Har nature ende har wesen</l>
<l>Alle menschen, nu hort na desen</l>
<l><pb n="129"/>Noch een luttel van hen meer.</l>
<l>Ic wille u hier doen kennen meer</l>
<l>In die ogen wat een es,</l>
<l n="260">Also ons segt Aristotiles;</l>
<l>Hi segt, als wijt horen mogen:</l>
<l>Diegene die heeft grote ogen,</l>
<l>Hi es droge van naturen</l>
<l>In hem selven telker uuren.</l>
<l n="265">Dengenen die oec, sonder waen,</l>
<l>Sijn ogen diep in thoeft staen,</l>
<l>Hi es van quader listechede</l>
<l>Ende oec I bedriegere mede.</l>
<l>Den genen die dogen opwert pulen,</l>
<l n="270">An dengenen sal men gevulen</l>
<l>Onscamelheit ende clappen met</l>
<l>Ende van herden sinne, dat wet.</l>
<l>Die vele bruuns hevet nu</l>
<l>Int ogeappel, dat seggic u,</l>
<l n="275">Hi es van groter bloethede</l>
<l>Ende vervaert hem gerne mede.</l>
<l>Den genen die de ogen scieten</l>
<l>Herwert, derwert, ende vlieten</l>
<l>Eenpaerlike, ende die alle dinge</l>
<l n="280">Nauwe besiet sonderlinge,</l>
<l>Hijs quaet ende scalc, dat seggic u;</l>
<l>Huet u van hem, dat radic u.</l>
<l>Diegene die oec siet als I wijf,</l>
<l>Hi es oncuusch in al sijn lijf;</l>
<l n="285">Ende van lichame onsuver mede</l>
<l>Ende onscamel in elke stede.</l>
<l>Diegene die siet als I kint</l>
<l>Ende kintsche gedachte heeft omtrent,</l>
<l>Ende blide ansichten togen,</l>
<l n="290">Ende gerne lachen metten ogen,</l>
<l><pb n="130"/>Die mach leven lange tijt</l>
<l>So blidelike ende met jolijt.</l>
<l>Diegene die dogen groet heeft</l>
<l>Ende bernende rayen uutgeeft,</l>
<l n="295">Dats I drogen mensche mede</l>
<l>Ende al vol van idelheden,</l>
<l>Ende mint gerne, sonder blijf,</l>
<l>Weder dat si man of wijf.</l>
<l>Diegene die hevet cleine ogen</l>
<l n="300">Ende bevende, als wijt togen,</l>
<l>Die es tornich ende wreet</l>
<l>Ende mint oec die wijf gereet.</l>
<l>Diegene oec, nu merket hier,</l>
<l>Die dogen vlammen als I vier,</l>
<l n="305">Die es quaet, seit mine leere,</l>
<l>Ende een quaet mensche sere.</l>
<l>Diegene die oec heeft ter stede</l>
<l>Vele verwen in dogen mede</l>
<l>Geminget met geluer gedane</l>
<l n="310">Gelijc oft ware sufferane,</l>
<l>Dat betekent in waerheden</l>
<l>Dat hi es van quaden seden.</l>
<l>Die vele vlecken hevet met</l>
<l>Omtrent dogeappel geset</l>
<l n="315">Also als ment hier verstaet,</l>
<l>Betekent dat hi es quaet.</l>
<l>Diegene oec, als wijt kinnen,</l>
<l>Die dogen hebben bruun binnen</l>
<l>Ende met gelu rayen, sonder waen,</l>
<l n="320">Diegene hevet manslacht gedaen.</l>
<l>Nu hort vorwert ende verstaet</l>
<l>Waer dese redene henen gaet;</l>
<l>Een luttel seggen hort na mi;</l>
<l>De nese, die an den mensche si,</l>
<l n="325"><pb n="131"/> Sijn daraf inge die gate</l>
<l>Ende suptijl oec mede ter mate,</l>
<l>Dengenen dien si also staen,</l>
<l>Hi veght gerne, sonder waen.</l>
<l>Diegene die de nesegaten</l>
<l n="330">Wijt hebben uutermaten,</l>
<l>Ende groet oec die nese mede,</l>
<l>Hi es van luttel wijsheden;</l>
<l>Maer, die heeft tusschen beden,</l>
<l>No groet no cleine, in waerheden,</l>
<l n="335">No te wijt no te inge,</l>
<l>Dat sijn die beste sonderlinge.</l>
<l>Dit sijn der naturen heimlijchede,</l>
<l>Dar men se mach bekinnen mede.</l>
<l>Omdat ic hier hebbe geseit</l>
<l n="340">Van der naturen heimlijcheit,</l>
<l>Waer men die mach bekinnen</l>
<l>An den mensche in allen sinnen,</l>
<l>Ierst van VIIJ poenten gerede</l>
<l>Ende van IIIJ elementen mede,</l>
<l n="345">Ende van VIJ planeten daernaer,</l>
<l>Ende van IIIJ complexien oppenbaer,</l>
<l>Gelijc dat dese regneren alle</l>
<l>In den mensche, dar elc gevalle,</l>
<l>Al deser gelike elc mensche es</l>
<l n="350">Van IIIJ humoren, sijt seker des;</l>
<l>Ende dies willic u maken vroet.</l>
<l>Dat ierste humor, dat es bloet,</l>
<l>Weder het si versch of heet,</l>
<l>Ende dat regneert oec wel gereet</l>
<l n="355">Den mensche in die rechter side;</l>
<l>Ende dat regneert tallen tiden</l>
<l>Daer uut ende in comen moet.</l>
<l>Dat ander humor, als ict verstoet,</l>
<l><pb n="132"/>Es I rode colore, Godweet,</l>
<l n="360">Ende die es droge ende heet,</l>
<l>Ende regneert oec tallen tiden</l>
<l>Den mensche in die slinker side.</l>
<l>Nu hort van den derden humore,</l>
<l>Dat es erande swarte colore:</l>
<l n="365">Dese es droge ende cout,</l>
<l>Ende heeft in alle die lede gewout.</l>
<l>Die vierde colore, als ict versta,</l>
<l>Es erande fleuma;</l>
<l>Ende dese es in elke stede</l>
<l n="370">Met der swarter gemingt mede,</l>
<l>Ende sijn oec beide int hoeft</l>
<l>In I deel, dies geloeft,</l>
<l>Ende in I deel oec mede</l>
<l>In de blase wel gerede,</l>
<l n="375">Ende in I derdendeel oec met</l>
<l>In de mage mede geset.</l>
<l>Nu sijn dese humoren in schijn</l>
<l>Waer si in den mensche sijn;</l>
<l>Nu willic u vort seggen al</l>
<l n="380">Weltijt elc regneren sal:</l>
<l>Dat bloet, segt Aristotiles,</l>
<l>Dat meest in den lentijn es,</l>
<l>In den mensche, ende wast al stille</l>
<l>Van viften dages in sporkille</l>
<l n="385">Toten meye also vort,</l>
<l>VIIJ dage, hebbic gehort.</l>
<l>Die rode colore, dat verstaet,</l>
<l>In den somer anegaet,</l>
<l>Daer dat bloet nemet ende</l>
<l n="390">Ende duert vort met genende</l>
<l>VI dage binnen oegstmaent,</l>
<l>Daer gaet si uute, na mijn verstaen.</l>
<l><pb n="133"/>Daerna die swarte colore begint,</l>
<l>Ende duert, als men bescreven vint,</l>
<l n="395">Vort tote alreheilegen misse</l>
<l>Tote in die maent dage sesse.</l>
<l>Darna begint fleuma saen,</l>
<l>Ende duert vort, al sonder waen,</l>
<l>Al den winter met gewelt</l>
<l n="400">Tote dat men sporkille telt</l>
<l>V dage, hebbic vernomen,</l>
<l>Dar sijn si ten ende comen.</l>
<l>Noch seldi meer verstaen</l>
<l>Van desen humoren nu saen:</l>
<l n="405">Ic segge u mede dat dat bloet</l>
<l>In den mensche regneren moet</l>
<l>Van der negender uuren met</l>
<l>Die in den nacht es geset,</l>
<l>Recht toter derder uuren</l>
<l n="410">die in den nacht sal geduren.</l>
<l>Ende gi selt weten hier ter stede</l>
<l>Dat viere en twintech uuren mede</l>
<l>Altoes sijn, des sijt bedacht,</l>
<l>Binnen den dage enter nacht.</l>
<l n="415">Ende in de rode colore, dats waer,</l>
<l>Die regneert vort daernaer</l>
<l>Recht toter negender uuren</l>
<l>Van den dage in haer geduren.</l>
<l>Darna comt, hier nu hort,</l>
<l n="420">Die swarte colore, ende regnert vort</l>
<l>Van den negender uren van den dage</l>
<l>In har macht alle slage,</l>
<l>Toter derder uuren mede</l>
<l>Van der nacht in die lede.</l>
<l n="425">Nu so comt hier fleuma</l>
<l>Ende regneert oec daerna</l>
<l><pb n="134"/>Van der derder uuren van der nacht</l>
<l>Also vort met sire cracht</l>
<l>Toter negender uuren met,</l>
<l n="430">Die in den nacht es geset.</l>
<l>Nu hort van desen dingen meer:</l>
<l>Dat bloet, daer ic af sprac eer,</l>
<l>Daeraf willic nu doen verstaen</l>
<l>Waer dat uuten mensche sal gaen.</l>
<l n="435">Galienus segt ons al</l>
<l>Dat ter nesen comen sal</l>
<l>Ende bi der rechter naturen fijn</l>
<l>Sal dar sijn uutstorten sijn.</l>
<l>Die rode colore, als wijt horen,</l>
<l n="440">Heeft haer uutstorten ten oren;</l>
<l>Die swarte colore, dat verstaet,</l>
<l>Haer humoren ten oren uutgaet;</l>
<l>Ende fleuma heeft tallen stonden</l>
<l>Har uutstorten ten monde;</l>
<l n="445">Nu hetic dat men dit versta</l>
<l>Om datter noch sal comen na.</l>
<l>Verstaet nu wel dese wort,</l>
<l>Wat Aristotiles brenget vort;</l>
<l>Hi seit van vire etaten</l>
<l n="450">Ende wilt dese IIIJ caloren saten</l>
<l>Te deilene in den mensche al.</l>
<l>Hi segt dat regneren sal</l>
<l>Fleuma met den bloede mede</l>
<l>In der kinder kintschede</l>
<l n="455">Recht tote XIIIJ jaren;</l>
<l>Darna seit hi al oppenbare</l>
<l>Die rode calore in den man</l>
<l>Tote XXVIIJ jaren vortan;</l>
<l>Die swarte calore, wet vorwaer,</l>
<l n="460">Regneert met den bloede daernaer</l>
<l><pb n="135"/>Bi gerechter naturen geset</l>
<l>Tote XLIJ jaren met;</l>
<l>Vort, so es altoes darna</l>
<l>In den mensche geset fleuma</l>
<l n="465">Recht tote in sinen ende</l>
<l>Dat seide Aristotiles, diet wel kende.</l>
<l>Nu sal ic u noch vroet maken</l>
<l>Van den humoren ander saken,</l>
<l>Wat dit bloet geven can,</l>
<l n="470">Darin regneert wijf of man.</l>
<l>Het maect recht de stemme goet,</l>
<l>Simpel, hovesch ende wel gemoet,</l>
<l>Soete, blide ende hoechede</l>
<l>Ende oec opdragende mede.</l>
<l n="475">Die rode calor maect echt</l>
<l>Erre, coene ende lecht,</l>
<l>Goeden sin ende scarp met;</l>
<l>Mager ende oec vele hi eet</l>
<l>Ende saen es hem verduwet dat</l>
<l n="480">Wat hi dranc ofte at.</l>
<l>Die swarte calore, wet dat wel,</l>
<l>Maecten erre ende fel,</l>
<l>Loes ende wreet mede,</l>
<l>Ende oec nidich in serichede.</l>
<l n="485">Fleuma, als ict verstaen can,</l>
<l>Maect al coene den man</l>
<l>Ende welgevoecht van leden,</l>
<l>Ende van vele gepeisicheden</l>
<l>Wakende ende in hem selven met;</l>
<l n="490">Ende oec so wert hem, dat wel wet,</l>
<l>In sire joncheit grau sijn haer</l>
<l>Op sijn hoeft, wet vorwaer.</l>
<l>Nu seldi noch meer verstaen:</l>
<l>Waer I met siecheden bestaen,</l>
<l n="495"><pb n="136"/> Ende hem dat quame, sonder waen,</l>
<l>Van enegen humore die hier staen,</l>
<l>So willic u nu leren al</l>
<l>Hoe men dat cureren sal.</l>
<l>Comt die siecheit van bloede nu</l>
<l n="500">Dat es soets ende warm nu,</l>
<l>Dat sal men met droger medicinen</l>
<l>Ende met couder curen pinen.</l>
<l>Comt hi oec, dat wel wet,</l>
<l>Van der roder colore met</l>
<l n="505">Die bitter ende wuchtech es nu</l>
<l>Ende droge mede, dat seggic u,</l>
<l>Die sal men cureren met soeten dingen,</l>
<l>Ende cout ende versch sonderlinge.</l>
<l>Eist van swarter calore gerede,</l>
<l n="510">Die es cout ende gesouten mede</l>
<l>Ende droge, hiertoe sal men pinen</l>
<l>Met soeter ende warmer medicinen;</l>
<l>Ende met verscher, mede verstaet,</l>
<l>Dese oec te curerne staet.</l>
<l n="515">Comt van fleumen oec in di</l>
<l>Die oec vijfterhande si,</l>
<l>Alse Jannitius ons doet cont,</l>
<l>Die cout es ende versch terstont,</l>
<l>Dese sal men met warmer medicinen</l>
<l n="520">Ende met verscher cureren pinen.</l>
<l>Noch hort van bloede na des:</l>
<l>In dien datter overtullich es</l>
<l>In die adren, dat wort ontfaen</l>
<l>In erande borne saen</l>
<l n="525">Eert den lichame weder yet;</l>
<l>Ende die borne, als men siet,</l>
<l>Dunne ende scumachtich mede,</l>
<l>Neven alle die voegende lede</l>
<l><pb n="137"/>Also wel die grote als die cleine,</l>
<l n="530">Sijn geminget int gemeine.</l>
<l>Ende het sijn erande principale</l>
<l>Borne, die liggen also wale</l>
<l>Neven die mere bornen mede,</l>
<l>Ende die liggen an die stede</l>
<l n="535">Daer mach men gemeinlike</l>
<l>Brande maken sekerlike,</l>
<l>Dats te verstane telker uuren,</l>
<l>Daer vergaderen die juncturen</l>
<l>Bi den scoudren in elke stede</l>
<l n="540">Ende bi den elleboge mede,</l>
<l>Bi den knien, sonder vorst,</l>
<l>Bi der slinker side der borst,</l>
<l>Bi der eersbille, si u becant,</l>
<l>Ende oec in midden elke hant,</l>
<l n="545">Onder den voet oec gerede,</l>
<l>Ende oec in den necke mede,</l>
<l>Ende oec mede overal</l>
<l>In den lichame, groet ende smal,</l>
<l>Daert moru ende suptijl es,</l>
<l n="550">Ende in al de vingre oec des,</l>
<l>Ende oec mede met goeder moeten</l>
<l>Alle die teen van den voeten,</l>
<l>An die levere oec, Godweet,</l>
<l>Ende an de milte oec gereet,</l>
<l n="555">Ende gemeinlike in elken lede</l>
<l>Dart voeget tegadre mede.</l>
<l>So mach men in allen saken,</l>
<l>Daers te doene es, brande maken,</l>
<l>Daer men met desen IIIJ humoren</l>
<l n="560">Curen mach wel ter curen.</l>
<l>Dus hebbic u geleert hiermede</l>
<l>Aristotiles heimlijchede,</l>
<l><pb n="138"/>Die lange hiervore verborgen was;</l>
<l>Ende mede segt Ypocras</l>
<l n="565">Ende Galienus, dat verstaet,</l>
<l>Die gevenre oec toe raet</l>
<l>Ende sayen darin somich wort</l>
<l>Als ghi hier hebt gehort.</l>
<l>Nu hebbic u geleert</l>
<l n="570">Waer dat bloet meest regneert</l>
<l>In den mensche bi naturen</l>
<l>Ende waert ontfaet sine figure.</l>
<l>Noch willic daeraf seggen vort</l>
<l>Des ghi niet en hebt gehort,</l>
<l n="575">Maer niemen sal hem stoeren des,</l>
<l>Dat ic deser heimlijcheit doe gewes.</l>
<l>Aristotiles seit ter uuren</l>
<l>Dat de liede der naturen</l>
<l>Dat bloet dorloepen moet,</l>
<l n="580">Weder het si quaet of goet.</l>
<l>Daeraf sijn al princepale</l>
<l>Die gegaden, wet dat wale,</l>
<l>Beide van mannen ende van vrouwen;</l>
<l>Ende si sijn int anscouwen</l>
<l n="585">Ekelachtich, dat wel wet,</l>
<l>Moru ende vol vleeschs met;</l>
<l>Si sijn heet ende oec wac;</l>
<l>Si liggen in enen sac,</l>
<l>Som groet, som cleine;</l>
<l n="590">Som sijn si heter int gemeine</l>
<l>Dan enich van den andren mede</l>
<l>Een dic man, weet gerede,</l>
<l>Hebben se wel int anescouwen</l>
<l>Vele meer dan die vrouwen;</l>
<l n="595">Ende dat naturlike saet,</l>
<l>Daer men dat kint also ontfaet,</l>
<l><pb n="139"/>Dat comt uut al des menschen leden,</l>
<l>In bloede treckende daer beneden,</l>
<l>Ende vergadert daerin al,</l>
<l n="600">Als ic u hierna seggen sal.</l>
<l>Ende die gegaden van den man</l>
<l>Die heeft vaste besloten dan</l>
<l>In ene borse die nature,</l>
<l>Ende die borse es wel ter cure</l>
<l n="605">Gehecht an die gegaden met</l>
<l>Met adren die daeran sijn geset,</l>
<l>Ende die corten ende lingen</l>
<l>Als te doene es te dien dingen,</l>
<l>Ende geven spacie dien gegaden</l>
<l n="610">Dat si niet en werden verladen.</l>
<l>Oec hebben die gegaden mede</l>
<l>Ene andre adre daer ter stede</l>
<l>Met IIJ vorken, verstaet dus,</l>
<l>Ende die heeten didimus,</l>
<l n="615">Dats twivelijc, des sijt gewes,</l>
<l>Want twivel es, sijt seker des,</l>
<l>Of Didimus procedeert ende comt</l>
<l>Van den gegaden vorghenomt</l>
<l>Of van den ingewande tesamen</l>
<l n="620">Van des menschen lichame.</l>
<l>Ende dese adre didimus</l>
<l>Die es boven gevoeget aldus</l>
<l>An I adre die sophat heet</l>
<l>Die oec tote beneden geet</l>
<l n="625">An die gegaden, sijt seker des,</l>
<l>Ende daeran vastgehecht es.</l>
<l>Ende bi der adren, als wijt weten,</l>
<l>So werden die liede somwile te sleten</l>
<l>Ende gescort, wet vorwaer,</l>
<l n="630">Want alse dingewande sceden daer</l>
<l><pb n="140"/>So vallet dan den lieden neder,</l>
<l>Ende somwile so keeret weder</l>
<l>Die gegaden opweert dan</l>
<l>Ende bergen hem daer vortan</l>
<l n="635">In den lichame, daer men in scine</l>
<l>Onder wilen af hevet pine.</l>
<l>Die gegaden, suldi weten,</l>
<l>Dat sijn die vate geheten</l>
<l>Van den gegaden, als ict versta,</l>
<l n="640">Daer ic af spreken sal hierna;</l>
<l>Want in IJ rande maniren</l>
<l>Comt dat saet derweert scire,</l>
<l>Bi den oversten als ter stede</l>
<l>Ende bi den nedersten oec mede.</l>
<l n="645">Ende dat men van den oversten noemt,</l>
<l>Dat seggic dat dor die adren comt</l>
<l>Die van der leveren bringet bloet</l>
<l>Dat ten gegaden neder moet;</l>
<l>Ende, alst in die gegaden es,</l>
<l n="650">So hetet saet, sijt seker des;</l>
<l>Ende dat bloet werdet wit,</l>
<l>Overmids dat wort verhit</l>
<l>De mensche, om sine genoechlijchede</l>
<l>Ende om die lost van sinen lede;</l>
<l n="655">Ende, alst dus al es verhit,</l>
<l>So hetet in latijn sperma dit.</l>
<l>Die nederste sijn oec adren mede,</l>
<l>Die tusschen die gegaden ter stede</l>
<l>Ende die roede oec sijn geset;</l>
<l n="660">Ende oec tusschen der vrouwen let</l>
<l>Staen si alle wel, ende gaen</l>
<l>Van haren gegaden, hebbic verstaen,</l>
<l>Ende bringen dat saet vort dan</l>
<l>Gelijc dat doet in den man,</l>
<l n="665"><pb n="141"/> Dat oec sperma geheten es.</l>
<l>Maer de nederste adre, sijt seker des,</l>
<l>Brinct saet ter roeden na desen,</l>
<l>Die al gemaect es van pesen;</l>
<l>Ende an dat ruggebeen oec met</l>
<l n="670">So es die roede oec geset,</l>
<l>Ende nemt daran haer beghin</l>
<l>Ende vergadert recht daerin,</l>
<l>Gelijc dat tande in kamme staen</l>
<l>Dar men met weeft, sonder waen,</l>
<l n="675">So es deen in dander gescicht;</l>
<l>Ende hierbi so hetet men slecht</l>
<l>In latijn riet der pesen,</l>
<l>Daran die roede gevest moet wesen</l>
<l>Ende daer genoechten af comen vele</l>
<l n="680">Ende behoert ter vrouwen spele.</l>
<l>Nu willic u besceden vort</l>
<l>Van den sade, want menich wort</l>
<l>Set men daeraf, groet ende cleine;</l>
<l>Maer nu sal ic u int gemeine</l>
<l n="685">Seggen ende besceeden al</l>
<l>Wanen dat comt, groet ende smal.</l>
<l>Aldus so segt Ypocras,</l>
<l>Die I groet mester was,</l>
<l>Dat sijn beginsel nemt dit saet</l>
<l n="690">An die hersenen, ende nederweert gaet</l>
<l>Bi cleinen aderkinen, vorwaer.</l>
<l>Ende oec, seit hi mede aldaer,</l>
<l>Worden dadren gesneden ontwee,</l>
<l>Hi ne mochte bruden nemmee;</l>
<l n="695">Ende, ware hi oec met wiven,</l>
<l>Van hem ne mochte niet becliven</l>
<l>Enich saet dat brochte vrucht;</l>
<l>Dit es dat die nature ducht.</l>
<l><pb n="142"/>Nu segt mede Galienus,</l>
<l n="700">Ende willet mede proeven dus,</l>
<l>Dat van der leveren comet al</l>
<l>Dat saet, groet ende smal,</l>
<l>Daer men kindre met winnen mach.</l>
<l>Ander mesters doen gewach,</l>
<l n="705">Ende oec mede vele auctore</l>
<l>Seggen aldus, als ict hore,</l>
<l>Dat tsaet comt uut allen leden</l>
<l>Eert vergadert daer beneden,</l>
<l>Daert sine nature ontfaet</l>
<l n="710">Eert uut der roeden gaet.</l>
<l>Nu willic u dit absolveren</l>
<l>Ende overeen doen concorderen,</l>
<l>Want wi selen verstaen al bloet</l>
<l>Dat alle die lede, cleine ende groet,</l>
<l n="715">Nemen haer voetsel ende haer begin</l>
<l>An die levere, meer no min;</l>
<l>Ende van den hersenen wert dit saet</l>
<l>Meest genomen, dat verstaet,</l>
<l>Ende dat bi aderkine clenen</l>
<l n="720">Nederweert daer gaet altenen:</l>
<l>Ja, als die mensche beroert es,</l>
<l>Als ic voren dede gewes,</l>
<l>Ende hierbi mach men seggen ter stede</l>
<l>Wel dat comt van allen leden,</l>
<l n="725">Want die levere voet al dat bloet</l>
<l>Daer dat saet af comen moet.</l>
<l>Vort, seldi oec verstaen</l>
<l>Dat dit saet, al sonder waen,</l>
<l>Ghi sult oec weten ongewaent</l>
<l n="730">Dat dit saet wast ende waent</l>
<l>In den mensche al sine lede</l>
<l>Beide tide ende uuren mede,</l>
<l><pb n="143"/>Gelijc dat elemente geven</l>
<l>Dat hiervoren es bescreven,</l>
<l n="735">Ende oec der planeten aert</l>
<l>Daers vele in wert geoppenbaert;</l>
<l>Ende oec gelijc dat die planeten</l>
<l>Meren, mindren, alse wijt weten,</l>
<l>Als wi in die mane mogen sien,</l>
<l n="740">Also meren ende wassen nadien</l>
<l>Die humoren in wacken lieden,</l>
<l>Ende alre meest horic bedieden,</l>
<l>Dat bloet in die liede es</l>
<l>Ende die levere met, sijt seker des,</l>
<l n="745">Beide sijn si versch ende wac,</l>
<l>Daeraf den mensche comt ongemac.</l>
<l>Alst hem overvloyech es binnen,</l>
<l>Doet den mensche gerne minnen,</l>
<l>Want alst den mensche dus verswaerd</l>
<l n="750">Enthem te sere oppenbaerd,</l>
<l>Ende vallet hem dan in die hopen</l>
<l>Boven broecgordele, ende gaet nopen</l>
<l>Al toter erden nederwaert,</l>
<l>Daer si opstaet met der vaert</l>
<l n="755">Ende wort beroert vore int hoeft</l>
<l>Alre meest, des geloeft;</l>
<l>Want die pesen, die daer bringen</l>
<l>Die gevoelnisse in allen dingen</l>
<l>Ende oec die genoechte mede,</l>
<l n="760">Die nemen inde teser stede</l>
<l>Recht in thoeft van der roeden;</l>
<l>Om dit so doet hem daer verwoeden</l>
<l>Meer dan in ander lede,</l>
<l>Omdatter uutganc soect ter stede.</l>
<l n="765">Ende om dese vorseide dinge,</l>
<l>So wast meer sonderlinge</l>
<l><pb n="144"/>Ende mere oec meer dat saet</l>
<l>Int wassen van der mane, verstaet,</l>
<l>Ende in die volle mane met</l>
<l n="770">Ende in verschen tide, dat wet,</l>
<l>Ende oec mede, dat wel wacht,</l>
<l>Int begin van der nacht,</l>
<l>Ende in de morgenstonde oec mede</l>
<l>Dan wast al bloot in die lede</l>
<l n="775">Meer dat tandren tiden doet.</l>
<l>Hierbi mach elc wesen vroet</l>
<l>Weltijt hi wesen sal met vrouwen.</l>
<l>Ic wil u noch doen weten meer,</l>
<l>Want ic hiervoren seide eer</l>
<l n="780">Van adren die hebben die man,</l>
<l>Die dat saet leiden can</l>
<l>Dart wert verwandelt in sperma.</l>
<l>Recht deser, gelijc als ic versta,</l>
<l>So werdet oec geleit der vrouwen;</l>
<l n="785">Maer sonder dese adren, entrouwen,</l>
<l>Hebben se I andre meer nochtan</l>
<l>In hen selven dan die man.</l>
<l>Ende die adre heet Galienus</l>
<l>Yrierus, wi lesent dus,</l>
<l n="790">Dat es te seggene wivelijc.</l>
<l>Ende dese adre werpt sekerlijc</l>
<l>Uuter leveren IJ adren fijn</l>
<l>Die oec mede gevorket sijn.</l>
<l>Die I raye oppenbaert</l>
<l n="795">Ter rechter kinbacken waert,</l>
<l>Ende die andre strect herde gerede</l>
<l>Ter slinker kinbacken mede;</l>
<l>Dit sijn de vorken van ere raye.</l>
<l>Nu hort waer haer dander sal sprayen;</l>
<l n="800">Si sent hare I tac weder</l>
<l><pb n="145"/>Recht toter matricen neder</l>
<l>In de rechter side ter vaert,</l>
<l>Den andren tac ter slinker waert;</l>
<l>Aldus vergaderen si beide daer</l>
<l n="805">An matrice, wet vorwaer;</l>
<l>Ende uut desen werden gepurgeert</l>
<l>Der vrouwen stonden, als men ons leert:</l>
<l>Ja, alsi wel sijn ontploken</l>
<l>Ende nature de stonde stoken;</l>
<l n="810">Ende onder tiden so sluten si</l>
<l>Mede oec so vaste daerbi</l>
<l>Dat hen die stonden opweert gaen</l>
<l>Ende doet se bloeden ter nese saen,</l>
<l>Oec liggen se hem somen, sonder vorst,</l>
<l n="815">Tenen cloete onder die borst,</l>
<l>Daeraf die vrouwen stillekine</l>
<l>Dicke dogen grote pine.</l>
<l>Alse hem dus de stonden porren,</l>
<l>Omdat sijs niet gewagen dorren,</l>
<l n="820">Som hebben si haer siechede</l>
<l>Te luttel ende tontide mede,</l>
<l>Som te vele, dat verstaet.</l>
<l>Van allen desen soudic raet</l>
<l>Hier vele geven ende oec wisen,</l>
<l n="825">Maer men sout mi niet prisen</l>
<l>Dat ic hem allen lerde gereit</l>
<l>Die grote verborgen heimelijcheit,</l>
<l>Maer seker ben ic vel van desen</l>
<l>Dat ic se daeraf soude genesen.</l>
<l n="830">Vort, alse de vrouwen kint ontfaen</l>
<l>Dan moeten haer stonden opweert slaen</l>
<l>Tote in die borst, wet vorwaer;</l>
<l>Ende, alst vergadert es aldaer,</l>
<l>Dan verwarmet daer, dat wet,</l>
<l n="835"><pb n="146"/> Ende wert verwandelt in melke vet</l>
<l>Bi der vulster siedingen, sonder letten,</l>
<l>Alse van der naturliker hetten</l>
<l>Ende van den getermerden tide mede</l>
<l>Dies kints alset heeft gerede.</l>
<l n="840">Daeraf saelt nemen sine voedinge,</l>
<l>Ende hieraf eist sonderlinge</l>
<l>Dat den vrouwen dan gebreken</l>
<l>Haer stonden, daer wi dus af spreken,</l>
<l>Des niet te doene hebben die man;</l>
<l n="845">Maer alle die andre adren dan</l>
<l>Dienen gelike vort hen beiden,</l>
<l>Alsic vort sal besceiden;</l>
<l>Ende waer men elke bekinnen sal</l>
<l>An den mensche, groet ende smal.</l>
<l n="850">Int vorhoeft vore, doe ic verstaen,</l>
<l>Daer es ene adre, sonder waen,</l>
<l>Die soude men laten, sijts gewes,</l>
<l>Den genen die uut sinen sinne es.</l>
<l>In elken slaep staet oec ene,</l>
<l n="855">In orconscape Galiene;</l>
<l>Waer enege van dien tebreken,</l>
<l>Hem en soude nemmeer stoken</l>
<l>Ghene luxurie, sijt seker des,</l>
<l>Ende dese heten zuveniles.</l>
<l n="860">Onder den kinne staet I daer na,</l>
<l>Ende die heet ubula;</l>
<l>Ende op die scoudre oec daerbi,</l>
<l>Ende die heet men gwindeghi;</l>
<l>Oec staet I an den hals,</l>
<l n="865">Ende die maect groet gemals</l>
<l>Als een der doot es na,</l>
<l>Ende die heet gorgonica.</l>
<l>Oec steet daerna transitoria</l>
<l><pb n="147"/>Ende ysmon oec daerna.</l>
<l n="870">Nu hort an den arm sciere,</l>
<l>Daer esser in gerekent viere;</l>
<l>Buten den arm esser ene,</l>
<l>Die heet silvestres, int gemene.</l>
<l>Daerna steet sepalica,</l>
<l n="875">Daerna mediana of cardiaca,</l>
<l>Daerna epatica of basilica,</l>
<l>Ende titilares comt daerna,</l>
<l>Dats de vijfste, dat verstaet,</l>
<l>Ende die recht onder die scoudren gaet</l>
<l n="880">Die onder docsele comt mede.</l>
<l>Die dese adren ontwee snede</l>
<l>Of daeruut bloet laten woude,</l>
<l>Ic seggu dat hi sterven soude,</l>
<l>Al lachende sonder enich wee</l>
<l n="885">Men seit dat Seneca wilen ee,</l>
<l>Doen hem Nero doden soude,</l>
<l>Dat hi also sterven woude.</l>
<l>Boven de borst oec daerna</l>
<l>So comt die adre baselica</l>
<l n="890">Van den enen arm vort</l>
<l>Toten andren, hebbic gehort;</l>
<l>Ende dese leiden dbloet mede</l>
<l>Dor den lichame te meneger stede;</l>
<l>Ende van desen oec overluut</l>
<l n="895">So spruten andre adren uut,</l>
<l>Recht boven der magen mede</l>
<l>So es I adre ter stede</l>
<l>Die profundum heet in latijn,</l>
<l>Dat wilt in dietsch diep sijn;</l>
<l n="900">Daeromme heet si diep, sonder waen,</l>
<l>Omdat si vele mach ontfaen.</l>
<l>Tusschen der adren enter levere na</l>
<l><pb n="148"/>So comt die adre melayca,</l>
<l>Ende achter die levere oec mede</l>
<l n="905">So gaet capillares ter stede;</l>
<l>Ende alle dese adren met</l>
<l>Hebben bloet in, dat wet.</l>
<l>Varices sijn adren mede</l>
<l>An die dien staende gerede;</l>
<l n="910">Worden die gesneden ontwee</l>
<l>Die mensche ne mochte nemmermee</l>
<l>Rechte gaen, dat verstaet.</l>
<l>Noch es I adre die gaet</l>
<l>Onder die knoesele, als ict versta,</l>
<l n="915">Ende es geheten sophena;</l>
<l>Ende dese plegen te latene mede</l>
<l>Die vrouwen in menige stede,</l>
<l>Om der matricen ongemake</l>
<l>Ende oec om der blasen sake.</l>
<l n="920">Noch es een andre adre met</l>
<l>Onder die knoesele geset,</l>
<l>Die es geheten sciatica;</l>
<l>Die laet men oec, alsic versta,</l>
<l>Jegen dongemake ter noet</l>
<l n="925">Die van den lindinen comen groet.</l>
<l>Dit sijn die adren, hoe soet gaet,</l>
<l>Die elc mensche te hebbene staet;</l>
<l>Maer andre adren hieruut gaen,</l>
<l>Die ic niet en doe verstaen,</l>
<l n="930">Want daer leget niet vele an;</l>
<l>Om dit so latict achter dan.</l>
<l>Nu hebbic u die gedane al</l>
<l>Van den mensche, groet ende smal,</l>
<l>In menegen teken doen bekinnen.</l>
<l n="935">Nu willic u vort beginnen</l>
<l>Van den mannen ende van den vrouwen,</l>
<l><pb n="149"/>Waerbi dat men best mach scouwen</l>
<l>Dat si gheen kint mogen winnen.</l>
<l>Avicenna doet ons bekinnen</l>
<l n="940">Ende Ypocras mede, entrouwen;</l>
<l>Si seggen beide dat selke vrouwen</l>
<l>Onorborleke te selken dingen</l>
<l>Of si sijn te dinne sonderlingen</l>
<l>Of al te mager, hoe soet gaet,</l>
<l n="945">Of al te vet, dat verstaet,</l>
<l>Want die vetheit, wetet dat,</l>
<l>Beslut de matrice ter stat</l>
<l>Dat dat saet int beghin</l>
<l>Niet en mach comen daerin;</l>
<l n="950">Ende selke hebben oec so licht</l>
<l>Die materie daerom bericht</l>
<l>Dat saet oec mach sijn daerin,</l>
<l>Want en mach meer no min</l>
<l>Daerin en genen tijt geduren,</l>
<l n="955">Hen moet weder saen uutscuren.</l>
<l>Ende oec gebreket ane den man</l>
<l>In deser manieren, verstaet mi dan,</l>
<l>Want dat oec der manne saet</l>
<l>Te cout sijn, dat verstaet,</l>
<l n="960">Ende oec al te dinne mede,</l>
<l>Ende hieromme caent gene stede</l>
<l>Gecrigen in die matrice daer</l>
<l>Ende comt uut mede daernaer.</l>
<l>Ende selke manne met gewout</l>
<l n="965">Hebben dat saet droge ende cout,</l>
<l>Sodat de coutheit van des</l>
<l>Ende de droecheit, des sijt gewes,</l>
<l>Hem gene kindre laten winnen.</l>
<l>Kinder dit soudic wel doen kinnen</l>
<l n="970">Ende daerna mede, als ict wiste,</l>
<l><pb n="150"/>Wies scout het es, soudic met liste</l>
<l>Hem geraden in allen sinnen</l>
<l>Dat si kindre souden winnen,</l>
<l>Ende ic had hier oec gedicht,</l>
<l n="975">Maer hen ware niet goet bericht</l>
<l>Altemale den ruden leeken,</l>
<l>Ende oec ontsie ic der papen treken</l>
<l>Dat sijs mi mochten spreken lachter;</l>
<l>Hieromme so lietict achter.</l>
<l n="980">God, die makere es alre dinge,</l>
<l>Hi besciet ons sonderlinge</l>
<l>Int beginsel der werelt mede</l>
<l>Elke nature na menschelijchede;</l>
<l>Hi gaf den mensch oec gereit</l>
<l n="985">Boven alle diere werdicheit</l>
<l>Want hi gaf hem groten sin</l>
<l>Ende verstannisse mede daerin,</l>
<l>Ende hi woude oec mede, dat verstaet,</l>
<l>Dat ewelike vorweert gaet</l>
<l n="990">Des menschen gebornisse ter stat</l>
<l>Ende staende bleve oec nadat</l>
<l>In ongeliken personen mede,</l>
<l>Alse manne ende wive mede,</l>
<l>Ende omdat van hem, hebbic vernomen,</l>
<l n="995">Te samen kindre souden comen,</l>
<l>Om dit maectise beide daer:</l>
<l>Heet ende droge, wet vorwaer,</l>
<l>Maecte hi den man, ende omdat</l>
<l>Dat selke qualike in elke stat</l>
<l n="1000">Alse hitte ende droechede</l>
<l>Niet te sere en souden mede</l>
<l>Int vergaderen habunderen,</l>
<l>Maer dat naturlijcheit soude verweren,</l>
<l>Om dat so maecti met gewout</l>
<l n="1005"><pb n="150"/> Dat wijf beide versch ende cout</l>
<l>Ende cranxt oec met anscijn;</l>
<l>Ende dat de man starxt soude sijn</l>
<l>Van complexien, sonder blijf,</l>
<l>Sijn werc soude doen dat wijf,</l>
<l n="1010">Gelijc dat saet dat men mede</l>
<l>In derde werpt te meneger stede</l>
<l>Ende dat beclijft ende brinct vrucht</l>
<l>Omdat si getempert es, heet ende vucht,</l>
<l>No te mager no te vet,</l>
<l n="1015">Om dat draget si te bet;</l>
<l>Aldus soude die wijf dan</l>
<l>Van den gewerke van den man</l>
<l>Ontfaen dat saet ter selver uuren</l>
<l>In den scoet der naturen.</l>
<l n="1020">Want die vrouwen cranker sijn</l>
<l>Van naturen, alst anscijn,</l>
<l>Dan de manne in vele dingen,</l>
<l>Ende gepijnt werden sonderlinge</l>
<l>In dragene ende in arbeide,</l>
<l n="1025">Hieraf comt hen siecheide,</l>
<l>Ende meest oec an die lede</l>
<l>Van hare naturlijchede,</l>
<l>Ende dorren harre naturen crancheit</l>
<l>Ende oec mede haer siecheit</l>
<l n="1030">Met scaemden die si hebben, twaren,</l>
<l>Den medecinen niet oppenbaren,</l>
<l>Noch oec mede niet gewagen</l>
<l>Van der siecheit daer si se dragen.</l>
<l>Daeromme so dwinghet mi</l>
<l n="1035">Haer grote weecheit oec daerbi,</l>
<l>Die tontfarmene es wel sere,</l>
<l>Ende die gracie dwinget mi mere</l>
<l>Van selken vrouwen dat ic, twaren,</l>
<l><pb n="152"/>Die curen hier wille oppenbaren</l>
<l n="1040">Jegen die siecheit, sijt seker das,</l>
<l>Uuten boeke van Ypocras</l>
<l>Ende uute Galienus bede,</l>
<l>Ende met der Gods hulpe mede</l>
<l>Sal ic scriven die saken nu</l>
<l n="1045">Ende die tekene, dat seggic u,</l>
<l>Waerbi dat men se sal bekinnen,</l>
<l>Want in de wive niet es binnen</l>
<l>So grote hitte dat die humoren</l>
<l>Die hitte iet can doen scoren</l>
<l n="1050">Die in hen overtullech es,</l>
<l>Want die humoren, sijt seker des,</l>
<l>Die overmids haer coutheit sijn vermogen,</l>
<l>En can haer hitte niet verdrogen,</l>
<l>No der wive cranker in scine</l>
<l n="1055">En mach niet dogen so grote pine</l>
<l>Dat si overtullech humoren</l>
<l>Met swete mach uut doen scoren</l>
<l>Teniger stede of verdriven.</l>
<l>Daerbi om de nature van wiven</l>
<l n="1060">Om te behagen haer hitte met</l>
<l>So heeft I purgatie geset,</l>
<l>Die men menstrua doet noemen</l>
<l>Ende die men gemeinlike heet bloemen,</l>
<l>Want gelijc alse men siet</l>
<l n="1065">Dat de bloeme en draget niet</l>
<l>Sonder bloyen, dat verstaet,</l>
<l>Diegelike so ne ontfaet</l>
<l>Dat wijf sonder bloeme geen kint,</l>
<l>Als ons nature wel ontbint.</l>
<l n="1070">Dese purgacie den wiven gevalt</l>
<l>Gelijc den man, daer men af calt</l>
<l>Ende hem snachts te meneger stede</l>
<l><pb n="153"/>Pollucie gevalt al slapende mede;</l>
<l>Want altoes die nature,</l>
<l n="1075">Alsi te swert es telker uure</l>
<l>Van den quaden humoren dan,</l>
<l>Eist I wijf, eist een man,</l>
<l>So pijnt si harre te verjagene dat</l>
<l>Ende har pine te minderne ter stat.</l>
<l n="1080">Dit doet van den humoren dovertullichede</l>
<l>Dier te vele es in elke stede.</l>
<l>Van der purgacien van wiven</l>
<l>Willic u vort bescriven,</l>
<l>Die hen somen, alse ment kint,</l>
<l n="1085">Te XIIIJ jaren begint,</l>
<l>Ende oec hen somen te XIJ jaren,</l>
<l>Na dien dat in hen gewaren</l>
<l>Van naturen heet ende cout.</l>
<l>Dese stonden duren met gewout</l>
<l n="1090">Tote XL jaren, sijt seker des,</l>
<l>Ja, opdat si mager es;</l>
<l>Ende es dat wijf versch ende vet,</l>
<l>So maget hare geduren met</l>
<l>Tote XL jaren wel gerede</l>
<l n="1095">Of tote vive ende viertich mede.</l>
<l>Es de purgacie geordineert</l>
<l>Te rechte ende getermineert,</l>
<l>So wert ontcommert die nature</l>
<l>Van der overtulleger humore;</l>
<l n="1100">Maer, es die purgacie meer in scine</l>
<l>Dan si sculdech es te sine</l>
<l>Of mindert, so comt oec van beiden</l>
<l>Menegerhande siecheiden,</l>
<l>Want dappetijt wert hen gemate</l>
<l n="1105">Beide van dranke ende van ate,</l>
<l>Ende werd in hen gemindert sere</l>
<l><pb n="154"/>Noch comt hen daeraf mere,</l>
<l>Want walginge ende keringe</l>
<l>Comt oec van desen dinge,</l>
<l n="1110">Ende ondertiden comter af mee</l>
<l>Grote sweringe ende wee</l>
<l>In den rugge ende int hoeft mede</l>
<l>Oec comter af de bernende rede,</l>
<l>Ende in dogen siet men oec de dinge;</l>
<l n="1115">Daer comt af van herten cnaginge,</l>
<l>Ende daeraf laedt men dwater mede</l>
<l>Ende die bloetsocht oec gerede.</l>
<l>Oec selke vrouwen, alsijt weten,</l>
<l>Hebben begerte om erde teten</l>
<l n="1120">Of crijt of colen sonderlinge</l>
<l>Of jegen nature enegerande dinge.</l>
<l>Ende dese siecheden comen</l>
<l>Omdat behorlike titde der bloemen</l>
<l>Den vrouwen gebreken, wet dat wale,</l>
<l n="1125">Of dat si hem gebreken altemale,</l>
<l>Want allene comter af niet</l>
<l>Twater, bloetsocht, als men siet,</l>
<l>Of bitinge van herten mede.</l>
<l>Daer comt af ander siechede,</l>
<l n="1130">Die quader sijn, als ict versta;</l>
<l>Daer comt af dyarra,</l>
<l>Omdat die couteit, wetet dat,</l>
<l>Alse van der naturliker stat,</l>
<l>Die matrix heet in latijn,</l>
<l n="1135">Of omdat die cleine sijn</l>
<l>Die adren entie graselijc</l>
<l>Gelijc den wive sekerlijc,</l>
<l>Die dobbel sijn van naturen,</l>
<l>Want in hen hebben te gere uuren</l>
<l n="1140">Die overtullech humoren stranc</l>
<l><pb n="155"/>In hen negenen lichten uutganc</l>
<l>Omdat die humoren sijn te dicke</l>
<l>Ende viscoes ende ongemicke;</l>
<l>Ende oec mede sonderlinge,</l>
<l n="1145">Om die grote vergaderinge</l>
<l>Van den humoren, so wert hen met</l>
<l>Die wech benomen oec, dat wet,</l>
<l>Of omdat si cleinlijc eten</l>
<l>Of van pinen te sere sweten,</l>
<l n="1150">Sodat de quade humore en mogen,</l>
<l>Die in hen wassen, niet verdrogen.</l>
<l>Ende dit gecrijcht dat roede wijf</l>
<l>Die niet vele pijnt haer lijf,</l>
<l>Want het es behorlec dat si</l>
<l n="1155">Vele bloemen hebber daerbi.</l>
<l>Sal si gesont daermede bliven</l>
<l>So moeten emmer dan becliven</l>
<l>Haer bloemen, omdat haer bloet</l>
<l>In haren lichame, als ict verstoet,</l>
<l n="1160">Vergadert ende geronnen es.</l>
<l>Somwile valt oec, des sijt gewes,</l>
<l>Dat bloet uuteloept ten stonden</l>
<l>Beide ter nese of ten monde</l>
<l>Ende met spekelen die hen afgaet;</l>
<l n="1165">Somwile gebreken, dat verstaet,</l>
<l>Die bloemen, overmids errede</l>
<l>Ende oec overmids serechede,</l>
<l>Ende oec van groten wee</l>
<l>Ende van groten anxenen mee.</l>
<l n="1170">Ende werden de bloemen oec daernaer</l>
<l>Lange onthouden, wet vorwaer,</l>
<l>So eist te mestruwene mede</l>
<l>Van al te groter siechede,</l>
<l>Want somwile der wive orine</l>
<l n="1175"><pb n="156"/> Werden verkeert aldus in scine</l>
<l>Groenachtich, gelachtich ende bleec,</l>
<l>Ofte bruunlijc sekerlec.</l>
<l>Es dat sake dat men mach scouwen</l>
<l>Te lettel bloemen an die vrouwen,</l>
<l n="1180">Ende si hen gebreken ter stede,</l>
<l>Ende moru ende cranc sijn mede</l>
<l>Van complexien uutermaten,</l>
<l>So sal si hare dan doen laten</l>
<l>Die adre die onder dien cnoesel es,</l>
<l n="1185">Des iersts dages, sijt gewes,</l>
<l>In den iersten voet ter stede,</l>
<l>Sanderdages an den andren mede.</l>
<l>Also vele als sijs vermach</l>
<l>Sal mens laten op elken dach,</l>
<l n="1190">Want in alle siecheden sal men dinken</l>
<l>Dat men den sieken te sere niet crinken</l>
<l>En sal van eneger medicine</l>
<l>Dies hi hadde te groter pine.</l>
<l>Galienus segt in sire spraken</l>
<l n="1195">Van enen wive diere gebraken</l>
<l>IX maent die bloemen na das,</l>
<l>Die al haer lijf verstopt oec was,</l>
<l>Vercranct ende verdroeget mede,</l>
<l>Ende haer gebrac oec ter stede</l>
<l n="1200">Die lust sere ende ongemate</l>
<l>Beide van dranke ende van ate;</l>
<l>Ende Galienus dede oppenbare</l>
<l>Dieselve adren laten hare</l>
<l>Negen daghe, des sijt vroet,</l>
<l n="1205">Des eens dages an enen voet,</l>
<l>Des anderdages an den andren met,</l>
<l>Aldus deen na dander geset;</l>
<l>In corten tiden daer ter stede</l>
<l><pb n="157"/>Quam hare lust ende verwe mede.</l>
<l n="1210">Oec plegen si, dats hen ene pine,</l>
<l>Dicwile bestopt te sine</l>
<l>In den lichame, dat verstaet;</l>
<l>Dan sal men hen geven, dats mijn raet,</l>
<l>Vijf pillen, so scarp dat si</l>
<l n="1215">Mogen redelike ingaen daerbi;</l>
<l>Dan sal si verlaten, dat versta,</l>
<l>Ende baden sal si oec daerna;</l>
<l>Dan sal si drinken na dat bat</l>
<l>Calemenium, wetet dat,</l>
<l n="1220">Of nepitam of mirra</l>
<l>Gesoden in honege wel daerna,</l>
<l>Sodat I deel borns si</l>
<l>Ende dachtendeel honechs daerbi;</l>
<l>Dicwile alsi baeds gedinken,</l>
<l n="1225">Ende na dbat sal si drinken</l>
<l>Dyatesseron IJ d. gewichte</l>
<l>Honech ende water, seget tgedichte</l>
<l>Daermet sal sijt dus ontfaen.</l>
<l>Dyatesseron es, sonder waen,</l>
<l n="1230">Gemaect van desen IIIJ dingen</l>
<l>Die ic u noemen sal sonderlinge,</l>
<l>Alse aristologia longa ende bactis lauri</l>
<l>Ende menta ende gentiana daerbi,</l>
<l>Ende elc evenvele geset</l>
<l n="1235">Ende in honich gesoden daermet;</l>
<l>Ende dan sal hi nemen alse ierapiga,</l>
<l>Ende haer selen helpen oec daerna</l>
<l>Alle riekende crude, cinium,</l>
<l>Venkel, spica ende aprum,</l>
<l n="1240">Ameos, petercelle ende carvi,</l>
<l>Oft dese crude gesoden, seit men mi,</l>
<l>In wine, of gemenget mede</l>
<l><pb n="158"/>In honich, selen hen helpen gerede.</l>
<l>Galienus leert ons dat bivoet</l>
<l n="1245">Ontwee gewreven es so goet</l>
<l>Met wine gedronken, dats mijn raet,</l>
<l>Of in wine gesoden, dans niet quaet.</l>
<l>Nepita helpt gedronken met,</l>
<l>Daer men in enen bade set,</l>
<l n="1250">Of ontwee gewreven of gebonden</l>
<l>Op der vrouwen lichame ten stonden</l>
<l>Ende op den navel, sonder spot,</l>
<l>Of gesoden in enen pot;</l>
<l>Ende dan sal si gaen sitten mede</l>
<l n="1255">Op enen dorgaetten stoel mede,</l>
<l>Den pot boven alomme sluten</l>
<l>Dat die roec niegeren mach uute</l>
<l>Dan opwert ter naturen ga.</l>
<l>Bivoet noch meer, als ict versta,</l>
<l n="1260">Es goet geminget met captia,</l>
<l>Met cynamomum, met salvia,</l>
<l>Origanum. satureya, pulengium</l>
<l>Lenisticum ende oec anisium;</l>
<l>Ende dat men se alle siede dan</l>
<l n="1265">Met watre som, of men can,</l>
<l>Ende dat men vult I sackelkijn</l>
<l>Gemaect alse een orcussijn</l>
<l>Met wollen geteest herde cleine,</l>
<l>Ende dat men die siedinghe reine</l>
<l n="1270">Int sackelkijn met der wollen doe,</l>
<l>Of dat sackelkijn daerin nette alsoe</l>
<l>Ende leget, also heet als men can,</l>
<l>Op der vrouwen lichame dan,</l>
<l>Ende dit sal men dicke doen ter stede.</l>
<l n="1275">Oec morsus galline mede</l>
<l>Gesoden in I test ter noet</l>
<l><pb n="159"/>Ende geleit op der vrouwen scoet</l>
<l>Der naturen, dit es goet.</l>
<l>Een ander, dat sere hulpen doet</l>
<l n="1280">Den vrouwen, hebbic ondervonden</l>
<l>Om te doen hebben haer stonden.</l>
<l>Ghi selt niemen sonder mee</l>
<l>.......................</l>
<l>Castor, mirrus. cantarea,</l>
<l n="1285">Salvie, ende evenvele versta;</l>
<l>Dat bernt ende maect poeder daer</l>
<l>Ende siedet met watre daernaer,</l>
<l>Ende savina ende mirra oec in dat,</l>
<l>Ende dan drinke dat int bat.</l>
<l n="1290">Es oec die scoet der naturen</l>
<l>Al te sere verherdt tier uuren</l>
<l>Dat dese medicine verhelpt niet</l>
<l>Dat die bloemen comen iet,</l>
<l>So nemt van enen osse die galle</l>
<l n="1295">Of van enegen diere met alle</l>
<l>Ende viter ende ysopi,</l>
<l>Die wel geminget te gader si</l>
<l>Ende wolle wel geteset met</l>
<l>Ende in dese dinge gevet,</l>
<l n="1300">Ende maket haer lanc ende stijf</l>
<l>Dat ment steken moge int lijf</l>
<l>Tusschen des wives been al bloet</l>
<l>Recht in der naturen scoet,</l>
<l>Dits orborlec ende goet raet;</l>
<l n="1305">Ochte, aldus verstaet,</l>
<l>Men make dit sonderlinge</l>
<l>Van desergelike eens mans dinge</l>
<l>Dat sal men doen dor dese noet</l>
<l>Den vrouwen overal in den scoet</l>
<l n="1310">Der naturen daert hol es,</l>
<l><pb n="160"/>Dan sal comen menstrues.</l>
<l>Es dat sake dat die vrouwen</l>
<l>Te lettel hebben ende met trouwen</l>
<l>Haer stonden, om dat so selen si</l>
<l n="1315">Dese crude nemen, seggic di,</l>
<l>Van beiden pulegium ende betoniam</l>
<l>Ende oec mede sentonicam;</l>
<l>Ende dese soutu sieden dan</l>
<l>In watre ende in wine vortan,</l>
<l n="1320">Sodat die twedeel versoden es,</l>
<l>Ende wringet dor I cleet dor des</l>
<l>Ende drinket met sape van grisen,</l>
<l>Dits di goet in alre wisen.</l>
<l>Een ander, ten selven herde goet:</l>
<l n="1325">Nemt mente, pulegium, ende doet</l>
<l>Elcs evenvele I hantvol daer,</l>
<l>Ende saelgen IIJ dragmen daernaer</l>
<l>Ende planten van roden coelen oec,</l>
<l>Ende gestoeten porloec,</l>
<l n="1330">Ende al sieden in I pot na dat</l>
<l>Ende gevent haer drinken in I bat.</l>
<l>Ende es dat sake dat haer stonden</l>
<l>Hebben tebroken lange stonden,</l>
<l>So nemt repontsi</l>
<l n="1335">Derdalf penewert swaer, seggic di,</l>
<l>Ende drogen bivoet ende peper mede</l>
<l>Ene dragme onder beide gerede,</l>
<l>Ende maket van desen pulver saen,</l>
<l>Ende drinken soutu dit, sonder waen,</l>
<l n="1340">Smergens, ende savonts met</l>
<l>IIJ, oec dat wet,</l>
<l>Dat ghi se decken selt daernaer</l>
<l>Dat si sweten mogen daernaer.</l>
<l>Noch een ander goet gewesse:</l>
<l n="1345"><pb n="161"/> Ghi selt nemen de wortle van lesse</l>
<l>Ende van loghen stocken mee</l>
<l>Ende vinkel ende oec nepite,</l>
<l>Dese sal men sieden in wine</l>
<l>Ende drinken, dits goede medicine;</l>
<l n="1350">Of ghi selt nemen soismaer</l>
<l>Ende caneum oec vorwaer,</l>
<l>Ende bivoet mede daeran,</l>
<l>Ende roest mi dese in botre dan</l>
<l>Ende bindet haer suvelike heet</l>
<l n="1355">Op den navel wel gereet;</l>
<l>Want I mester dede desgelike</l>
<l>Der conijncinnen van Vrankerike:</l>
<l>Hi nam gincber goet ende vri</l>
<l>Ende blade van bome van lauri</l>
<l n="1360">Ende savina oec daermede,</l>
<l>Ende wreefse te gadre al gerede</l>
<l>Ende decse in enen pot daernaer</l>
<l>Ende setse over tfier, dats waer;</l>
<l>Doen dedi sitten na das</l>
<l n="1365">Op enen stoel die dorgaet was,</l>
<l>Ende den pot onder hare,</l>
<l>Ende liet den roec opweert slaen aldare</l>
<l>Recht tusschen in die nature;</l>
<l>Dit dedi IIJ warf of meer ter uure,</l>
<l n="1370">Ende haer stonden quamen daernaren</l>
<l>Gelijc dat si sculdech waren.</l>
<l>De vrouwe die aldus gedane</l>
<l>Roekinge willen gane</l>
<l>Of oefenen willen scouinge,</l>
<l n="1375">Hen es goet boven alle dinge</l>
<l>Dat si haer scoenhede rechten binnen</l>
<l>Met couden unguente in allen dingen;</l>
<l>Salven selen omdat si</l>
<l><pb n="162"/>Niet te sere verhitten daerbi.</l>
<l n="1380">Het es oec goet te derre stoven</l>
<l>Daeraf es geseit hierboven</l>
<l>Of te derre rokingen mede</l>
<l>Comijn ende anijs bede,</l>
<l>Flammula, calamente ende menta,</l>
<l n="1385">Te gadre geminget, als ict versta.</l>
<l>Tesen es oec goet, dat wet,</l>
<l>Crauwinge ende oec bruden met,</l>
<l>Ende op die hant bloet laten</l>
<l>Dat deert sere uutermaten.</l>
<l n="1390">Si selen onjoen eten oec,</l>
<l>Mostaert ende porloec,</l>
<l>Peper, loec ende comijn,</l>
<l>Ende visschen die in sculpijn sijn;</l>
<l>Ende si selen drinken, dits in scijn,</l>
<l n="1395">Goeden, starken, witten wijn;</l>
<l>Ja, opdat si niet en heeft den rede</l>
<l>Ofte int hoeft siechede;</l>
<l>Want in alle reden, verstaet,</l>
<l>So es de wijn gedronken quaet.</l>
<l n="1400">Ondertiden gevalt oec mede</l>
<l>Dat die overvloyenthede</l>
<l>Van vrouwenstonden es so groet</l>
<l>Dat sire afcomen in groter noet.</l>
<l>Dit comt bedi, des seker sijt,</l>
<l n="1405">Omdat die adren sijn te wijt</l>
<l>Ende te sere ontploken met</l>
<l>Die in de matrice sijn geset;</l>
<l>Of bi wilen spliten si,</l>
<l>Daer af comt roet bloet daerbi</l>
<l n="1410">Ende cleer in groter quantitheit.</l>
<l>Of oec mede, alse men seit,</l>
<l>Van vele aets ende dranc</l>
<l><pb n="163"/>Daer werd af I masse bloeds gemanc,</l>
<l>Diewelke alse en connen niet</l>
<l n="1415">Die vate dan onthouden iet.</l>
<l>So breket uut dan ter stede</l>
<l>Of onderwilen comet mede</l>
<l>Om die overtullege hitte met alle</l>
<l>Des bloets van der calore van der galle</l>
<l n="1420">Die overtullich vloyende es,</l>
<l>Dat maect verwallende, sijt seker des,</l>
<l>Dat bloet dat in den vate niet</l>
<l>En mach duren, alst gesciet;</l>
<l>Oft gesouten fleuma mede</l>
<l n="1425">Minget haer met den bloede gerede</l>
<l>Ende maket dunne, sodat daer</l>
<l>Die adren vloyen daernaer.</l>
<l>Ende es dat sake dat dit bloet,</l>
<l>Dat vor menstruis uutgaen moet,</l>
<l n="1430">Verwandelt in ghelheden na,</l>
<l>So comet recht van colera;</l>
<l>Ende werdet bleec ende wit,</l>
<l>So comet van fleumen dit;</l>
<l>Ende eist van roder gedane,</l>
<l n="1435">So comet van sanguine, ic wane;</l>
<l>Ende eist bruun in sine dien,</l>
<l>So comet van melancolien.</l>
<l>Ende alle dese siecheden</l>
<l>Comen dus, na der waerheden,</l>
<l n="1440">Om dumoren, die sijn binnen</l>
<l>Gecorrumpeert in allen sinnen,</l>
<l>En can onthouden, dat verstaet,</l>
<l>Ende daeromme si dan vloyen gaet</l>
<l>Ende, als daeraf gevalt de doot,</l>
<l n="1445">.......................</l>
<l>Ende van desen saken ontverwen si</l>
<l><pb n="164"/>Ende werden mager oec daerbi;</l>
<l>Ende duret lange oec daerna,</l>
<l>So valt si int water, als ict versta,</l>
<l n="1450">Bedi der leveren substantie met</l>
<l>Wert van coude sere ontset</l>
<l>Ende in naturliker hitte.</l>
<l>Oec mede omme ditte</l>
<l>Dat hen gebrect haer appetijt,</l>
<l n="1455">Begert si sapachtichge dingen ter nijt,</l>
<l>Die dumoren verwandelen doet</l>
<l>Na gewoente, dat es goet.</l>
<l>Es dat sake dat comt van bloede,</l>
<l>So soutu laten dor die hoede</l>
<l n="1460">An den arm of an die hant,</l>
<l>Sodat dbloet optrecke tehant;</l>
<l>Ende es dat die calore</l>
<l>Van der galle vloyt al dore,</l>
<l>So sal men nemen lichte dinge</l>
<l n="1465">Die mogen helpen sonderlinge,</l>
<l>Als trifera sarrancenica</l>
<l>Of rosaca novella</l>
<l>Met den sape van violetten</l>
<l>Ende scariole, dus sal men netten.</l>
<l n="1470">Ende comet van der overvloyenthede</l>
<l>Van flumen of van swarte colore mede,</l>
<l>So sal men nemen yralogriodius,</l>
<l>Ende doent in water, ende drinkent dus.</l>
<l>Na dese purgacie in allen sinnen</l>
<l n="1475">Es men sculdech buten ende binnen</l>
<l>Dingen te doene die stringeren</l>
<l>Ende die stonden doen verteren;</l>
<l>Ende hieromme sal men drinken na des</l>
<l>Water, daer in gesoden es</l>
<l n="1480">Scorse ende van prume gernaten</l>
<l><pb n="165"/>Ende galla, van noten muscaten</l>
<l>Die scale daeraf, ende roseblade</l>
<l>Ende eikenblade, mede te rade,</l>
<l>Ende bedagar, rubi ende agrimonia</l>
<l n="1485">Ende wegebrede; ende daerna,</l>
<l>Weder si sijn gevoeget ter stede</l>
<l>Of ge&#x00EB;envoldecht, si helpen mede.</l>
<l>Na den eten geeft haer na des</l>
<l>Te drinkene pullius ematrices,</l>
<l n="1490">Dat met regenwatre getempert si,</l>
<l>Ende oec pulver van coralli</l>
<l>Ende gummi mede van arabici,</l>
<l>Balaustie ende cornu cervini,</l>
<l>Seminis mirre ende portulace</l>
<l n="1495">.......................</l>
<l>Sans atomorum ende plantaginis,</l>
<l>Scabis ende sanguis draconis.</l>
<l>Oec sal si eten in der noede</l>
<l>Hinnen gesoden, ende in broede</l>
<l n="1500">Versche vische ende edic met.</l>
<l>Gerstenbroet oec mede et,</l>
<l>Ende tisanie sal drinken si,</l>
<l>Op gerste gesoden, seit men mi;</l>
<l>Ende ierstwarf in sulker gesoden daer</l>
<l n="1505">Met zeewatre, wet vorwaer,</l>
<l>Tote dat begint roeden mede;</l>
<l>Dan doeter met edic ter stede</l>
<l>Ende ziet dor een cleet dan</l>
<l>Ende gevet haer drinken vortan.</l>
<l n="1510">Een ander: si sal drinken roden wijn</l>
<l>Die met zeewatre getempert sijn,</l>
<l>Ende de wortele van wegebrede</l>
<l>In der vrouwen nature mede.</l>
<l>Oec es goet te dese dingen</l>
<l n="1515"><pb n="166"/> Dit selve sap sonderlinghe</l>
<l>Op den buuc gebonden mede,</l>
<l>Of op de matrice ter stede</l>
<l>Ene plaestre daeraf gemaect.</l>
<l>Ten selven es goet gesaect</l>
<l n="1520">Tsap van donderblade in scine</l>
<l>Gedronken met witten wine;</l>
<l>Het es oec goet ten selven mede.</l>
<l>I ander nemt de scorse mede</l>
<l>.......................</l>
<l n="1525">Tsap van baratarie</l>
<l>Gedronken in watre of in wine,</l>
<l>Dit helpt al jegen dese pine.</l>
<l>Ten selven, IJ stucken lardi</l>
<l>Met salera ende stroye corandri,</l>
<l n="1530">Daerop inpulum wise mede</l>
<l>Ende daeraf tsaet ter stede,</l>
<l>Ende pulum van alsenen ter stat,</l>
<l>Ende bindet op den navel na dat.</l>
<l>Het sijn oec goede plaestren daerna</l>
<l n="1535">Van alsenen ende van majorana,</l>
<l>Van sisimbreo, ende gestoten dat</l>
<l>Met swinensmere, ende oec ter stat</l>
<l>Gebonden op de side mede,</l>
<l>Op den buuc ter selver stede;</l>
<l n="1540">Ende leide men daerop moru blade</l>
<l>Van mirren, het wort goet te rade.</l>
<l>Ten selven es oec goet sere</l>
<l>Netelen gestoten met swinensmere,</l>
<l>Op die lendinen gebonden</l>
<l n="1545">Ende op den buuc metten stonden;</l>
<l>Ende dade mer op blader van ulmi,</l>
<l>Die versch waren, het heetter bi.</l>
<l>Een ander nemt de scorse mede</l>
<l><pb n="167"/>Van der nokernote gerede,</l>
<l n="1550">Ende naecter af pulum mee</l>
<l>Ende doeter in water van der zee</l>
<l>Drinke dat, ende daernaer</l>
<l>Maect ene plaestre daer</l>
<l>Van scaepsdrecke sonder mere</l>
<l n="1555">Ende gescoten met swinensmere,</l>
<l>Ende op den buuc geleit ter stede</l>
<l>Ende oec op die lendinen mede.</l>
<l>Oec maect pulver, radic u,</l>
<l>Van eyscalen, ende gevet nu</l>
<l n="1560">Hare in dranke te drinkene dan</l>
<l>IIJ dage, ende vorweert an</l>
<l>Des vierdes dages mogedi</l>
<l>Opheffen, ende dwaet se mi</l>
<l>Met couden watre in die stede</l>
<l n="1565">Met IIJ vingren in haer heimlijchede.</l>
<l>Matrix, alse Alexander seit</l>
<l>In Anathonia na der waerheit,</l>
<l>So es si cout ende oec droge</l>
<l>Ende gevormt in haer vermogen</l>
<l n="1570">Gelijc der magen, ende boven met</l>
<l>Es si met adren wel beset,</l>
<l>Ende benede so es si</l>
<l>Vleeschachtich ende sachte daerbi,</l>
<l>VIJ blade balgekine mede,</l>
<l n="1575">Ende elc heeft sine besceden stede,</l>
<l>Ende heeft IJ hole staende</l>
<l>Inwert ende uutwert gaende;</l>
<l>Ende inwert gaen si neder daer</l>
<l>Tote onder die vorke, wet vorwaer,</l>
<l n="1580">Gelijc dat bescreven es</l>
<l>In Viatico, sijt seker des.</l>
<l>Daeromme es twijf couder vele</l>
<l><pb n="168"/>Dan die man in allen spele;</l>
<l>Van complexien nochtan es si</l>
<l n="1585">Meer eischende dan hi;</l>
<l>Ja in IIJ manieren met:</l>
<l>Dene maniere es, dat wet,</l>
<l>Dat si van couder complexien es</l>
<l>Ende van droger, sijt gewes,</l>
<l n="1590">Ende van herder substancien nu</l>
<l>Ende vaster, dat seggic u.</l>
<l>Alse twijf ontsteken es, dat wet,</l>
<l>So bernt si meer ende verhet,</l>
<l>Gelijc dat yser bernt sere</l>
<l n="1595">Dant gout doet, ende oec mere,</l>
<l>Bedi met den goude sonderlinge</l>
<l>Sijn alle instrumente van lichten dinge</l>
<l>Int berren dan si met ysere si.</l>
<l>Ene ander redene provicker bi:</l>
<l n="1600">Twijf es aderachtich sonderlinge,</l>
<l>Ende alle aderachtege dinge</l>
<l>Sijn gevoeleker dan andre vele;</l>
<l>Daeromme, alst comt te dien spele,</l>
<l>So hebben si genoechte groet, wet vorwaer,</l>
<l n="1605">Alsi hare nature verliesen daer.</l>
<l>Die derde maniere es mede</l>
<l>Na der manieren gemaecthede,</l>
<l>Bedi si sijn aderachtech terstont</l>
<l>Beneden an der matricen mont,</l>
<l n="1610">Ende die adren ontfaen dat saet</l>
<l>Ende benetten se daer si af, verstaet;</l>
<l>Maer ten oversten adren met</l>
<l>Die en beroert niet tsaet, dat wet;</l>
<l>Daeromme die ketelinge, als men siet,</l>
<l n="1615">Mach versaedt worden niet;</l>
<l>Daeromme des mans mogenthede,</l>
<l><pb n="169"/>Al es hijs niet versaedt mede,</l>
<l>Si vergeet hem daer alsoe;</l>
<l>In wil daer nemmer seggen toe.</l>
<l n="1620">Matrix heeft monde twee</l>
<l>Buten ende binnen, ende noch mee;</l>
<l>Die butenste altoes open es,</l>
<l>Ende heet der matricen hals dor des,</l>
<l>Bedi dat vor men heet vulva</l>
<l n="1625">Es der matricen dore, alsict versta,</l>
<l>Ende die binnenste mont daeraf alsoe</l>
<l>Slut onderwilen vaste toe</l>
<l>Ende ondertiden eist open mede.</l>
<l>Ende als twijf ontfeet ter stede</l>
<l n="1630">Slut si so vaste, hebbic vernomen,</l>
<l>Datter I naelde niet in soude comen;</l>
<l>Maer int bruden es si altoes open</l>
<l>Om tsaet tontfane, des es si in hopen.</l>
<l>Daerna, alsijt heeft ontfaen</l>
<l n="1635">Slut si weder toe saen,</l>
<l>Ende es altoes also besloten daer</l>
<l>Tote dat si kints geneset daernaer;</l>
<l>Bedi vrouwen die dragen kint</l>
<l>Begeren brudens meer om tgent,</l>
<l n="1640">Want tsaet en mach niet comen mede</l>
<l>Ter genoechten in der matricen stede.</l>
<l>Oec heeft matrice VIJ hoelkine</l>
<l>In die rechter side in scine</l>
<l>Esser IIJ ende in die slinke drie</l>
<l n="1645">Ende een in midden, seit men mie;</l>
<l>Ende daeromme seggen selke dan</l>
<l>Dat men in den rechtren wint den man</l>
<l>Ende in de slinke wint dat wijf,</l>
<l>Dat men in midden wint heeft lijf.</l>
<l n="1650">Andre seggen overmids nature</l>
<l><pb n="170"/>In jegewelc hol mach winnen ter uure,</l>
<l>Ende dat men in die slinke side wint</l>
<l>Dats I mannachtich wijf dat kint,</l>
<l>Ende wint men in die rechter side</l>
<l n="1655">Dats I wijfachtich man tien tide.</l>
<l>Ghi selt weten dat selcs mans roede</l>
<l>So crom es, dat tsaet te goede</l>
<l>Dat bi haer niet mach ontfaen</l>
<l>In die matrice, hebbic verstaen,</l>
<l n="1660">Ende in I ander deel ontfaet tsaet;</l>
<l>Daeromme sijnt, dat wel verstaet,</l>
<l>Ondertiden knechte, ende oec mede</l>
<l>Ondertiden meiskijn, ende oec bede.</l>
<l>Het gevalt somwile den vrouwen</l>
<l n="1665">Dat haer matrix opheft, entrouwen;</l>
<l>Daerbi comt dat si verkeert si</l>
<l>Ende cranken appetijt hebben daerbi</l>
<l>Van vercoutheden der herten mede</l>
<l>Dat hen overcomt te meneger stede.</l>
<l n="1670">Ondertiden dogen si sincopin,</l>
<l>Ende dat de puls slaet te min</l>
<l>Dat men se niet geborsen can</l>
<l>Alse men tasten wilt daeran.</l>
<l>Ende van der saken, sonder blijf,</l>
<l n="1675">Word ondertiden crom dat wijf,</l>
<l>Sodat ondertiden dat hoeft</l>
<l>Ende die kinnen vergadren, geloeft,</l>
<l>Ende dat si haer stemme verliesen met,</l>
<l>Ende lippe ende tande oec, dat wet,</l>
<l n="1680">Bedwingen ende de borst aldaer</l>
<l>Boven mate opheffen, wet vorwaer.</l>
<l>Galienus segt van enen wive</l>
<l>Die soe doegede in haren live</l>
<l>Dat si verloes haer stemme ter stede</l>
<l n="1685"><pb n="171"/> Ende haren puls verloes si mede,</l>
<l>Ende si was so gebreclijc in hare</l>
<l>Gelijc of si doot ware,</l>
<l>Ende negeen teken van den live</l>
<l>Vant men daer in genen wive;</l>
<l n="1690">Maer haer nature hadde meer no min</l>
<l>Te luttel hitten ant herte in;</l>
<l>Ende selke mesters seiden daer</l>
<l>Dat si doot ware, vorwaer.</l>
<l>Galienus nam wolle ende deed se doe</l>
<l n="1695">Vor haren nese, ende provese soe,</l>
<l>Ende vant lijf noch an hare,</l>
<l>Ende seide dat dese siecheit aldare</l>
<l>Haere anquam, bedi dat si</l>
<l>Te vele naturen hadde, daerbi</l>
<l n="1700">Dat si mans en plach niet,</l>
<l>Ende haer nature, alse men siet,</l>
<l>Gecorrumppeert was ter stat.</l>
<l>Ende wedewen gevalt vele dat</l>
<l>Die vor mans hebben geplogen;</l>
<l n="1705">Ende jonge liede oec wel mogen</l>
<l>Dese dinge oec gescien met,</l>
<l>Alsi tharen tide comen, dat wet,</l>
<l>Dat si huwelijc souden plien</l>
<l>Ende mans niet hebben in dien,</l>
<l n="1710">Bedi in hen dat saet</l>
<l>Meer overvloyt, dat verstaet,</l>
<l>Dat sonder man niet mach wesen,</l>
<l>Die nature in hen verderven van desen.</l>
<l>Ende van desen sade, dat es</l>
<l n="1715">In hen overvloyende, des sijt gewes,</l>
<l>Ende dese verrotte matrice mede</l>
<l>Comt ene wintachtichede</l>
<l>Opwert tselker stede slaende</l>
<l><pb n="172"/>Tote bi der herten ommegaende</l>
<l n="1720">Die sijn gebure der herten omtrent</l>
<l>Ende der magen instrument.</l>
<l>Ende hieraf hen gebrect der sprake,</l>
<l>Ende dit ongemac van desen ongemake</l>
<l>Nemt beginsel van dat hen</l>
<l n="1725">Haer siecheit gebreken meer no men,</l>
<l>Ende gebreken hare stonden;</l>
<l>Ende es in hen overtullech vonden</l>
<l>Dat saet es in hen tongemac</l>
<l>Vele te meer, daer ic af sprac.</l>
<l n="1730">Die overste medicine die es</l>
<l>Jegen dit ongemac, des sijt gewes,</l>
<l>Dat men in die hande ende in die voete</l>
<l>I lettel crauwe met goeder moete</l>
<l>Met olie lauine, dat wet,</l>
<l n="1735">Ende vor den nese houde met</l>
<l>Dinge die sijn van gore sware,</l>
<l>Alse galbanum, ende daernare</l>
<l>Beverscul, pec, gebert velt,</l>
<l>Ende I linijn cleet gebernt gi selt</l>
<l n="1740">Of apponax daervore houden nu,</l>
<l>Ende derregelike, dat seggic u,</l>
<l>Ende warme unguente daer sal men met</l>
<l>Vulvam ungeren binnen, dat wet,</l>
<l>Ende buten, alse hierna steet,</l>
<l n="1745">Dats yroleon musseloen gereet</l>
<l>Ende camillion ende ardilion;</l>
<l>Dese bringen weder in haer doen</l>
<l>Menstrua ende ander siechede.</l>
<l>Men sal I ventoyse setten mede</l>
<l n="1750">Op die borst, ende smorgens alsoe</l>
<l>Sal si diacimum nemen, ende daertoe</l>
<l>Metten sape van eppen daer</l>
<l><pb n="173"/>Of met den sope van calamente, vorwaer,</l>
<l>Of van nepita gemaect, verstaet;</l>
<l n="1755">Of ghi selt nemen belsemsaet,</l>
<l>Wit peper ende costi,</l>
<l>Mente, eppe, ende castori</l>
<l>Evenvele I dragma</l>
<l>Ofte meer, dit stoet daerna</l>
<l n="1760">Ende temperet met witten wine</l>
<l>Ende drinkes I dragma in scine.</l>
<l>Justinus heet dat men neme nu</l>
<l>Comijn, ende drogene, seggic u;</l>
<l>Ende I lepelken vol ofte mee</l>
<l n="1765">Geve in dranke, het stelpt wee.</l>
<l>Hi heet oec nemen, Godweet,</l>
<l>Tinc van den vos of van der geet,</l>
<l>Ende maecter pulver af ter stede</l>
<l>Ende doet in hare scamelhede.</l>
<l n="1770">Maer Tribacius heet sieden mee</l>
<l>Den wortel van gemandere</l>
<l>Of camadreos of venkel, verstaet,</l>
<l>Ende van lijnsade dat saet,</l>
<l>Ende doet oec daerna in des.</l>
<l n="1775">Oec seit hi dat daertoe goet es</l>
<l>Wortele ende logenstoc, dat wet,</l>
<l>Gesoden ende gescoten met</l>
<l>Swinensmoute ende geleget</l>
<l>Op den navel, alse men seget</l>
<l n="1780">Es dat sake dat na der dracht</l>
<l>Matrix es buten hare macht</l>
<l>Ende te sere gaet nederwaert,</l>
<l>Men sal wermen evene ter vaert</l>
<l>Die ierstwerf gesuvert es</l>
<l n="1785">Ende gevet wale om des,</l>
<l>Matrix gaet uut haerre stede</l>
<l><pb n="174"/>Sonder waen, ende sciet uut mede</l>
<l>Te naturliker, alse men weet;</l>
<l>Ende dat valt bi den adren gereet</l>
<l n="1790">Die omtrent matrix staen;</l>
<l>Alsi met coude wort bevaen,</l>
<l>Ende morwet die wachede</l>
<l>Die overvloyende es inwert mede.</l>
<l>Dese vercoutheit ende dese moruheit</l>
<l n="1795">Comt der matricen anegereit</l>
<l>Van couder locht, die ingaet</l>
<l>Matrix hole; ende, verstaet,</l>
<l>Het comt oec vele, wetet dat</l>
<l>Omdat si op enen couden steen sat;</l>
<l n="1800">Oec comet ondertiden menichfout</l>
<l>Dat si baden in water cout;</l>
<l>Ende word licht ende moru daerbi</l>
<l>Ende uut haren gaet dan si.</l>
<l>Eist dat matrix nederwert sleet</l>
<l n="1805">Ende niet altemale uut en geet,</l>
<l>So sal men vor den nese houden dus</l>
<l>Balsamus of muscus,</l>
<l>Spica, nardi, scorope ende ambra</l>
<l>Ende derregelike oec daerna;</l>
<l n="1810">Ende beneden sal men se roeken mede</l>
<l>Met gebernenden cledren dier gelijchede,</l>
<l>Ende op den navel leggen met</l>
<l>Wolle, die in wine ende in olie es gevet.</l>
<l>Ende eist dat matrix uutegeet,</l>
<l n="1815">Nemt armoriacum gereet</l>
<l>Ende tempert met sap van alsenen dat</l>
<l>Ende salven haren lichame ter stat;</l>
<l>Daerna nemt cassiafustula ende ruta</l>
<l>Ende bivoet evenvele daerna</l>
<l n="1820">.......................</l>
<l><pb n="175"/>Ende siedet in wine daerna;</l>
<l>Met gesodender tarwen al bloet</l>
<l>Sal ment daerop binden ter noet.</l>
<l>Ende ierstwerf boven allen dingen,</l>
<l n="1825">Es matrix uutcomen sonderlinge,</l>
<l>So seldi se met wen handen saen</l>
<l>In haer proper stat doen staen,</l>
<l>Ende dan sal si na dat</l>
<l>Gaen sitten in een warm bat,</l>
<l n="1830">Daerin gesoden sal sijn, als ict versta,</l>
<l>Balanstria, cortex malignata,</l>
<l>Rosa galla, contusa menta,</l>
<l>Sumac, glandes, lenticula,</l>
<l>Daeraf sal men I stove maken,</l>
<l n="1835">Die sere helpt te desen saken.</l>
<l>Dyascorides stoven heet</l>
<l>Ofte suffumigeren gereet,</l>
<l>Haer dieten selen cout wesen.</l>
<l>Een experiment goet te desen</l>
<l n="1840">Dat geproeft es in ware dinc</l>
<l>Daer die matrix uuteginc:</l>
<l>Pulver van den herte des herts met</l>
<l>Ende blader van lauwerbome, dat wet,</l>
<l>Evenvele ene onse mede</l>
<l n="1845">Ende I dragma mirren gerede;</l>
<l>Wrivet ende temperet met wine</l>
<l>Ende gevet in dranke, dits medicine,</l>
<l>Ende aldus sal matrix mede</l>
<l>Wedergaen in haren stede.</l>
<l n="1850">Ondertiden worden daernaer</l>
<l>Opblasinge in matrix daer</l>
<l>Ende apostemen van diverser manieren.</l>
<l>Eist dat colera uutgaet sciere</l>
<l>Van der leveren es de sake met</l>
<l n="1855"><pb n="176"/> Van ere aposteme, oec dat wet,</l>
<l>So maket enen rede daer</l>
<l>Ende enen canker, dat es waer.</l>
<l>Ende eist van couden humoren mede</l>
<l>Ende roe ende hart ter stede</l>
<l n="1860">Ende swaerheiden met groten wee;</l>
<l>Ende eist in ene side oec mee</l>
<l>Van der matricen bi den monde,</l>
<l>So gevoelt si rouwe tien stonden</l>
<l>An haer scoenhede, ende oec mede</l>
<l n="1865">An den navel, te meneger stede</l>
<l>An de lindinen, daer af comt</l>
<l>Dat men die bloetsocht nomt;</l>
<l>Ende es daposteme banderside,</l>
<l>So es si in den rugge tien tide</l>
<l n="1870">Ende in die side groet seer</l>
<l>Ende den lichame verstopt meer.</l>
<l>Ierstwerf sal men vernemen</l>
<l>Welc de saken sijn der apostemen</l>
<l>Eist dat si van heter saken si,</l>
<l n="1875">So seldi laten I adre daerbi</l>
<l>Die in den voet es gestaen,</l>
<l>Dit seit Galienus sonder waen.</l>
<l>Nadat men kint die siechede,</l>
<l>Want liet men an de hant mede</l>
<l n="1880">In der siecheit van matrix daer</l>
<l>Die lange trect, vorwaer,</l>
<l>Dat bloet opwert, ende alsoe</l>
<l>Trect die matrice daerwert toe;</l>
<l>Ende om dit so es men sculdech ter stede</l>
<l n="1885">Dbloet beneden te latene mede.</l>
<l>Ende es twijf starc ende vermogen,</l>
<l>Dat sijt IJ werf mach gedogen</l>
<l>Op enen dach te latene daer,</l>
<l><pb n="177"/>Dat waer haer goet, ende daernaer</l>
<l n="1890">Sal men haer geven in dranke mede</l>
<l>Sap van morellen ende wegebrede,</l>
<l>Donderbaer ende castiofistele</l>
<l>Ende mandragora ende desgelike mee.</l>
<l>Men sal oec nemen I plaester met,</l>
<l n="1895">Die de hitte verdrijft, dat wet,</l>
<l>Ende de cracht conforteert mee,</l>
<l>Van den sape van portulace</l>
<l>Ende silij ende wegebrede,</l>
<l>Van scarleye ende donderbaer mede,</l>
<l n="1900">Ende daertoe olie rosaciarum;</l>
<l>Ende daerna, alst rijp es som,</l>
<l>Sal mer opleggen lijnsaet</l>
<l>In botren gesoden, dat verstaet,</l>
<l>Ende malue ende fenigriec met</l>
<l n="1905">Ende ganssmout of hinnen, dat wet,</l>
<l>Ende dwitte van den eye daermede,</l>
<l>Dit es goet te sulker stede.</l>
<l>Dyascoridis seget dit,</l>
<l>Dat sere hulpet die sit</l>
<l n="1910">In water daer spica in gesoden es.</l>
<l>Paulus leert oec, sijt seker des,</l>
<l>Enen te makene daermede</l>
<l>Jegen der matricen herthede</l>
<l>Ende jegen hare verkeertheit</l>
<l n="1915">Of geswollen of windachticheit,</l>
<l>Dit verdrijft men ende geneest met.</l>
<l>Nemt van den calve dat vet</l>
<l>Ende van den buc oec</l>
<l>Thewichte van XLVIIJ d. groet,</l>
<l n="1920">Ende van den vetten des hertshoren</l>
<l>Drie dragmen ende daertoe horen</l>
<l>Tfette van der gans ende van der hinnen met</l>
<l><pb n="178"/>Evenvele IIJ dragmen, dat wet,</l>
<l>Ende honich IJ dragmen daerbi,</l>
<l n="1925">Ende VJ d. gewichte van ysopi,</l>
<l>Dese sal men stoten gerede,</l>
<l>Ende wijfs melc mingen mede</l>
<l>Ende met olien van rosen roet</l>
<l>Ende met I pessere indoen ter noet,</l>
<l n="1930">Ende daeraf sal men I plaester maken.</l>
<l>Es de posteme van couder saken,</l>
<l>Haer dieten selen sijn clene</l>
<l>Om die humoren te minderne allene.</l>
<l>Ende wiltuse ter gesonde wert keren,</l>
<l n="1935">Die aposteme, ic saelt di leren,</l>
<l>So nem fenigere ende lijnsaet</l>
<l>Ende gerstenmele, dat verstaet,</l>
<l>Te gadre gesoden, sijt seker des,</l>
<l>Ende boven gesoden in duvenmes.</l>
<l n="1940">Es dat de posteme inwert ga</l>
<l>Ter blasen wert, so nem daerna</l>
<l>Geitenmelc ende esels mede,</l>
<l>Ende drinke dat, ende make ter stede</l>
<l>Van tysanen ende honich aldaer</l>
<l n="1945">Enen possere, ende doet in daernaer</l>
<l>Met enen in die matricee,</l>
<l>Het helpt ter baten vele mee.</l>
<l>Dits jegen die hebben niet</l>
<l>Haer stonden, of gebreken iet:</l>
<l n="1950">Om weder te hebbene seldi</l>
<l>Van der wortelen nemen, seit men mi,</l>
<l>Van der wilgen de scorse daer</l>
<l>Die naest der overster es, vorwaer,</l>
<l>Ende seltse met wine sieden mede</l>
<l n="1955">Ende tempernse ende warmense ter stede,</l>
<l>Des morgens in dranke geven.</l>
<l><pb n="179"/>Oec es goet daer beneven</l>
<l>Malua persicaria ende blader van lauri</l>
<l>Ende I rokinge gemaect daerbi,</l>
<l n="1960">Ende de wortle van rosen mede</l>
<l>Gebonden ende gedaen ter stede.</l>
<l>Om die haer stonden te sere</l>
<l>Flueren ende daeraf hebben dere,</l>
<l>Ghi selt nemen I hertshoren</l>
<l n="1965">Ende die ontwee sniden te voren</l>
<l>Ende pulveren se met den sade</l>
<l>Van der netelen met goeder stade</l>
<l>Ende temperet met regenwatre daer,</l>
<l>Ende gevet haer drinken daernaer.</l>
<l n="1970">Medicine jegen dieghene</l>
<l>Die hem beseiken op dbedde altenen,</l>
<l>Willense of en willense, dat wet,</l>
<l>Si ne connens niet onthouden met,</l>
<l>Dese sal men met warmen crude daer</l>
<l n="1975">Beroken ende stoven daernaer.</l>
<l>Jegen de luse tusschen de been</l>
<l>Ende onder docsele, van desen tween,</l>
<l>Heten platluse, dat verstaet,</l>
<l>Du sout nemen, na minen raet</l>
<l n="1980">Alsene, ende met olien mingen,</l>
<l>Ende daeraf maken temperingen</l>
<l>Ende bestriken daer die worme sijn.</l>
<l>Ende oec es goet ende fijn</l>
<l>Ten roden ogen, die se daermet</l>
<l n="1985">An den steert bestrijct, dat wet.</l>
<l>Waer dat in den mont stinct,</l>
<l>Dat de quade mage toebrinct,</l>
<l>Ghi sult nemen doverste mede</l>
<l>Van der menten, ende dat gerede</l>
<l n="1990">Sieden in wine, tote dat es</l>
<l><pb n="180"/>Ter helft gesoden, ende na des</l>
<l>Dat gedronken, alse die mage</l>
<l>Wel gesuvert es alle dage,</l>
<l>Soutu dinen mont wasschen daer;</l>
<l n="1995">Dit es goet wel oppenbaer.</l>
<l>Alse vrouwen sijn gequetst van desen</l>
<l>Dat manne met hen hebben gewesen,</l>
<l>Dat si swillen an hare nature,</l>
<l>Si sullen sieden daertoe ter cure</l>
<l n="2000">Malue ende poleye mede</l>
<l>In regenwatre daer ter stede,</l>
<l>Sitten ende baden daerin;</l>
<l>Dits hen goet, seit mijn sin.</l>
<l>Het sijn wijf die sere stinken,</l>
<l n="2005">Den stanc sal men hier met minken;</l>
<l>Ghi sult in wine sieden nu</l>
<l>Bladre van menten, radic u,</l>
<l>Ende daerin enen doec netten,</l>
<l>Daerin wasschen sonder letten.</l>
<l n="2010">Die oec geswollen es</l>
<l>Om sijn scoenhede, sijt seker des,</l>
<l>Hi neme poleye ende pollicarie</l>
<l>Ende bladre van lauwerbome nie,</l>
<l>Ende doet wallen int water ter stat,</l>
<l n="2015">Ende ga daerin sitten na dat,</l>
<l>Ende daerin sal hi beroken daer</l>
<l>Met olivano, wet vorwaer.</l>
<l>Wiltu dat I wijf die soeget</l>
<l>Melc gnouch geve ter doget,</l>
<l n="2020">Tes morges tonderen gerede</l>
<l>Ende des avonts oec mede,</l>
<l>Gef hare drinken venkelsaet,</l>
<l>Lau gemaect, vore dat si et.</l>
<l>Dit cruut, gesoden ende daerop gelegt</l>
<l n="2025"><pb n="181"/> Tere plaestren, het helpt, so men segt.</l>
<l>Jegen die borst, die geswollen wesen,</l>
<l>Tebroken boenen nem van desen</l>
<l>In I mortier met groter cracht</l>
<l>Ende doet se int water enen nacht</l>
<l n="2030">Ende I nacht, ende een pont</l>
<l>Van boli armenti terstont</l>
<l>Ene vijse, ende edic mede,</l>
<l>Ende mac ene plaestre ter stede;</l>
<l>Daerop leg se, dat es goet,</l>
<l n="2035">Ende dat geswel oec sinken moet.</l>
<l>Noch ter borst serichede</l>
<l>Nemt armoniaco, ende mede</l>
<l>Met melke in watre gewreven,</l>
<l>Ende doet der borst alomme beneven;</l>
<l n="2040">Legget daerop, ende daernaer</l>
<l>Bladre van latuwen, ende aldaer</l>
<l>Bladre van roden coelen met,</l>
<l>Dits goet daerjegen, dat wet.</l>
<l>Diegene die hebben verdriet</l>
<l n="2045">Ende haer stonden en hebben niet,</l>
<l>Sijn sire af siec of quelen mede,</l>
<l>Hi neme ende siede ter stede</l>
<l>Yserne ende rute herde sere,</l>
<l>Ende daerna sal hijt sieden mere</l>
<l n="2050">Met specke, ende dan sal hi</l>
<l>Den sieken geven, also alt si</l>
<l>Warm, ende eet alsoe:</l>
<l>Daerna sal hi eten daertoe</l>
<l>Die wortele van der wilgen met</l>
<l n="2055">Die tusschen beide es geset,</l>
<l>No te groet no te cleine,</l>
<l>Maer in midden int gemeine,</l>
<l>Ende die wortele van der roeden daer</l>
<l><pb n="182"/>Die meeste die ghi vint, vorwaer,</l>
<l n="2060">Die suldi stoten ontwee</l>
<l>Ende met wine mingen oec mee;</l>
<l>Ende ziet dor I doec daertoe</l>
<l>Ende gevet den sieken drinken alsoe.</l>
<l>Die te sere sine stonden heeft,</l>
<l n="2065">Dat hi in qualen daeraf leeft,</l>
<l>Ende die dat niet gehelpen can</l>
<l>Dat hem helpe, hi neme dan</l>
<l>Savelboem, ende daer ter stede</l>
<l>Een cruut, dat men heet mede</l>
<l n="2070">Eauforatum of perforatam,</l>
<l>Ende stotet ontwee daerna</l>
<l>Ende mac enen coeke alsoe</l>
<l>Met enen eye, ende doe daertoe</l>
<l>Een luttel meels, ende nadat</l>
<l n="2075">Bact op I tiegle ter stat,</l>
<l>Ende gevet den sieken tetene daer;</l>
<l>Dan suldi geven daernaer</l>
<l>Dat saet van der netelen met</l>
<l>Ende van hertshorne, dat wet:</l>
<l n="2080">Daeraf seldi pulver maken</l>
<l>Ende geven den sieken dese saken</l>
<l>In wine gemingt te drinkene daer;</l>
<l>Dits hem goet, wet vorwaer.</l>
<l>Dits van der vrouwen heimelijchede:</l>
<l n="2085">Die kint dragen oec mede,</l>
<l>Weder het si levende of doot</l>
<l>Hoe si verloest wert uut der noet.</l>
<l>Es dat sake dat men daer</l>
<l>Gevoelt dat doot es, vorwaer,</l>
<l n="2090">So seldi nemen rute ter stede,</l>
<l>Bivoet ende alsene mede</l>
<l>Ende peper, ende brekent daernaer,</l>
<l><pb n="183"/>Ende drinket sap met wine daer.</l>
<l>Of water oec, sijt seker das</l>
<l n="2095">Daer lupine in gesoden es</l>
<l>Ende alsene ende bivoet,</l>
<l>Dit es daer jegen goet.</l>
<l>Of peper gewreven met wine</l>
<l>Es oec gedronken goet der pine,</l>
<l n="2100">Of saturea gedronken met</l>
<l>Ende op den buuc gebonden, dat wet.</l>
<l>Si souden genesen al bloot</l>
<l>Weder het levende ware of doot.</l>
<l>Dit selve doet yserne daer</l>
<l n="2105">Gestoten ende gedronken daernaer</l>
<l>Met wine of met watre met;</l>
<l>Dit helpt oec mede, dat wet.</l>
<l>Of gesoden roeswater mede,</l>
<l>Dit helpt oec met gerede</l>
<l n="2110">Evenvele, ende gevet dan</l>
<l>Den vijn drinken daeran.</l>
<l>Of nemt botre ende geef se hare</l>
<l>Met wine ende met honege aldare</l>
<l>Te drinkene, dit es goet.</l>
<l n="2115">Ende helpt haer dat niet, so doet</l>
<l>Dat ic u hier nu raden sal:</l>
<l>Es dat kint doot, si sal</l>
<l>Ende sijs niet gelosen can,</l>
<l>So sal si nemen dan</l>
<l n="2120">Melc al warm daer ter stede</l>
<l>Van enen andren wive mede,</l>
<l>Ende si sal stappans genesen daer.</l>
<l>Noch een ander, dat es waer:</l>
<l>Nemt rute ende bivoet,</l>
<l n="2125">Alsene, apponax daertoe doet,</l>
<l>Ende breket wel daer alsoe</l>
<l><pb n="184"/>Ende doeter I luttel sukers toe,</l>
<l>Ende legget bi haren scoenhede daer,</l>
<l>Het sal hare helpen, wet vorwaer.</l>
<l n="2130">Na dat kint geboren es,</l>
<l>Daer ic voren af dede gewes,</l>
<l>Es dat die secundinen</l>
<l>Daerin blivet na der pinen,</l>
<l>Dan sal men gereiden daertoe</l>
<l n="2135">Dats sijs gelosen mach alsoe</l>
<l>Ierstwerf dat men se doe</l>
<l>Mont ende nese luken toe.</l>
<l>Of een ander, men sal dan</l>
<l>Ene loege maken, so men best can,</l>
<l n="2140">Van asschen ende pulver mede</l>
<l>Ende tsaet van maluen ter stede,</l>
<l>Tegader gemingt I dragma;</l>
<l>Dit sal men drinken geven daerna,</l>
<l>Ende daerna sal si keeren saen.</l>
<l n="2145">Of dit pulver, hebbic verstaen,</l>
<l>Met warmen watre mede</l>
<l>Doet se oec keeren ter stede.</l>
<l>Dat men se beroke es goet met</l>
<l>Met ogen van gesouten vlesche, dat wet,</l>
<l n="2150">Ende met den clauwen van pertsvoeten</l>
<l>Daermet beroect met goeder moeten,</l>
<l>Of van hontsdrecke mede</l>
<l>Of van geiten, wet gerede.</l>
<l>Dese doen suveren die secundine,</l>
<l n="2155">Daeraf die vrouwen hebben pine,</l>
<l>Het es oec goet lijnsaet</l>
<l>Dat gesoden, wel verstaet,</l>
<l>In watre of in wine</l>
<l>Ende gevet haer drinken jegen pine.</l>
<l n="2160">Ende en geet gheen bloet uut aldaer</l>
<l><pb n="185"/>Na die secundine, wet vorwaer,</l>
<l>So sal men doen dat geseit</l>
<l>Hiervoren es, na der waerheit,</l>
<l>Om te comene oec die siechede</l>
<l n="2165">Die den vrouwen deert mede.</l>
<l>Ende es dat sake dat daernaer</l>
<l>Die baermoeder es siec aldaer,</l>
<l>So seldi nemen oec daertoe</l>
<l>Storax ende wieroec oec alsoe</l>
<l n="2170">Evenvele ene dragma,</l>
<l>Ende drie onsen oec daerna</l>
<l>Van den sade van ratemorum mede,</l>
<l>Ende legget op colen daer ter stede</l>
<l>Die levende sijn, ende roket daer</l>
<l n="2175">Dat wijf daerover wel daernaer.</l>
<l>Het sijn selke wijf oec mede</l>
<l>Die hare dracht ter stede</l>
<l>Die secundine gelosen niet</l>
<l>Ende na tkint blijft, als men siet.</l>
<l n="2180">Die cure hieraf sal ic vertellen:</l>
<l>Men sal nemen petercelle</l>
<l>Ende porloec ende tsap daeraf oec mede,</l>
<l>Ende temperent met olien ter stede</l>
<l>Die men heet pugelino,</l>
<l n="2185">Ende oec mede mucellino;</l>
<l>Die sal men geven drinken har</l>
<l>Met den sape, wet vorwaer,</l>
<l>Van bernagien, ende saen</l>
<l>Sal die secundine uutgaen;</l>
<l n="2190">Ende het gevalle dat si</l>
<l>Sere souden keren daerbi,</l>
<l>Ende van den keerne dat</l>
<l>So wert gesuvert sere dat vat.</l>
<l>Oec sijn selke, seggic u,</l>
<l n="2195"><pb n="186"/> Sal si eens kints genesen nu,</l>
<l>Dat si daerna bloeden mere</l>
<l>Ende onmatelijc uutstort sere;</l>
<l>Ende dese mach men helpen met</l>
<l>Van desen crude wat, dat hen let.</l>
<l n="2200">Ghi selt nemen tsap allene</l>
<l>Van den crude int gemene</l>
<l>Bivoet, saphie ende cispelle,</l>
<l>Pulleye ende peritarise;</l>
<l>Dergelike ende daernaer</l>
<l n="2205">Maect men van mele I coeke daer</l>
<l>Ende bacten ende geeften hare</l>
<l>Al warm tetene daernare;</l>
<l>Ende altoes, alsi es in bade,</l>
<l>Sal si haer hoeden vroe ende spade</l>
<l n="2210">Dat si niet vercoele daermede.</l>
<l>Of anders mach ment doen ter stede:</l>
<l>Ghi selt nemen erande erde, dat wet,</l>
<l>Ende in edeke getempert met,</l>
<l>Ende maect ene plaestre dan,</l>
<l n="2215">Ende legget in de rechter side daeran</l>
<l>Onder die levere, dat verstaet;</l>
<l>Eist dat dbloet ter nese uutgaet,</l>
<l>So seldi leggen vor tforhoeft</l>
<l>Alsulke plaester, der geloeft.</l>
<l n="2220">Ende wet oec dat, ende verstaet</l>
<l>Dat den vrouwen niet uutgaet</l>
<l>Na haer dracht enich bloet</l>
<l>Ter nese, hen si, als ict verstoet,</l>
<l>Dat si I knapelijn heeft gedragen;</l>
<l n="2225">Maer van den meiskine, als wijt gewagen</l>
<l>So ne gesciet dat genen tijt,</l>
<l>Des willic dat ghi seker sijt.</l>
<l>Nu willic u doen verstaen,</l>
<l><pb n="187"/>Want die wive sijn onderdaen:</l>
<l n="2230">Deen sijn dat si ne dragen niet</l>
<l>Ende dandre bereet, als men siet,</l>
<l>Ter dracht in allen uuren;</l>
<l>Ende dat si sulc sijn van naturen</l>
<l>Dat si niet winnen mogen</l>
<l n="2235">Kinder, noch daertoe dogen.</l>
<l>Dus es gebrec an die vrouwen dan</l>
<l>Ende dergelike oec an den man,</l>
<l>Ende jegen welken mocht men, vorwaer,</l>
<l>Daeraf helpen oppenbaer.</l>
<l n="2240">Hiervoren liet ic verstaen</l>
<l>Hoe dat si waren gedaen</l>
<l>Ende waer men tgebrec in hen vonde;</l>
<l>Nu willic u hier terre stonde</l>
<l>Die medicine leren daertoe</l>
<l n="2245">Ende seggen in welker wijs ende hoe</l>
<l>Dat men die vrouwen cureren moge</l>
<l>Dat si kint te dragen doge.</l>
<l>Es dat sake dat si es</l>
<l>Flumaet, ende oec mede, des sijt gewes</l>
<l n="2250">Graselec, dats cleinlec, met,</l>
<l>So sal men haer maken, dat wet,</l>
<l>Een bat van zeewatre daer</l>
<l>Of van andren watre, vorwaer,</l>
<l>Dat gesouten es, of mede</l>
<l n="2255">Of regenwater nem ter stede</l>
<l>Ende daerin sal men doen gereet</l>
<l>Alle crude die sijn heet,</l>
<l>Jeniver, nepita ende bivoet,</l>
<l>Laureolam, poleye, dit es goet,</l>
<l n="2260">Ende ysope ende desghelike;</l>
<l>Ende in dit bat sekerlike</l>
<l>Sal si sitten so lange daernaer</l>
<l><pb n="188"/>Dat si sere sweet aldaer;</l>
<l>Dan sal si gaen in ene stede daerbi</l>
<l n="2265">Daer si wale gedect si;</l>
<l>Ende es dat sake dat men ter stat</l>
<l>Haer geeft, alsi comt int bat,</l>
<l>Rosaca novella, het es goet.</l>
<l>Haer eten, dat men haer geven moet,</l>
<l n="2270">Sal goet sijn ende heet;</l>
<l>Si sal oec drinken ter stede gereet</l>
<l>Goeden wijn, ende niet te vele;</l>
<l>Dit es oec te desen spele.</l>
<l>Dus sal se drewerf ofte viere</l>
<l n="2275">In den dage baden na der maniere,</l>
<l>Des anderdages oec alsoe,</l>
<l>Ende den derden oec daertoe</l>
<l>Maect hare ene rokinge</l>
<l>Met den selven crude ende dinge</l>
<l n="2280">Dat ic hiervoren seide nu.</l>
<l>Ditselve mede, seggic u,</l>
<l>Sal men oec doen den couden man,</l>
<l>Ende in de stede, daer men dan</l>
<l>Dwijf roect, sal men hem mede</l>
<l n="2285">Warme dinge geven ter stede</l>
<l>Ende confortatijf, dits sijn wesen</l>
<l>Dat hem goet es te desen.</l>
<l>Es oec I wijf groet mede</l>
<l>Alse of si dwater hadde ter stede,</l>
<l n="2290">Dat si also gescepen ware,</l>
<l>Dies met nutte oppenbare</l>
<l>Dat si kint mochte ontfaen,</l>
<l>Hiertoe soude men nemen saen</l>
<l>Enen drec van der coe,</l>
<l n="2295">Ende dien temperen wale alsoe</l>
<l>Met goeden wine, ende daermet</l>
<l><pb n="189"/>Soude men bestriken wale, dat wet,</l>
<l>Ende dan souden si in ene stove gaen</l>
<l>Al toten halse, sonder waen;</l>
<l n="2300">Ende die stove oec, Godweet,</l>
<l>Soude wesen herde heet,</l>
<l>Ende de stove soude gemaect wesen</l>
<l>Van houte, dat men heet te desen;</l>
<l>Sambucen soude dat vier sijn.</l>
<l n="2305">Oec soude si, na de leere mijn,</l>
<l>Wel daerin gedect sijn, dat wet,</l>
<l>Dat si daer sere swete met;</l>
<l>Ende, alsi lange gesweet hadde daer,</l>
<l>Soudsi haer wasschen daernaer</l>
<l n="2310">Met den watre, daer ic af las</l>
<l>Hiervoren, ende na das</l>
<l>Soudsi in hare bedde gaen</l>
<l>Ende daerin rusten, sonder waen.</l>
<l>Dit soudsi twee werf ofte drie</l>
<l n="2315">In de weke doen, seit men mie,</l>
<l>Ende si soude oec daeraf ter stede</l>
<l>Gnouch graselijc werden daermede;</l>
<l>Ende men soude hare geven nu</l>
<l>Wale tetene, seggic u,</l>
<l n="2320">Ende te drinkene goeden wijn;</l>
<l>Dits I cure goet ende fijn.</l>
<l>Ende de manne mach men mede,</l>
<l>Die oec teblasen sijn ter stede</l>
<l>Ende grof ende ongraselijc,</l>
<l n="2325">Mach men curen desgelijc</l>
<l>Dat si graselijc ende cuusch wesen</l>
<l>Hieraf hebbic gnouch gelesen;</l>
<l>In wilre nemmeer af maken,</l>
<l>Maer ic bidde in getrouwer spraken</l>
<l n="2330">Dat niemen in dorperheden versta</l>
<l><pb n="190"/>Dat ic der naturen spreke dus na,</l>
<l>Want en haddict niet omleit</l>
<l>Ic hadder wel meer af geseit,</l>
<l>Maer ic laet hier aldus bliven</l>
<l n="2335">Ende wilre nemmeer af scriven.</l>
<trailer><hi rend="italic">Expliciunt mulierum secreta</hi>.</trailer>
</body>
</text>
</TEI.2>
