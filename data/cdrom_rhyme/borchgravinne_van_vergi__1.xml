<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Borchgravinne van Vergi (1)</title>
<author>Onbekend</author>
</titleStmt>
<editionStmt>
<edition>Afschrift J. Tersteeg</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Borchgravinne van Vergi (1)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Borchgravinne van Vergi (1)</TITEL>
<author>Onbekend</author>
<AARD>Rijm</AARD>
<BRON nr="K121">Brussel, Koninklijke Bibliotheek, 15589-623</BRON>
<DATUM>1400-1420</DATUM>
<OMVANG>1127 verzen</OMVANG>
<BRON.OPM>De codex staat bekend als het zogenaamde Hulthemse handschrift. Hij bevat in totaal 241 bladen en per bladzijde 2 kolommen van 46-47 regels. De Borchgravinne van Vergi (1) bevindt zich op fol. 158va164vb. Voorts bevat de codex o.a. (excerpten uit) de volgende teksten: de Brandaen (fol. 1ra-10ra), de Borch van Vroudenrijc (fol. 51vb-52vb), de Korte kroniek van Brabant (korte versie 1) (fol. 82vb-84va), de Historie van Troyen (fol.118rb-136va), Vander rijcheit ende vander doot (fol. 182va-183ra), Theophilus (fol. 196va-206va) en de Abele spelen (fol. 170va-178rb, 213ra-221rb, 223rb230ra, 235va-239vb) met bijbehorende Sotternie&#x00EB;n (178rb-180ra, 221rb-223rb, 230ra-231rb, 231vb-233vb, 235va, 239vb241vb).</BRON.OPM>
<EDITIE>Afschrift J. Tersteeg</EDITIE>
<STATUS>Kritisch</STATUS>
<BRONMNW>1324 (andere editie)</BRONMNW>
<BRONMNW>1325 (andere versie)</BRONMNW>
<EDITIE.OPM>De paginering, foli&#x00EB;ring en regelnummering zijn afkomstig uit de kritische editie van Jansen-Sieben uit 1979 (R. Jansen-Sieben (ed.): De Borchgravinne van Vergi. Naar Handschrift-Van Hulthem en het Gentse fragment uitgegeven en toegelicht. 2de, verbeterde uitgave. Utrecht, 1979); niet overgenomen werden de interpunctie, de hoofdletters (m.u.v. de hoofdletters aan het begin van de verzen) en de paragraaftekens. De conjecturen en emendaties in het afschrift van Tersteeg en de editie Jansen-Sieben zijn identiek.</EDITIE.OPM>
<BRONNEN>Van de Borchgravinne van Vergi zijn twee versies bekend. De eerste versie is volledig overgeleverd in het Hulthemse handschrift: - <x nr=K121>Brussel, Koninklijke Bibliotheek, 15589-623.</x>
 Van de tweede versie zijn alleen enkele fragmenten bewaard: - <x nr=K122>Gent, Bibliotheek der Rijksuniversiteit, 1590 (fragm.)</x>
 Het begin van de tweede versie correspondeert globaal met het midden van passage 210-215 in het Hulthemse handschrift. Voor de laatste versie, zie <XREF3 ref=i998>Borchgravinne van Vergi (2)</XREF3>
.</BRONNEN>
<HSDRUK>Historie van de borchgravinne van Vergi</HSDRUK>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="25"/><milestone unit="fol" n="157v"/> DE BORCHGRAVINNE VAN VERGI</head>
<l><milestone unit="fol" n="158ra"/> Gherechte minnare waer ghi sijt</l>
<l>Sijt op u hoede in alder tijt</l>
<l>Ende heelt dat u te helene steet</l>
<l>Maect van uwen lieve niet u leet</l>
<l n="5">Het soude u namaels deren sere</l>
<l>Ende het ware groet onnere</l>
<l>Hout u wort bi u allene</l>
<l>Ende sijt in u herte rene</l>
<l>Ende en laet u herte niet verstaen</l>
<l n="10">Ende het ware sere mesdaen</l>
<l>Ochte ghi gheswighen niet en cont</l>
<l>Ende ghehouden uwen mont</l>
<l>Hoe saelt een ander dan ghehelen</l>
<l>Hoe nauwe ghijt hem wilt bevelen</l>
<l n="15">Maer hoedt altoes u waerde</l>
<l>Jeghen ghebaerde ende onghebaerde</l>
<l>Want men vint vele lieden</l>
<l>Die hem altoes ghereet bieden</l>
<l>Te dienste hem allen diese kinnen</l>
<l n="20">Om datse van hem willen winnen</l>
<l>Haer heimelecheit ende weten al</l>
<l>Ende segghen dat nemmermeer en sal</l>
<l>Mensche van haren monde weten</l>
<l>Des si saen hebben vergheten</l>
<l n="25"><pb n="26"/> Want sijt haestelijc ute bringhen</l>
<l>Huedt u altoes van dien dinghen</l>
<l>Die heimelike minne dracht</l>
<l>In u herte die u wel behaecht</l>
<l>Heeltse vrienden ende vianden</l>
<l n="30">Sone wordi niet te scanden</l>
<l>Want alst iement vremders weet</l>
<l>Soe es hire met soe ghemeet</l>
<l>Dat hijt vertelt te vij staden</l>
<l>Dus blivet die minne verraden</l>
<l n="35">Ende moet met rouwen scheeden</l>
<l>Ende maect ghevriende in veeden</l>
<l>Daer dic ave comt mesval</l>
<l>Als ic u vertellen sal</l>
<l>Dat in borgoenien ghesciede</l>
<l n="40">Daer toe saghent vele liede</l>
<l>Vander borchgravinnen van vergi</l>
<l>Die sere minde enen ridder vri</l>
<l>Die alte vrome was ende coene</l>
<l>Ende hovesch in al sinen doene</l>
<l n="45">Tallen spele in sinen tiden</l>
<l>Ende overdadech in dat striden</l>
<l>Soe dat die hertoghe der bi</l>
<l><milestone unit="fol" n="158rb"/> Sere vercoes den riddere vri</l>
<l><pb n="27"/>Ende nam desen here met heme</l>
<l n="50">Soe datten minde als ic verneme</l>
<l>De borchgravinne alte sere</l>
<l>Die ic noemde heden ere</l>
<l>Van vergi was haer name</l>
<l>Die vrouwe was scoene ende bequame</l>
<l n="55">Ende gheloofde in allen sinne</l>
<l>Den ridder vriendelijc haer minne</l>
<l>Van al dien dat si vermochte</l>
<l>Verpleghen ende hi an haer sochte</l>
<l>Maer soe heimelijc si minden</l>
<l n="60">Datse gheen mensche en kinden</l>
<l>Ja dien sijt verstaen lieten</l>
<l>Want si ontsaghen dat mesnieten</l>
<l>Ende hadden vercoren om dat</l>
<l>Ene scoene heimelike stat</l>
<l n="65">In enen boegaert daer hi plach</l>
<l>Dic te gane inden dach</l>
<l>Alse ofte si hem vermeien gingen</l>
<l>Niemen en wiste van dien dinghen</l>
<l>Dan si onder hem ij beiden</l>
<l n="70">Soe sere hoedense hem van scalcheiden</l>
<l>De boegaert dien ic vermane</l>
<l>Daer die ridder in plach te gane</l>
<l>Stont ane die camer der borchgravinnen</l>
<l>Ende al die ridder quam daer binnen</l>
<l n="75">Soe sach sine wel altoes</l>
<l><pb n="28"/>Want sine minde sonder loes</l>
<l>Ende hi hare alsoe weder</l>
<l>Ic wane ghi noit no seder</l>
<l>Enne saeght selc ghelieve twee</l>
<l n="80">God die moet hem gheven wee</l>
<l>Die selke minne sceeden doet</l>
<l>De vrouwe die ridder goet</l>
<l>Sere met goeder herten minde</l>
<l>Boven allen man diese kinde</l>
<l n="85">Wanneer si vore haer veinster lach</l>
<l>Waest avont ofte inden dach</l>
<l>Ende si dan inden boegaert</l>
<l>Des ridders gheware waert</l>
<l>Ende si was in hare camere allene</l>
<l n="90">Ontede si een doerken clene</l>
<l>Daer si allene ginc voer staen</l>
<l>Ende dede een hondeken ute gaen</l>
<l>Dat heimelijc ende clene was</l>
<l>Spelen in dat scoene gras</l>
<l n="95"><milestone unit="fol" n="158va"/> Dat hondeken den ridder minde</l>
<l>Want herde wel hetten kinde</l>
<l>Ende als den ridder sach thondekijn</l>
<l>Sach hi wel dat die vrouwe sijn</l>
<l>Allene in die camer ware</l>
<l n="100">Dan soe ginc hi vort te hare</l>
<l>Ende in die camere soe bleef hi</l>
<l>Alden nacht der vrouwen bi</l>
<l>Ende leefden met groten spele</l>
<l>Des si hadden herde vele</l>
<l n="105">Want ic houde wel over dat</l>
<l><pb n="29"/>Dat beter feeste es tselker stat</l>
<l>Die men selden hebben mach</l>
<l>Dan die men hevet alden dach</l>
<l>Dus duerde harre tweer minnen</l>
<l n="110">Datse niemen en conde ghekinnen</l>
<l>Ene langhe wile tusschen hem tween</l>
<l>Entie ridder was allen een</l>
<l>Jolijs behaghel ende vrome mede</l>
<l>Soe waer men ridderscap dede</l>
<l n="115">Over al haddi den lof</l>
<l>Soe dat hi int thertoghen hof</l>
<l>Sere gheeert wert wet vor waer</l>
<l>Vanden meisenieden daer</l>
<l>Ja sonderlinghe die hertoghinne</l>
<l n="120">Die leide ane hem hare minne</l>
<l>Datse hem toende herde dicke</l>
<l>Maer sijn sin dat wanicke</l>
<l>Lach soe vaste teere ander stede</l>
<l>Dat hem en roechte wat si dede</l>
<l n="125"><pb n="30"/> Hine achte twint dat verstaet</l>
<l>Datse hem toende goet ghelaet</l>
<l>Sine wetende borchgravinne</l>
<l>Hadde al gader sine minne</l>
<l>Ende hi de hare al soe weder</l>
<l n="130">Boven hoghe ende boven neder</l>
<l>Die hertoghinne hadden gherne ghenomen</l>
<l>Had sire toe moghen comen</l>
<l>Des ridders minne op dat hi</l>
<l>Niegherincx bestaet en si</l>
<l n="135">Nu gheviel op enen dach</l>
<l>Dat die hertoghinne sach</l>
<l>Den ridder in die sale gaen</l>
<l>Tot hem esse allene ghegaen</l>
<l>Ende seide her ridder goet ende ere</l>
<l n="140"><milestone unit="fol" n="158vb"/> Moet u gheven god ons here</l>
<l>Want ghi sijt goet ende scoene</l>
<l>Ende mocht met eren draghen croene</l>
<l>Van uwer groter vromecheit</l>
<l>Heeft men herde verre gheseit</l>
<l n="145">Dies betaemt u wel dat</l>
<l>Dat ghi mint te selker stat</l>
<l>Daert u eerlijc ende goet ware</l>
<l>Die ridder antworde hare</l>
<l>Te waren vrouwe in hebbe niet</l>
<l n="150">Mi gheset daer toe iet</l>
<l>Iemen te ghevene mine minne</l>
<l>Te waren seide die hertoginne</l>
<l><pb n="31"/>Dese beide es te lanc</l>
<l>Laet gaen u herte ghevet haer ganc</l>
<l n="155">Des biddic u op alle bede</l>
<l>Ende legtse tere hogher stede</l>
<l>Daer u al doghet ende al ere</l>
<l>Af come des biddic u sere</l>
<l>Te waren vrouwe in weet waer bi</l>
<l n="160">Ghi dese redene segt tote mi</l>
<l>In ben grave no coninc</l>
<l>In weet wanen mi dese dinc</l>
<l>Comen mochte in eneghen weghe</l>
<l>Dat ic ene vriendinne ghecreghe</l>
<l n="165">Soe edel ofte soe wel ghedane</l>
<l>Als ghi mi ghevet te verstane</l>
<l>Die vrouwe seide laet dese tale</l>
<l>Hier toe seldi comen wale</l>
<l>Ende of ic u gave mine minne</l>
<l n="170">Beide met herten ende met sinne</l>
<l>Want ghijs mi wel dunct wert</l>
<l>Segget mi wes ghi beghert</l>
<l>Want ic ander u herde wel</l>
<l>Mi dunct dat ghi maect u spel</l>
<l n="175">Seide de ridder vrouwe wet dat</l>
<l>Dat ic hier ende telker stat</l>
<l>Wil u vrient sijn ende dienen mede</l>
<l>Ende altoes op hoveschede</l>
<l>Ende alte male tuwer eren</l>
<l n="180">Maer jeghen die ere mijns heren</l>
<l>Die mi ere doet soe vele</l>
<l><pb n="32"/>Willic in erenste no in spele</l>
<l>Nemmermeer verradere sijn</l>
<l>Dat wet wel lieve vrouwe mijn</l>
<l n="185">Ende ic sal bliven in deser maniere</l>
<l><milestone unit="fol" n="159ra"/> Doen antworde die vrouwe sciere</l>
<l>Ontstekende van groter erheit</l>
<l>Om dat hi hare al dus ontseit</l>
<l>Si seide her quaet wie bid u dies</l>
<l n="190">Niemen vrouwe ic been ries</l>
<l>Dat ic die dinc qualijc versta</l>
<l>Maer al sout mi deren na</l>
<l>Ic en dade niet lieve vrouwe</l>
<l>Minen here gheen onghetrouwe</l>
<l n="195">Hier met esse verbolghelike</l>
<l>Ghegaen in haer camere rike</l>
<l>Die hertoghinne wel ghedaen</l>
<l>Hevet haer siec ghemaect saen</l>
<l>Ende bleef ligghende alsoe</l>
<l n="200">Des de nacht quam toe</l>
<l>Savons ginc slapen die vrouwe</l>
<l>Al hadde si int herte rouwe</l>
<l>Neven den hertoghe haren man</l>
<l>Te wenen si doen began</l>
<l n="205">De hertoghe ter vrouwen seide</l>
<l><pb n="33"/>Wat bediedt dese droefheide</l>
<l>Die ghi maect al dus groet</l>
<l>Mi dunct des en es gheen noet</l>
<l>De vrouwe seide ic segt u here</l>
<l n="210">Mi deert utermaten sere</l>
<l>Dat gheen goet here en can</l>
<l>Ghekinnen enen valschen man</l>
<l>Ende enen verradere voer enen goeden</l>
<l>Dat hire hem vore mochte hoeden</l>
<l n="215">Ende hem moeten ter oren gaen</l>
<l>De hertoghe seide in can verstaen</l>
<l>Niet wale wat dit bediedt</l>
<l>Ic wane mi des niet es ghesciet</l>
<l>Want verraders sem mijn ere</l>
<l n="220">Hatic ende scuwe sere</l>
<l>Noch en verstaic niet wale</l>
<l>Werwert dat went u tale</l>
<l>De vrouwe seide ic segt u dan</l>
<l>Ghi hout hier met u enen man</l>
<l n="225">Ende enen ridder die vrome si</l>
<l>Die anleide noch heden mi</l>
<l>Van minnen dat mi sere deert</l>
<l>Want het hadde mi onwert</l>
<l>Van sijnre talen ende noch doet</l>
<l n="230">Doen peinsdic in minen moet</l>
<l><pb n="34"/>Dat ict u here segghen soude</l>
<l>Want ict gherne saghe ende woude</l>
<l><milestone unit="fol" n="159rb"/> Dat ghine van u liet gaen</l>
<l>Ghi hebdt hem ere te vele ghedaen</l>
<l n="235">Vondijs noch bat sijn stade</l>
<l>Hi mochtu meer doen te quade</l>
<l>Die hertoghe seide vrouwe laet bliven</l>
<l>Ic salne alte male verdriven</l>
<l>Die hertoghe die dese claghe</l>
<l n="240">Hadde ghehoort lach toten daghe</l>
<l>Gheslapen dat hi niet en can</l>
<l>Want hi minde den jonghen man</l>
<l>Ende sinen wive gheloefdi mede</l>
<l>Als noch es der sotter sede</l>
<l n="245">Ende doen hi was op ghestaen</l>
<l>Ontboet hi den ridder saen</l>
<l>Allene nam hine besiden</l>
<l>Ende sprac hem ane in corten tiden</l>
<l>Tusschen hem tween heimelike</l>
<l n="250">Twaren seide die here rike</l>
<l>Hets scade dat ghi soe vrome sijt</l>
<l>Ende soe scoene ende soe jolijt</l>
<l>Ende ghi mede sijt verrader</l>
<l>Trouweloes ende oec quader</l>
<l n="255">Want ghi hebdt vele ontrouwen</l>
<l>Ghetoent an mi ende an mier vrouwen</l>
<l>Dat ghi haer gisteren an leit van minnen</l>
<l><pb n="35"/>Ghine wout oec niet bekinnen</l>
<l>Dere die ic u hebbe ghedaen</l>
<l n="260">Doen ghi na mijn onnere wout staen</l>
<l>Dies verbiedic u mijn lant</l>
<l>Als minen gherechten viant</l>
<l>Ende dat ghi nemmermeer</l>
<l>In minen lande doet ghekeer</l>
<l n="265">Ic dade u hanghen als enen dief</l>
<l>Wien dat leet si ofte lief</l>
<l>Doen die ridder hoorde de waert</l>
<l>Wert hi herde sere beswaert</l>
<l>Ende beefde met allen leden</l>
<l n="270">Van rouwen ende van serecheden</l>
<l>Hem ghedachte siere vriendinnen</l>
<l>Die hi nemmermeer en waende ghewinnen</l>
<l>Daer hi nu af scheden moet</l>
<l>Ende vort hem soe wee doet</l>
<l n="275">Ende sere meert sinen rouwe</l>
<l>Datten sijn here onghetrouwe</l>
<l>Met onrechte heet verrader</l>
<l>Daer hi soe wel met was te gader</l>
<l>Ende seide here wet dat wale</l>
<l n="280"><milestone unit="fol" n="159va"/> Dat u die waerheit alte male</l>
<l>Nu niet en es gheseghet</l>
<l>Die hertoghe seide wat dreghet</l>
<l>Die ontscout en diedt u twint</l>
<l>Mijn wijf en es niet soe kint</l>
<l n="285">Datse soude die waerheit sparen</l>
<l>Anders dan die redene waren</l>
<l>Ic ben wel seker des besiet</l>
<l><pb n="36"/>Dat de dinc al dus ghesciet</l>
<l>Want mi mijn wijf niet en seide</l>
<l n="290">Anders dan die waerheide</l>
<l>Hoe mochti sijn soe fray van sinne</l>
<l>Ghine droeghet int therte minne</l>
<l>Alsoe ghi sijt dat segt mi</l>
<l>In vernam noit verre no bi</l>
<l n="295">Dat ghi ieweren minnet ie</l>
<l>Ende men horet segghen nie</l>
<l>Maer wildi mi nu ter stat</l>
<l>Sweren ende gheloven dat</l>
<l>Bi trouwen ende bi eeden</l>
<l n="300">Dat ghi mi selt die waerhede</l>
<l>Segghen die ic u vraghen sal</l>
<l>Entie waerheit lien al</l>
<l>Ic saels mi wel houden an u</l>
<l>Ende saels di wel verdraghen nu</l>
<l n="305">Der wanconst ende der talen</l>
<l>Die ic hier ghelove wale</l>
<l>Die mijn wijf voer waerheit seide</l>
<l>Die ridder die grote droefheide</l>
<l>Hadde ende begherde sere</l>
<l n="310">De vrienscap van sinen here</l>
<l>Want hie node verloes sijn lant</l>
<l>Daer hi in soe dieren pant</l>
<l>Laten soude sijn vriendinne</l>
<l>Van vergi die borchgravinne</l>
<l n="315"><pb n="37"/> Hier omme soe peinsde hi doe</l>
<l>Entie here sprac hem toe</l>
<l>Ofti sal doen sijn begheren</l>
<l>Hi wil hem in trouwen sweren</l>
<l>Die ridder die clein verstoet</l>
<l n="320">Ochte wiste des hertoghen moet</l>
<l>Ochte waer omme hi vraghen wille</l>
<l>Ende gherne bleve inden lande stille</l>
<l>Ghelovet den hertoghe met eeden</l>
<l>Ic wane hem noit soe leede</l>
<l n="325">En ghesciede als dat hijt dede</l>
<l><milestone unit="fol" n="159vb"/> Die hertoghe seide bi waerhede</l>
<l>Ic hebbe langhe u vrient ghesijn</l>
<l>Daer omme en can int therte mijn</l>
<l>Niet comen dat ghi onghetrouwe</l>
<l n="330">Mi sout doen al seit mijn vrouwe</l>
<l>Maer oec wanhaghet mi</l>
<l>Dat seggic u wel waer bi</l>
<l>Omdat ghi u hout soe jolijs</l>
<l>Ghi moet emmer sijn amijs</l>
<l n="335">Van vrouwen of van joncfrouwen</l>
<l><pb n="38"/>Dies duchtic sere mijnre vrouwen</l>
<l>Dat mijn wijf es dien ghi mint</l>
<l>Want selve dede si mi bekint</l>
<l>Ende tusschen ons ij te verstane</l>
<l n="340">Dat ghi haer selven spraect ane</l>
<l>Segt mi es sijt selve ofte wiet si</l>
<l>Want ghi hebt ghesworen mi</l>
<l>En doedijs niet alte hant</l>
<l>Soe verbiedic u mijn lant</l>
<l n="345">Als verbannen ende verdreven</l>
<l>Sonder keren want u leven</l>
<l>Doe ic u nemen wet voer waer</l>
<l>Keerdi emmermeer van daer</l>
<l>Die ridder die dit hevet verstaen</l>
<l n="350">Bleef in groten anxte bevaen</l>
<l>Ende en dorste swighen no spreken bloet</l>
<l>Want beide soe waest sijn doot</l>
<l>Ochte te rumene sijn lant</l>
<l>Ochte sijn minne die onbecant</l>
<l n="355">Was te oppenbaren daer</l>
<l>Die saken waren hem te swaer</l>
<l>Noede worde hi verdreven</l>
<l>Ende node woude hi te kinnen geven</l>
<l>Sijn vriendinne wie si ware</l>
<l n="360">Dus stont hi in groten vare</l>
<l>Want hi wel weet al bloet</l>
<l>Welc hi doet hets sijn doot</l>
<l>Oec weet hi wel te voren</l>
<l>Liethijt dat hi es versworen</l>
<l n="365">Ende over valsch dlant rumen moet</l>
<l>Ende verliesen vriendinne ende goet</l>
<l>Maer goet ende lant haddi twaren</l>
<l>Alte male laten varen</l>
<l><pb n="39"/>Haddi allene behouden moghen</l>
<l n="370">Sijn vriendinne diene in hoghen</l>
<l>Ende in peise leven dede</l>
<l><milestone unit="fol" n="160ra"/> Hi peinsde om die soetechede</l>
<l>Diese hem dicke hadde ghedaen</l>
<l>Alse hise an sinen armen hadde bevaen</l>
<l n="375">Ay moeticse al hier verraden</l>
<l>Soe verliesicse bi miere mesdaden</l>
<l>Oppenbaric onse mesdaet</l>
<l>Mi dunct dat mi alsoe staet</l>
<l>Alse den castelein van coetsi</l>
<l n="380">Die hovesch was ende vri</l>
<l>Ende sonder minne en was hi niet</l>
<l>Dus magic singhen wel sijn liet</l>
<l>Dat hi sanc met droefheiden</l>
<l>Doen hi van lieve moeste scheiden</l>
<l n="385">Alsic peinse om die minne</l>
<l>Ende om die scoenheit die si inne</l>
<l>Hevet die scoene creatuere</l>
<l>Soe eest wonder dat ic duere</l>
<l>Ende vermanic ten beghinne</l>
<l n="390">Haer suete woort die mi in kinne</l>
<l><pb n="40"/>Hebben gheset der avontuere</l>
<l>Hets wonder dat ic dan gheduere</l>
<l>Alse dus die ridder goet</l>
<l>Inden groten anxte stoet</l>
<l n="395">Wat hi mochte ane gaen</l>
<l>Wenende herde meneghen traen</l>
<l>Alse dit merken began</l>
<l>De hertoghe die dit sach an</l>
<l>Ontfarmdijs want hem te male</l>
<l n="400">Dochte dat hi sijn sake wale</l>
<l>Niet en der ontecken wel</l>
<l>Die hertoghe die niet en was fel</l>
<l>Seide mi dunct in u ghelaet</l>
<l>Dat ghi mi hout over quaet</l>
<l n="405">Ende over valsch dat ic soude</l>
<l>U dinc ontecken alsoe houde</l>
<l>Mi dunct ghi en betrout mi niet</l>
<l>Ay en soudict helen niet</l>
<l>Bi gode here dat kint wel</l>
<l n="410">Eer ict ontecke iement el</l>
<l>Dat mi die liede seiden</l>
<l>Al dus in heimelijcheiden</l>
<l>Ic liete mi eer doghen over luut</l>
<l>Deen na dander steken uut</l>
<l n="415">Waendi dat ic valsch soude sijn</l>
<l>Neenic al waert die suster mijn</l>
<l>Dat ghi mi seit nenic bi gode</l>
<l><milestone unit="fol" n="160rb"/> Ic soudt vertrecken herde node</l>
<l><pb n="41"/>Here seiti ghi segt waer</l>
<l n="420">Maer tfertrecken es mi te swaer</l>
<l>Want seidijt iement die nu levet</l>
<l>Die de werelt binnen hevet</l>
<l>Ic sout besterven sekerlike</l>
<l>Doen antworde die hertoghe rike</l>
<l n="425">Dat ghelovic u bi miere trouwen</l>
<l>Dat nemmermeer man ofte vrouwen</l>
<l>Van minen weghe weten sal</l>
<l>Dat hout voer die waerheit al</l>
<l>Noch in ghelate noch in waert</l>
<l n="430">Die ridder stont sere vervaert</l>
<l>Ende weende uter maten sere</l>
<l>Hier op salict u segghen here</l>
<l>Dat ghi vraghet verstaet mi</l>
<l>Ic minne uwer nichten van vergi</l>
<l n="435">Die over scoene borchgravinne</l>
<l>Ende ic weet wel dat haer mijn minne</l>
<l>Herde ontfanckelijc weder es</l>
<l>Die hertoghe seide berecht mi des</l>
<l>Levet enech mensche die weet</l>
<l n="440">Hoet tusschen u beiden steet</l>
<l>Die ridder antwerde ende seide</l>
<l>Dat wet here voer waerheide</l>
<l>Dat gheen mensche sonderlinghen</l>
<l>En weet van onsen dinghen</l>
<l n="445">Die hertoghe seide hoe mocht sijn dat</l>
<l>Hoe soui comen tenegher stat</l>
<l>Onderlinghe tenegher spraken</l>
<l>Here na dien ghi onse saken</l>
<l>Al dus vele wet soe willic u</l>
<l n="450">Al de waerheit vertrecken nu</l>
<l>Doen liet hi hem daer verstaen</l>
<l>Hoe een hondeken quam ghegaen</l>
<l>Int prieel hemelike</l>
<l><pb n="42"/>Ende hi dan wiste sekerlike</l>
<l n="455">Dat tien tiden bi hare</l>
<l>Niemen in die camere en ware</l>
<l>Die hertoghe seide es dit waer</l>
<l>Soe biddic u leidt mi daer</l>
<l>Tierst als ghi daer gaet</l>
<l n="460">Te besiene oft aldus staet</l>
<l>Ic swere u bider trouwen mijn</l>
<l>Dat ic daer alsoe heimelec sal sijn</l>
<l>Dats mijn nichte niet weten en sal</l>
<l><milestone unit="fol" n="160va"/> Here seiti dit lovic al</l>
<l n="465">Ic ghetrouwe u alder doghet</l>
<l>Die hertoghe seide als ghi wel moghet</l>
<l>Vort here seggic u dan</l>
<l>Van mi en weet nemmermeer man</l>
<l>Here op dat u vernoit niet</l>
<l n="470">Tavont als ghijt doncker siet</l>
<l>Dan salic gaen derwaert</l>
<l>Dan moghdi sien op dat ghijt gaert</l>
<l>Ende mede gaen al daer ter stede</l>
<l>Jaic bi miere kerstenhede</l>
<l n="475">Si vieseerden daer ter stat</l>
<l>Onder hem beiden dat</l>
<l>Waer dat si vergaderen souden</l>
<l>Alsi daer wert gaen wouden</l>
<l>Dus sijnsi ghescheden beide</l>
<l n="480">Tote inder demsterheide</l>
<l>Den hertoghe verlangde sere daer naer</l>
<l><pb n="43"/>Want hi wiste gherne voer waer</l>
<l>Weder dat sijn nichte si often si</l>
<l>Savons quamen si gheloves mi</l>
<l n="485">Ter stat daer si hadden gheseit</l>
<l>Ende gingen en wech ghereit</l>
<l>Ten boegaerde onder hem beiden</l>
<l>Met wel groten blijtheiden</l>
<l>Doen siere beiden binnen waren</l>
<l n="490">Quam thondekijn sonder sparen</l>
<l>Alsoe alster te comen plach</l>
<l>Alse dat die hertoghe sach</l>
<l>Soe es hi en wech ghegaen</l>
<l>Ende liet den ridder allene staen</l>
<l n="495">Om dat hi niet en woude</l>
<l>Dat sijn nichte weten soude</l>
<l>Dat hondekijn quam ten here</l>
<l>Ende toefdene herde sere</l>
<l>Daer na quam die borchgravinne</l>
<l n="500">Diene ontfinc met bliden sinne</l>
<l>Daer was ghehelst ende ghecust</l>
<l>Des hem beiden wel lust</l>
<l>Ende menech vriendelijc waert</l>
<l>Sprac deen ten anderen waert</l>
<l n="505">Die hertoghe sach al toe</l>
<l>Hoet daer mede was ende hoe</l>
<l>Si mallic anderen sere custen</l>
<l><milestone unit="fol" n="160vb"/> Dies hem beiden wale luste</l>
<l>Die ridder seide mijn vriendinne</l>
<l n="510">Sidi boven alle die ic kinne</l>
<l>Ghi sijt mijn troest ende joeie</l>
<l>Ghi soe huedt mi van vernoeie</l>
<l>Wel lieve lief seide die vrouwe</l>
<l><pb n="44"/>Ghi sijt mijn feeste sonder rouwe</l>
<l n="515">Want ic weet al sonder waen</l>
<l>Als ic u hebbe in minen aerm bevaen</l>
<l>Ghesont benic dan ende blide</l>
<l>Sone mochtic dan tien tide</l>
<l>Niet ghecrighen op ertrike</l>
<l n="520">Bliscap al die ghelike</l>
<l>Die hertoghe diere mercte naer</l>
<l>Hevet verstaen wel voer waer</l>
<l>Dat was sijn nichte ende niement el</l>
<l>Die den ridder ontfinc soe wel</l>
<l n="525">Dies liet hi neder vallen stille</l>
<l>Al gader sinen quaden wille</l>
<l>Ende hielt dat vore waerhede</l>
<l>Dat hem sijn wijf loghene sede</l>
<l>Ende valscheit dede verstaen</l>
<l n="530">Sijn meswanen liet hi gaen</l>
<l>Entie ij vriendelijc ghelieve</l>
<l>Gingen liggen te haren grieve</l>
<l>Op een bedde vriendelike</l>
<l>Ende loken die dore liselike</l>
<l n="535">Daer die ridder in quam</l>
<l>Ic weet wel dat elc anderen nam</l>
<l>Vriendelijc in die aerme sijn</l>
<l>Want in hem beeden was minne fijn</l>
<l>Haer feeste en dochte niet vertoghen</l>
<l n="540">Dien nacht waren si in hoghen</l>
<l>Ende en sliepen nemmer twint</l>
<l><pb n="45"/>Ic weet wel dat eer gheint</l>
<l>Den nacht was eert hem was lief</l>
<l>Anderen daden si gherief</l>
<l n="545">Si wouden wel dat een jaer</l>
<l>Den nacht hadde moghen dueren daer</l>
<l>Dat mach elc merken wel</l>
<l>Si hadden joeie ende spel</l>
<l>Tote den nacht leden was</l>
<l n="550">Entie dach comen was</l>
<l>Doen moesten die ghelieve scheeden</l>
<l>Die dien nacht onder hem beeden</l>
<l><milestone unit="fol" n="161ra"/> Hadden ghehadt vrouden vele</l>
<l>Met helsen met cussen ende met spele</l>
<l n="555">Met hooschen woorden onder hem beiden</l>
<l>Diese vriendelijc tsamen seiden</l>
<l>Ten sceedene lietense meneghen traen</l>
<l>Ende menech suchten ute gaen</l>
<l>Dus es de ridder wech ghegaen</l>
<l n="560">Entie vrouwe die loec saen</l>
<l>Een lettelkijn die dore naer</l>
<l>Maer si bleef staende daer</l>
<l>Na hem siende tote dien</l>
<l>Dat sine nemmeer en mochte sien</l>
<l n="565">Ende sanc oec dit liedekijn</l>
<l>Altoes moeten mijn oghen sien</l>
<l>Waer si mijn lief vereeschen mogen</l>
<l>Want hi heeft al die herte mijn</l>
<l>Des moeti hebben met die oghen</l>
<l n="570">Doen die hertoghe besloten sach</l>
<l>Die dore quam hi al dat hi mach</l>
<l>Ten ridder haestelijc ghegaen</l>
<l>Ende nammen om den hals saen</l>
<l><pb n="46"/>Ende claghde dat sijn jolijt</l>
<l n="575">Duerde alsoe corten tijt</l>
<l>Ende soe cort waren die nachte</l>
<l>In dit ghepeins in dit ghedachte</l>
<l>Was oec die vrouwe daer hi af sciet</l>
<l>Dier hi al sijn herte liet</l>
<l n="580">Die hertoghe seide bi onsen here</l>
<l>Ic minne u uter maten sere</l>
<l>Ende wil u van miere vrouwen</l>
<l>Emmermeer vort ghetrouwen</l>
<l>Want ic u ghetrouwe vinde</l>
<l n="585">Van dat ic niet en kinde</l>
<l>Die ridder seide god loene u here</l>
<l>Ic bidde u uter maten sere</l>
<l>Dat ghijt heelt voerwaert meer</l>
<l>Want quamer toe enech keer</l>
<l n="590">Dat iement wiste ofte ute quame</l>
<l>Ic weet wel dat icker seker an name</l>
<l>De doot sonder eneghe beide</l>
<l>Die hertoghe antwerde ende seide</l>
<l>Sijt seker dat van minen weghen</l>
<l n="595">Ewelijc sal sijn ghesweghen</l>
<l>Vore elken mensche die levet</l>
<l>Die hertoghe orlof ghenomen hevet</l>
<l>Ende es van hem ghesceiden daer</l>
<l>Alst etentijt was daer naer</l>
<l n="600"><milestone unit="fol" n="161rb"/> Entie ridder quam te hove</l>
<l>Daer hi was van groten love</l>
<l>Ende gheprijst herde sere</l>
<l>Die hertoghe dedem meerder ere</l>
<l>Dan hi hadde ghedaen te voren</l>
<l n="605">Des hadde die hertoginne toren</l>
<l>Want si sere den ridder haet</l>
<l>Om dat hise hadde versmaet</l>
<l><pb n="47"/>Ende maecte haer siec ende swaer</l>
<l>Ende stont op vander tafelen daer</l>
<l n="610">Ende es in haer camere ghegaen</l>
<l>Ende ginc neder ligghen saen</l>
<l>Op haer beedde of si siec ware</l>
<l>Si woude wel dat te hare</l>
<l>Die doot quame daer si leghet</l>
<l n="615">Doch heeft een knecht gheseghet</l>
<l>Den hertoghe sonder beiden</l>
<l>Datse bevaen ware met siecheiden</l>
<l>Ende op haer bedde laghe die hertoginne</l>
<l>Die hertoghe die grote minne</l>
<l n="620">Droech te siere vrouwen waert</l>
<l>Wert te hant sere vervaert</l>
<l>Ende es haestelijc op ghestaen</l>
<l>Ende in die camere ghegaen</l>
<l>Ter vrouwen ende vraghde hare</l>
<l n="625">Wat node dat haer ware</l>
<l>Die vrouwe die haren toren wach</l>
<l>Ende lettel goet den man ontsach</l>
<l>Seide al dus te waren here</l>
<l>Mi deert uter maten sere</l>
<l n="630">Dat ghi mi prijst soe lettel goet</l>
<l>Ende soe lettel eren doet</l>
<l>Dat ghi den gonen houdt over vrient</l>
<l>Die an mi wel hevet verdient</l>
<l>Dat men hem name dlijf</l>
<l n="635">Hi es quader dan een keitijf</l>
<l>Donnere die hi mi messeide</l>
<l>Ende die hi mi te voren leide</l>
<l>Was alsoe wel uwe als mijn</l>
<l>Maer in maechs niet ghewroken sijn</l>
<l n="640"><pb n="48"/> Ghi hebten liever dan te voren</l>
<l>Om te meerdere minen toren</l>
<l>Soe doedi hem meerder ere</l>
<l>Laet varen vrouwe seide die here</l>
<l>Wet wel dat ic niet wesen en sal</l>
<l n="645">Verrader want ic boven al</l>
<l>Van mier herten verraders hate</l>
<l><milestone unit="fol" n="161va"/> Ende bi mi niet dueren en late</l>
<l>Wat hulpt die sake die ghi mi</l>
<l>Seidt dat wetic wel dat si</l>
<l n="650">Al loghen ende niet waerheide</l>
<l>Soe wel wetic sijn heimelijcheide</l>
<l>Hine peinsde noit int herte niet</l>
<l>Die valscheit die ghi hem antiet</l>
<l>Het ware beter dat mens sweghe</l>
<l n="655">Die here stont op ende ginc weghe</l>
<l>Entie vrouwe bleef verbolghen</l>
<l>Die hem node soude volghen</l>
<l>Maer eer hi emmermeer van hare</l>
<l>Vercrijcht stille oft oppenbare</l>
<l n="660">Solaes hi sal haer weten doen</l>
<l>Dat hi weet vanden baroen</l>
<l>Si peinsde wel dat si sal</l>
<l>Noch van hem weten al</l>
<l>Mocht sine in haren arm ghecrighen</l>
<l n="665">Hine souts haer niet swighen</l>
<l>Hier na peinsde die vrouwe sere</l>
<l>Ende pijnder na in allen kere</l>
<l>Hare ensien om datse woude</l>
<l><pb n="49"/>Dat hi haer segghen soude</l>
<l n="670">Te waren men hevet dicke ghesien</l>
<l>Alse de vrouwen spannen na dien</l>
<l>Om te weten enech dinc</l>
<l>Dat hem enechsins ontsinct</l>
<l>Soe anhanghel sijn die vrouwen</l>
<l n="675">Ende soe crijghel in goeder trouwen</l>
<l>Savons als die nacht quam toe</l>
<l>Entie hertoghe quam slapen doe</l>
<l>Blide wel ende in goeder hoghen</l>
<l>Soe es die vrouwe besiden ghetoghen</l>
<l n="680">Alse die haer belghet sere</l>
<l>Maer in sinen aerm namse de here</l>
<l>Ende cussese vriendelike</l>
<l>Doen seide die hertoghinne rike</l>
<l>Ligt met peinse ende laet varen</l>
<l n="685">Want valscher man en leeft te waren</l>
<l>Op ertrike dan ghi sijt een</l>
<l>Ende sotter wijf en levet gheen</l>
<l>In die werelt dan ic been ene</l>
<l>Men soude vroeder van enen stene</l>
<l n="690">Sniden ofte houwen dan ic si</l>
<l>Want wat dinc ghi segt mi</l>
<l>Dat ghelovic alte male</l>
<l><milestone unit="fol" n="161vb"/> Ende u ghelaet ende uwe tale</l>
<l>Dat doet die minne die ic tuwert draghe</l>
<l n="695"><pb n="50"/> Ghi segt mi meneghe loese saghe</l>
<l>Ende doet verstaen dat ghi mi mint</l>
<l>Ende ic ben oec soe kint</l>
<l>Dat ic u gheloeve wale</l>
<l>Van dat ghi mi segt te male</l>
<l n="700">Maer dat dit al loghene si</l>
<l>Dat hebdi ghetoent mi</l>
<l>Om een clein sake maer</l>
<l>Daer ic u heden vraghde naer</l>
<l>Hets waer in wilder weten niet</l>
<l n="705">Dat ghi dus groten valscheit pliet</l>
<l>Dat ghi mi sout helen saken</l>
<l>Die ghi wijst ofte eneghe spraken</l>
<l>Dat deert mi en segt wale</l>
<l>Dat ghi dese werelt alte male</l>
<l n="710">Niet soe lief en hadt als ghi mi daet</l>
<l>Nu sie ic wel dat ghi mi versmaet</l>
<l>Ende ghi wet doch lieve here</l>
<l>Dat ic u minne herde sere</l>
<l>Ende ic u niet ghehelen en can</l>
<l n="715">Het es recht ghi sijt mijn man</l>
<l>Waert mi goet ofte quaet</l>
<l>Ic soude u segghen minen raet</l>
<l>Maer nu seggic u dat ghi</l>
<l>Wel cont helen jeghen mi</l>
<l n="720">Het deert oec miere herten sere</l>
<l>Dat seggic u wel lieve here</l>
<l>Mettien heeft se een suchten begonnen</l>
<l>Ende een weenen dat haer ronnen</l>
<l>Over danschijn die tranen</l>
<l n="725">Die hertoghe die dit sach ane</l>
<l><pb n="51"/>Het deerdem sere te waren</l>
<l>Ende seide goede vrouwe laet varen</l>
<l>In mochte die tranen niet ghedoeghen</l>
<l>Die ghi laet uut uwen oeghen</l>
<l n="730">Noch die grote serechede</l>
<l>Maer wet wel voer waerhede</l>
<l>Dat de sake die ic weet</l>
<l>U te vertellen niet en steet</l>
<l>Ende niemen sone weet die</l>
<l n="735">Ende soe waert dan dorpernie</l>
<l>Dat icse u liete verstaen</l>
<l>Die vrouwe antwerde saen</l>
<l>Here soe en segghes mi niet</l>
<l><milestone unit="fol" n="162ra"/> Maer mi doet int therte verdriet</l>
<l n="740">Dat ghi mi niet en gheloevet soe vele</l>
<l>Noch in ernste noch in spele</l>
<l>Alse tontecken enen raet</l>
<l>Ghi hout mi seker over quaet</l>
<l>Ic waende heimeliker met u</l>
<l n="745">Hebben gheweest dan ic ben nu</l>
<l>Ghi haet mi dats goet te siene</l>
<l>Mi steet des raeds wel tonsiene</l>
<l>Mettien weenese vele meer</l>
<l>Den hertoghe dien therte seer</l>
<l n="750">Hadde om sijn wijfs rouwe</l>
<l>Antwerde te waren vrouwe</l>
<l>Ic gheloeve u herde wale</l>
<l>Dat ghi emmer die tale</l>
<l>Sout helen die ic u seide</l>
<l n="755">Ende dat ic u die heimelijcheide</l>
<l>Die ic hebbe in minen sin</l>
<l>U niet sculdich te helen en bin</l>
<l><pb n="52"/>Op dat salict u doen verstaen</l>
<l>Maer dat wet al sonder waen</l>
<l n="760">Bi miere trouwen es dat sake</l>
<l>Dat icker af hore eneghe sprake</l>
<l>Ghi sterfter omme wetet wale</l>
<l>Die vrouwe die hoorde die tale</l>
<l>Sprac dit gheloevic want ghi wet wel</l>
<l n="765">Dat ic en ben scalc no fel</l>
<l>Soe dat ic enech dinc bi gode</l>
<l>Jeghen u soude segghen noede</l>
<l>Die hertoghe haer gheloefde</l>
<l>Daer hi sent sere om droefde</l>
<l n="770">Ende begonste haer te vertellen al</l>
<l>Van siere nichten groet ende smal</l>
<l>Die borchgravinne van vergi</l>
<l>Ende hoe die ridder ende hi</l>
<l>Waren savons indien bogaert</l>
<l n="775">Ende hoe hi ginc besiden waert</l>
<l>Ende hoe dat hondeken quam</l>
<l>Daert den ridder staende vernam</l>
<l>Ende dat ghevaren alte male</l>
<l>Verteldi hare herde wale</l>
<l n="780">Ende hiet haer dat sijt helen soude</l>
<l>Ofte si haer lijf behouden woude</l>
<l>Want hijt haer op die doot onhiet</l>
<l>Op dat sijt vorder seide iet</l>
<l>Den hertoghe gheloofde sijt</l>
<l n="785"><milestone unit="fol" n="162rb"/> Maer wet datse groten nijt</l>
<l>Hadde in haer herte binnen</l>
<l>Dat die ridder nedere minnen</l>
<l><pb n="53"/>Soude ende haer ontseide</l>
<l>Dochte haer grote versmaetheide</l>
<l n="790">Dat hi haer hadde ghedaen</l>
<l>Si peinsde in haer herte saen</l>
<l>Ja om die vrouwe van vergi</l>
<l>Soe heeft hi versmaet mi</l>
<l>Maer op dat ic den sinxen dach</l>
<l n="795">Met ghesonden leven mach</l>
<l>Ic sal haer ene lesse lesen</l>
<l>Si salder af bescaemt wesen</l>
<l>Dit peinsde se in haren sinne</l>
<l>Maer wael haelt die hertoginne</l>
<l n="800">Te sinxenen dat daer quam bi</l>
<l>Soude houden hof die hertoge vri</l>
<l>Ende hi ontboet alte hande</l>
<l>Al die vrouwen vanden lande</l>
<l>Entie joncfrouwen mede</l>
<l n="805">Want het was altoes sijn sede</l>
<l>Dierste was die borchgravinne</l>
<l>Die ten ridder droech minne</l>
<l>Si quam te hove blidelike</l>
<l>Want si was scoene ende rike</l>
<l n="810">Maer doe die borchgravinne quam</l>
<l>Ense de hertoghinne vernam</l>
<l>Soe ontstac si als een vier</l>
<l>Want haer oghen siense hier</l>
<l>Dien si haet alder meest</l>
<l n="815">Nochtan heeft sise meest ghefeest</l>
<l>Ende ghetoent scoen ghelaet</l>
<l>Dan enegher vrouwen die daer staet</l>
<l>Maer grote pine doet haer verdrach</l>
<l><pb n="54"/>Datse haer niet segghen en mach</l>
<l n="820">Dat si wel sere begheert</l>
<l>Tonteckene te haer weert</l>
<l>Doen die feeste leden was</l>
<l>Na den eten gheloevet mi das</l>
<l>Soe heeft die hertoginne vernomen</l>
<l n="825">Die vrouwen die daer waren comen</l>
<l>Ende leidese in haer camer binnen</l>
<l>Om dat si daer souden beghinnen</l>
<l>Dansen reien vriendelike</l>
<l>Daer was meneghe vrouwe rike</l>
<l n="830"><milestone unit="fol" n="162va"/> Scoene behaghel ende valiant</l>
<l>Die hertoghinne die doe vant</l>
<l>Hare stade ende haren tijt</l>
<l>Moeste oppenbaren haren nijt</l>
<l>Dies si hadde int therte vele</l>
<l n="835">Ende seide ofte ware in spele</l>
<l>Vrouwe borchgravinne sijt blide</l>
<l>Want ghi mint nu ten tide</l>
<l>Een scoen lief ende feitijs</l>
<l>Ende hebdt enen fraien amijs</l>
<l n="840">Die vrouwe antworde spellike</l>
<l>Dat wet wel vrouwe rike</l>
<l>Dat ic mier minnen niemen en an</l>
<l>Dan minen here minen man</l>
<l>Dien god gheve blisscap ende ere</l>
<l n="845">Want ic en minne niement mere</l>
<l>Neen ghi vrouwe dese tale</l>
<l>En es gheloeflijc wale</l>
<l><pb n="55"/>Want ghi hebt gheleert soe wel</l>
<l>U ambacht al sonder spel</l>
<l n="850">An dat clein hondekijn</l>
<l>Dat wel can dat ambacht sijn</l>
<l>Die vrouwen hoordent alle wale</l>
<l>Die daer waren in die sale</l>
<l>Maer niet en wistense wat droech</l>
<l n="855">Om dat die hertoghinne loech</l>
<l>Maer die scoene borchgravinne</l>
<l>Wert bedrueft in haren sinne</l>
<l>Si wert alte male ontdaen</l>
<l>Ende ginc in ene waerderebbe saen</l>
<l n="860">Daer in lach ene sieke joncfrouwe</l>
<l>Op een bedde viel die vrouwe</l>
<l>Droevende ende clagende sere</l>
<l>Ende seide ay god lieve here</l>
<l>Ontferme u mijns doer uwe godheit</l>
<l n="865">Wat eest dat mijn vrouwe seit</l>
<l>Die vermaende vanden honde mijn</l>
<l>Here god wanen mach haer comen sijn</l>
<l>Van niement dan dat hijt heeft</l>
<l>Dien ic minne vore al dat leeft</l>
<l n="870">Hare gheseit ende verraden mi</l>
<l>Nochtan en dedijs niet en si</l>
<l>Dat hise mint vele meer</l>
<l>Dan mi dat mi therte seer</l>
<l>Doet nu hebbic wel bekint</l>
<l n="875"><milestone unit="fol" n="162vb"/> Dat hi mi niet en mint</l>
<l><pb n="56"/>Alse hi mijns gheloefte af gaet</l>
<l>Ay suete god want mi soe staet</l>
<l>Dat icken minne vore al die leven</l>
<l>Ende hoe mach hi mi begheven</l>
<l n="880">Ende een ander vore mi geet</l>
<l>Dat soe meeret mi mijn leet</l>
<l>Hi es die gone die oit was</l>
<l>Mijn deduut ende mijn solas</l>
<l>Ay lieve vrient hoe es dit comen</l>
<l n="885">Dat ghi mi al sijt ghenomen</l>
<l>Ende die valscheit ghedaen mi</l>
<l>Te waren lief ic waende dat ghi</l>
<l>Mi ghetrouwer gheweest hadt vele</l>
<l>Beide in ernste ende in spele</l>
<l n="890">Dan triestram isauden was</l>
<l>Want god kint die waerheit das</l>
<l>Dat ic u minde vele mere</l>
<l>Dan isaude triestram dede eere</l>
<l>Ja seerdere mindic u mede</l>
<l n="895">Dan ic mijns selfs lichame dede</l>
<l>Ende ghi hebdt mi nu verraden</l>
<l>Dat sal mi mijn leven scaden</l>
<l>Waerlijc ghi daet sonde</l>
<l>Want ic sal op dese stonde</l>
<l n="900">Becoren hier die bitter doot</l>
<l>Ay lieve lief twi makedi bloet</l>
<l>Onsen raet dat wondert mi</l>
<l>Ic betroudu meer dan ghi</l>
<l>Mi hier trouwen hebdt ghetoent</l>
<l n="905">Ic ben verraden ende ghehoent</l>
<l><pb n="57"/>Want waer god comen sekerlike</l>
<l>Selve ute hemelrike</l>
<l>Ende hadde mi ghelooft sijn vroude</l>
<l>Ende ic u daer mede soude</l>
<l n="910">Verliesen ic hadt weder seit</l>
<l>Ghi waert mijn joie ende mijn blijdtheit</l>
<l>Soe groten rouwe hevet therte mijn</l>
<l>Om dat ic van u waende sijn</l>
<l>Ghemint herde ghetrouwelike</l>
<l n="915">Dat ghi mi dic valschelike</l>
<l>Daet verstaen met menegen worde</l>
<l>Die ic u selven spreken hoerde</l>
<l>Ay lieve vrient in waende niet</l>
<l>Dat ghi mi soudt laten iet</l>
<l n="920"><milestone unit="fol" n="163ra"/> En vertellen onse minne</l>
<l>Si hertoghinne ofte coninghinne</l>
<l>Waer di lief vore mi doot bleven</l>
<l>Ene ure en haddic niet willen leven</l>
<l>Dat wet suete lief voer waer</l>
<l n="925">Ic hadde liever te sterven daer</l>
<l>Ende sijn gheleit neven u side</l>
<l>Sone maghic nemmermeer soe blide</l>
<l>Sijn als ic daer af soude wesen</l>
<l>Ay minne eest recht van desen</l>
<l n="930">Dat ment vertelt ende oppenbaert</l>
<l>Ons begherte ende onse vaert</l>
<l>Ghelijc dat nu es ghedaen</l>
<l>Hets waer hi woude mi af gaen</l>
<l>Want ic seidem al oppenbare</l>
<l n="935">Alse ons minne worde mare</l>
<l>Dat ict emmer besterven soude</l>
<l>Nu es ghed&amp;en mine vroude</l>
<l><pb n="58"/>Sent ic scheiden moet van heme</l>
<l>Soe biddic gode dat hi neme</l>
<l n="940">Hastelike mijn leven</l>
<l>Ende sijn ghenade mi wil gheven</l>
<l>Ende bidde gode ontfermelike</l>
<l>Dat hijt den gonen ewelike</l>
<l>Vergheve die mi heeft verraden</l>
<l n="945">Ende sta hem ewelijc in staden</l>
<l>Ende gheve hem ere ende prijs</l>
<l>Ende vergheve hem in alder wijs</l>
<l>Mijn doot al heeft hi mi onwaert</l>
<l>Mijn herte altoes siere eren gaert</l>
<l n="950">Ende al heeft hi dit gheseit</l>
<l>Van hem comt mi selc soetecheit</l>
<l>Dat mi te sterven en es gheen pine</l>
<l>Haer arme nam die vrouwe fine</l>
<l>Ende hevet haer selven bevaen</l>
<l n="955">Om haer borste ende seide saen</l>
<l>Lief ic bevele u onsen here</l>
<l>Suchtende met groten sere</l>
<l>Hier met dwancse haer arme toe</l>
<l>Dat haer therte scoerde doe</l>
<l n="960">Ende bleef doot liggende daer</l>
<l>Op dat bedde dats waer</l>
<l>Haren vrient ende amijs</l>
<l>Die scoene was ende faitijs</l>
<l>Enne wiste niet van deser dinc</l>
<l n="965">In die camere dat hi ginc</l>
<l><pb n="59"/><milestone unit="fol" n="163rb"/> Daer die dans was ende die feeste</l>
<l>Maer en was hem niet dat meeste</l>
<l>Hem en behaghes twint niet</l>
<l>Want hiere sijn lief niet en siet</l>
<l n="970">Dat hem wonderde sere</l>
<l>Ten hertoghe seide hi here</l>
<l>Deeus here ende waer bi</l>
<l>Eest dat u nichte niet hier en si</l>
<l>Sine hevet niet hier ghewesen</l>
<l n="975">Die hertoghe sach al omme met desen</l>
<l>Toten ridder seide hi mettien</l>
<l>Gaet in ghene waerderebbe sien</l>
<l>Want icker en siere hier niet</l>
<l>Ofte si daer mach wesen iet</l>
<l n="980">Te hare liepi haestelike</l>
<l>Ende helsese vriendelike</l>
<l>Ende custe an haren mont</l>
<l>Dic ende te meneger stont</l>
<l>Cout vant hi den mont ende bleec</l>
<l n="985">Dat si haer selven niet en gheleec</l>
<l>Hi sach wel datse was doot</l>
<l>Doen riep hi met rouwen groet</l>
<l>O vriendinne dien ic minde sere</l>
<l>Nu helpt god wel lieve here</l>
<l n="990">Si es doot wat salic an gaen</l>
<l>Die maget die stont op saen</l>
<l>Die daer siec lach doen si hoorde</l>
<l>Ende verstont des ridders worde</l>
<l>Si seide here het mach wel wesen</l>
<l n="995">Want men noit hoerde lesen</l>
<l>Van meerren rouwe dan si</l>
<l>Heeft ghemaect die vrouwe vri</l>
<l>Om die doot heeft si ghebeden</l>
<l>Sent si hier quam met droefheden</l>
<l n="1000">Om dies die hertoginne seide</l>
<l><pb n="60"/>Van harer minnen die waerheide</l>
<l>Dat haer was herde leet</l>
<l>Want in die camere si haer verweet</l>
<l>Van een hondeken cleene</l>
<l n="1005">In desen rouwe in desen weene</l>
<l>Heeft si gheweest een wile groet</l>
<l>Ende bat dic om die doot</l>
<l>Mi dunct si heeftse becort</l>
<l>Alse de ridder verstont die woort</l>
<l n="1010">Dat hi heeft doot die vrouwe hoghe</l>
<l>Om dwoert dat hi den hertoghe</l>
<l><milestone unit="fol" n="163va"/> Seide ende al liet verstaen</l>
<l>Doen wert hi met rouwen bevaen</l>
<l>Dat hi beefde met allen leden</l>
<l n="1015">Ende viel in onverduldecheden</l>
<l>Ende seide lacen lieve amie</l>
<l>Dat u mijn oghen saghen nie</l>
<l>Ghi waert scoene ende wel gheraect mede</l>
<l>U doghet ende u hoveschede</l>
<l n="1020">Die es alte male nu leden</l>
<l>In wel groter jammerheden</l>
<l>Ic ben verradere ende onghetrouwe</l>
<l>Ic hebbe u doot wel lieve vrouwe</l>
<l>Het ware recht dat ware ghekeert</l>
<l n="1025">Dese mort te mi weert</l>
<l>Die ghedaen hevet dit verraet</l>
<l>Ende dese grote overdaet</l>
<l>Ay mi ghine mesdaet mi niet</l>
<l>Al hebdire omme dit verdriet</l>
<l n="1030">Maer u trouwe es soe groet</l>
<l>Dat ghi sijt van rouwen doot</l>
<l>Nu eest recht dat ic wreke</l>
<l><pb n="61"/>Over mi selven haesteleke</l>
<l>Die dese verradenesse dede</l>
<l n="1035">An ene want hinc daer ter stede</l>
<l>Een scaerp sweert dat daer hinc</l>
<l>Dat trac hi ute ende ginc</l>
<l>Weder daer die vrouwe lach</l>
<l>Die hi droefelijc ane sach</l>
<l n="1040">Daer hi hare dus stont bi</l>
<l>Met weenenden oghen seide hi</l>
<l>Ay gheraecte vrouwe fijn</l>
<l>Nu willic u goet rechter sijn</l>
<l>Van miere groter valscheden</l>
<l n="1045">Ende dontrouwe die ic u dede</l>
<l>Tsweert nam hi in die hant</l>
<l>Dat hi haelde ane die want</l>
<l>Ende staect hem int therte vore</l>
<l>Dat het banderside quam dore</l>
<l n="1050">Ende viel neder op hare doot</l>
<l>Dit sach die maghet in anxte groet</l>
<l>Wert si ende sere vervaert</l>
<l>Ende liep ten hertoghe waert</l>
<l>Ende deed hem alsoe verstaen</l>
<l n="1055">Alst in die camere was vergaen</l>
<l>Ende hoe steerf die vrouwe fijn</l>
<l><milestone unit="fol" n="163vb"/> Om dat haer vanden honkekijn</l>
<l>Verweet mijn vrouwe die hertoginne</l>
<l>Vore die andere diere waren inne</l>
<l n="1060">Alst die hertoghe hevet verstaen</l>
<l>Ende hi ginc uter sale</l>
<l>Wert hi met rouwen sere bevaen</l>
<l>Entie joncfrouwe alte male</l>
<l>In die waerderebbe es hi comen</l>
<l n="1065">Ende heeft die ghelieve vernomen</l>
<l>Doot ligghende alle beide</l>
<l><pb n="62"/>Een twint hi doe niet en seide</l>
<l>Al waest dat hem sere deert</l>
<l>Hi toech uten ridder tsweert</l>
<l n="1070">Sere verbolghen ende ontdaen</l>
<l>Ende es indie camere ghegaen</l>
<l>Daer dans was ende feeste groet</l>
<l>Tsweert droech hi al bloet</l>
<l>Ende es in die dans comen</l>
<l n="1075">Daer hi sijn wijf hevet vernomen</l>
<l>Ende sloech haer tsweert op thoot boven</l>
<l>Dat haer die hersene cloven</l>
<l>Ghelijc hi haer gheloofde wale</l>
<l>Doen hijt haer seide te male</l>
<l n="1080">Die vrouwe viel neder doot</l>
<l>Daer wert droefheit herde groet</l>
<l>Van hem allen te waren</l>
<l>Die daer ter feesten comen waren</l>
<l>Die hertoghe seide saen</l>
<l n="1085">Vore hem allen diet wouden verstaen</l>
<l>Alle de sake van worde te worde</l>
<l>Daert menech mensche toe hoerde</l>
<l>Diet alte rouwelijc claghen</l>
<l>Als si die ghelieve saghen</l>
<l n="1090">Alsoe beide ligghen doot</l>
<l>Was daer rouwe herde groet</l>
<l>Dat hof sciet met rouwen daer</l>
<l>Die hertoghe dede daer naer</l>
<l>Die like graven sonder letten mee</l>
<l n="1095">Onder enen saerc leide hi die twee</l>
<l>Die soe ghelieve waren</l>
<l>Dandere leidi oppenbaren</l>
<l>Eerlijc teere ander stat</l>
<l>Entie hertoghe om dat</l>
<l n="1100">Hadde den rouwe soe groet</l>
<l>Datse om sinen wille doot</l>
<l><milestone unit="fol" n="164ra"/> Waren heefti tcruce ontfaen</l>
<l><pb n="63"/>Ende voer over zee saen</l>
<l>Daer hi te hant wert tempelier</l>
<l n="1105">Ende liet al sijn heerscap hier</l>
<l>Daer leidde hi een heilich leven</l>
<l>Ende hevet dese werelt begheven</l>
<l>Wie dat draghet der minnen doegen</l>
<l>Trecke dit exempel vore oghen</l>
<l n="1110">Ende hele die minne alte male</l>
<l>Jeghen die liede soe doedi wale</l>
<l>Sonder jeghen sine vriendinne</l>
<l>Soe blivet verholen sine minne</l>
<l>Want der verraders es soe vele</l>
<l n="1115">Die gherne benemen der minnen spele</l>
<l>Dies moetse god vermalendien</l>
<l>Ende al gader hare paertien</l>
<l>Segt alle amen hets wel ghedaen</l>
<l>Dese rime wet sonder waen</l>
<l n="1120">Was gheendt sonder saghe</l>
<l>In mey xxiiij daghe</l>
<l>Doen men screef ons heren jaer</l>
<l>Mccc wet voer waer</l>
<l>Ende xv daer toe mede</l>
<l n="1125">Nu sende ons god sinen vrede</l>
<l>Des onne ons die hemelsche vader</l>
<l>Amen segget alle gader</l>
 <l>Amen</l>
 <trailer>xjc xxvij verse</trailer>
</body>
</text>
</TEI.2>
