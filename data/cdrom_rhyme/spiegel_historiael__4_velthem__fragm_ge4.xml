<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Spiegel historiael (vierde partie [aandeel Velthem])</title>
<author>Lodewijk van Velthem</author>
</titleStmt>
<editionStmt>
<edition>N. de Pauw (ed.): Middelnederlandsche gedichten en fragmenten. Dl. 2. Gent, 1903, 193-250.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Spiegel historiael (vierde partie [aandeel Velthem])"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Lodewijk van Velthem"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1390"/></interpGrp>
<interpGrp type="witnessYear_from"><interp value="1390"/></interpGrp>
<interpGrp type="pubYear_to"><interp value="1410"/></interpGrp>
<interpGrp type="witnessYear_to"><interp value="1410"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Spiegel historiael (vierde partie [aandeel Velthem])</TITEL>
<TITEL>Spiegel historiael</TITEL>
<author>Lodewijk van Velthem</author>
<AARD>Rijm</AARD>
<BRON nr="D165">Gent, Bibliotheek der Rijksuniversiteit, 1374</BRON>
<DATUM>1390-1410</DATUM>
<OMVANG>2474 verzen</OMVANG>
<BRON.OPM>Handschrift van 137 folia, 1 kolom per bladzijde, 25 tot 35 regels. De inhoud van het handschrift bestaat uitsluitend uit rijmteksten, die echter alle neergeschreven werden als proza, doorlopend over de hele breedte van de bladspiegel. Hs. Gent, Bibliotheek der Rijksuniversiteit, 1374 bevat hoofdzakelijke enkele bloemlezingen uit de eerste vier Partie&#x00EB;n van de Spiegel historiael (voor een gedetailleerde beschrijving van deze bloemlezingen zie men J.A.A.M. Biemans: Onsen Speghele Ystoriale in Vlaemsche. Codicologisch onderzoek naar de overlevering van de "Spiegel historiael" van Jacob van Maerlant, Philip Utenbroeke en Lodewijk van Velthem, met een beschrijving van de handschriften en fragmenten. Deel 2: Catalogus, registers, bibliografie, platen. Leuven 1997, 449). Van de Vierde Partie levert het handschrift de tekst van ca. 10 kapittels uit boek 4 (fol. 53r-60r) en van ca. 26 kapittels uit boek 5 (fol. 61r-78v en fol. 102r). De tekst van deze kapittels ontbreekt in de editie De Vries en Verwijs. Het handschrift bevat naast de stukken uit de Spiegel historiael ook nog een fragment uit Hein van Akens Rose (fol. 97-97v), een fragment van Boendales Boec vander wraken (fol. 97v-99r), de Eerste Martijn, de Tweede Martijn en de Derde Martijn van Jacob van Maerlant (fol. 102-119), de Vierde Martijn, toegeschreven aan Hein van Aken (fol. 119r-128r), Der kerken claghe van Jacob van Maerlant (fol. 129-131v) en twee fragmenten uit Van der feesten een proper dinc (fol. 131v-133).</BRON.OPM>
<EDITIE>N. de Pauw (ed.): Middelnederlandsche gedichten en fragmenten. Dl. 2. Gent, 1903, 193-250.</EDITIE>
<STATUS>Kritisch</STATUS>
<BRONMNW>914.B.IX.2</BRONMNW>
<BRONNEN>Van de Vierde Partie van de Spiegel historiael werd Boek 1 tot Boek 3, kap. 34 bewerkt door Jacob van Maerlant; men zie daarvoor 's-Gravenhage, Koninklijke Bibliotheek, Bruikleen Koninklijke Akademie van Wetenschappen, XX. Het resterende gedeelte van de Vierde Partie is van de hand van Lodewijk van Velthem. Zijn aandeel in deze Partie is echter uitsluitend gefragmenteerd overgeleverd in enkele verzamelcodices en in een aantal handschriftfragmenten; we vermelden hier Leiden, Bibliotheek der Rijksuniversiteit, Ltk. 1020, III en IV (fragm.), Berlijn, Geheimes Staatsarchiv Preussischer Kulturbesitz, XX. HA StA. K&#x00F6;nigsberg, 33,20 (fragm.), Mainz, Bisch&#x00F6;fliches Priesterseminar, z.s. (fragm.), Gent, Bibliotheek der Rijksuniversiteit, 1641 (fragm.), Gent, Bibliotheek der Rijksuniversiteit, 1374, Wroclaw, Biblioteka Uniwersytecka, IV F 88e-II (fragm.), Wenen, &#x00D6;sterreichische Nationalbibliothek, 13708, Gent, Bibliotheek der Rijksuniversiteit, 2541,9 (fragm.), Brussel, Koninklijke Bibliotheek, IV 827,1 (fragm.), Gent, Bibliotheek der Rijksuniversiteit, 2541,10 (fragm.) en Gent, Bibliotheek der Rijksuniversiteit, 2541,11 (fragm.).</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><milestone unit="fol" n="61r"/> In den Vijfsten boec van der Vierder Partien van den Spiegele Hystoriale. </head>
<div type="chapter"><head type="chapter">S. Bernaerd. - Hier begennen Sente Bernards bloemen, van goeden levene. </head>
<l>                Besich, wi hebben al gelaten</l>
<l>Ende sijn di gevolget in caritaten,</l>
<l>Want die werelt es overlidende,</l>
<l>Ende, al dat es overtidende,</l>
<l n="5">Dat heeft .i. endde, dat verstaet.</l>
<l>Daeromme so eest wel mijn raet,</l>
<l>Dat tengenen volgen al</l>
<l>Die nemmermeer geliden en sal</l>
<l>Van der werelt die begherte.</l>
<l n="10">Gheeft den mensche mere derte</l>
<l>Dan sine substancie wel vermach,</l>
<l>Daeromme soutu, nacht ende dach,</l>
<l>Dine herten daeraf laten sinken</l>
<l>Ende om die ontfermecheit Gods dinken,</l>
<l n="15">Want, wat een met gewoenten doet,</l>
<l>Dats hem licht in den moet.</l>
<l><pb n="194"/>Die dienstman es oec wel na tgone</l>
<l>Wel wert van sinen loene,</l>
<l>Mer, die den loen over sine gewerke</l>
<l n="20">Gheeft, es ongehoert, als ict merke.</l>
<l>Alle ledege wive mede</l>
<l>Nemen loen in elke stede;</l>
<l>Du geves hare loen, mer du</l>
<l>Ontfincs geenen loen nu.</l>
<l n="25">Sonder joc en mach selc niet sijn,</l>
<l>Als in menegen es in schijn</l>
<l>Want selc soude eer ontweeslaen</l>
<l>Die dinc, die hi hadde saen</l>
<l>Ghemaect, ende .i. ander maken,</l>
<l n="30">Al ne waren niet die saken</l>
<l>Alsoe alsi te voren waren.</l>
<l>Mer .i. swaer joc es dat, te waren,</l>
<l>Die elre na niet en staet</l>
<l>Dan daer die werelt met ommegaet,</l>
<l n="35">Want ende oftu dergerre pine sies an</l>
<l>Ende haren rouwe, ende du dan</l>
<l>Dat anegaes, wie saelt clagen,</l>
<l>Al bestu daerin oec verslagen?</l>
<l>Die die dinc vore hem siet</l>
<l n="40">Ende onbedwongen daertoe tiet,</l>
<l>Dies hi af wel mochte wesen,</l>
<l>Hi dunct onberaden wesen (<hi rend="italic">sic</hi>).</l>
<l>Vlie die eggle, die in den moet</l>
<l>Hevet, dat si tgoede bloet</l>
<l n="45">Suget altoes, want si di mede</l>
<l>Mochte cranken doen dine leden.</l>
<l>Mi nes geen here soe suer,</l>
<l>Noch geen tyran oec so stuer,</l>
<l>Noch negeen cnecht niet so strac,</l>
<l n="50">Noch so groet geen ongemac,</l>
<l>Noch geene bordene oec so swaer,</l>
<l><pb n="195"/>Die men geliken mach .i. haer.</l>
<l>Dat si iet daerjegen gestonden</l>
<l>Jegen die vuele quade sonden,</l>
<l n="55"><milestone unit="fol" n="61v"/> Want dit mochte een gedragen,</l>
<l>Al waert hem swaer, ende bejagen</l>
<l>Daermet die bliscap van Hemelrike.</l>
<l>Mer die sonde in gelike</l>
<l>Lichte sijn te dragene hier,</l>
<l n="60">Si maect namaels so ongier,</l>
<l>Dattu des Hemelrijcs verboert</l>
<l>Ende in die helle wert versmoert.</l>
</div>
<div type="chapter"><head type="chapter">Van der werelt rijcheit. </head>
<l>                Die gesonde salege, seggic u,</l>
<l>Die op dese werelt nu</l>
<l>Versmaedt sijn, overmids desen,</l>
<l>Selen si na met Christum wesen?</l>
<l n="5">Want met scalcheiden ende met sonden</l>
<l>En machtu comen in geenen stonden</l>
<l>Ter genadecheit oec mede,</l>
<l>Noch met vrecker nidecheide,</l>
<l>Ja, nu wilt hem selc hiermede</l>
<l n="10">Bescudden, ende seit, oft ware onsede,</l>
<l>Dat grote sonde ware dan,</l>
<l>Dat erdsch goet hadde een man.</l>
<l>Waeromme gaf Abrahamme ende Ysaac</l>
<l>Onse Here dan so groten lac,</l>
<l n="15">Want hi hem groet goet liet ane,</l>
<l>Was daer sonde an te verstane?</l>
<l>Neen, want dat goet, dat si</l>
<l>Van Onsen Here hadden vri,</l>
<l>Dat gaven si weder Onsen Here,</l>
<l n="20">Vroech ende spade, in allen kere,</l>
<l>Ende si ne hildent mer over geleent.</l>
<l>Si ne waren daerin so niet vereent,</l>
<l><pb n="196"/>Si ne lietent gaen, aldiereghelike,</l>
<l>Dat hem quam van Hemelrike.</l>
<l n="25">Men mach wel alhier houden goet</l>
<l>Ende daerin oec wegen behoet,</l>
<l>Ende dat dengenen deilen weder,</l>
<l>Diet hen van hagen sendde neder.</l>
<l>Job hadde groet goet sekerlike</l>
<l n="30">Ende was van beesten also rike,</l>
<l>Dat sijn gelike niet en was;</l>
<l>Daerna wert hi geroeft al das,</l>
<l>Sodat hi niet en behielt ter noet,</l>
<l>Die quade geest en sloecht al doot.</l>
<l n="35">Wat seide hi doe? ic segt di:</l>
<l>Hi niet quaet en wert daerbi,</l>
<l>Mer hi seide: "God hevet gegeven,</l>
<l>Oec mach hi hen wel nemen dleven."</l>
<l>Mer ghi, die nu gadert scat</l>
<l n="40">Ende rike beghert te sine om dat,</l>
<l>Dat ghi vordeel wilt gecrigen</l>
<l>Ende met uwen goede wilt oec wigen</l>
<l>Ende onderdoen uwe gebuere,</l>
<l><milestone unit="fol" n="62r"/> Ende hebben wilt in uwen labure</l>
<l n="45">Metten penningen, die gi gadert,</l>
<l>O wi! hoe werden si noch gescadert,</l>
<l>Ende gi oec met hen herde sciere</l>
<l>Comen selt ten quaden viere!</l>
<l>Ghi, die altoes daerna staet,</l>
<l n="50">Dat gi met herscapien ommegaet,</l>
<l>Ende daerna wacht ende spiet</l>
<l>Te doene dat elc gherne siet,</l>
<l>Ende daermet dan al verget</l>
<l>Der dinc, daer ghi toe sijt geset,</l>
<l n="55">Wat sal dijns gescien, wat?</l>
<l>Van hogen wille groten plat.</l>
<l>Ghi princen, gi ridders mede,</l>
<l><pb n="197"/>Ghi sijt hier in hoverdechede,</l>
<l>Ghi houdt familie, groot ende wijt,</l>
<l n="60">Grote perde, die gi rijt;</l>
<l>Havicke, sparwaren so voerdi</l>
<l>Waer gi rijt, verre ofte bi;</l>
<l>Ende honde loepen oec vore u,</l>
<l>Daer gi met maect u gehu;</l>
<l n="65">Ghi soect oec mede scone wive;</l>
<l>U es leet datter u iet ontblive,</l>
<l>Ghi ne had se al tuwen wille;</l>
<l>Hieromme so ligdi selden stille,</l>
<l>Ghi ne vaert alomme ieweren om spien,</l>
<l n="70">Sowaer dat gi cont gesien</l>
<l>Dat u genoecht, dat trect an;</l>
<l>Wil men u wederseggen dan,</l>
<l>So veisdi dan enegen raet</l>
<l>Daer ghi den genen so met bevaert,</l>
<l n="75">Dat hi blide es, dat hi geven mach</l>
<l>Die dinc, dies gi daedt gewach;</l>
<l>Ende, noch vele meer daertoe,</l>
<l>Gheeft hi u, eert dat comt also,</l>
<l>Dat hi u vrienscap can bejagen.</l>
<l n="80">O wi arme! ende wat clagen</l>
<l>Sal hieraf werden vore Gode gedaen,</l>
<l>Daer alle dinc moet te rechte gaen!</l>
</div>
<div type="chapter"><head type="chapter">Van denselven noch. </head>
<l>                De ackerman pinet sere</l>
<l>Om coren te winnenne emmermeere;</l>
<l>Alst wel geraect, so es hi blide</l>
<l>Ende pijnt dan vorwert tallen tide,</l>
<l n="5">Hoe hijs meer mach gesayen.</l>
<l>"Dies lettel sayt sal lettel mayen,"</l>
<l>Seget hi dan in enen bispele;</l>
<l>Mer, alst dan gaet uten spele,</l>
<l><pb n="198"/>Ende hem qualec geraect sijn coren,</l>
<l n="10">"So meer gesayt, so meer verloren,"</l>
<l>Seget hi dan te meneger stonde;</l>
<l>Al dat hem gaet uut sinen monde,</l>
<l>Dat es torenlec te hoerne genoech,</l>
<l><milestone unit="fol" n="62v"/> Omdat niet en gaet na sijn gevoech,</l>
<l n="15">Ende es onverduldech oec mede,</l>
<l>Ende vloect ende scelt te menegher stede.</l>
<l>Desen ic oec niet en can</l>
<l>Gheleggen ten goeden ackerman,</l>
<l>Daer Onse Here af hevet gesproken,</l>
<l n="20">Want alle sonde werdt gebroken.</l>
<l>Aldus eest in allen tide:</l>
<l>Alst wel gaet, so sijn si blide,</l>
<l>Ende, alst dan weder qualec gaet,</l>
<l>So vermanen si alre daet.</l>
<l n="25">Tote Petere was oec geseit:</l>
<l>"Driewerf mintstu mi gereit."</l>
<l>Daerna wert hem gesproken an:</l>
<l>"Voede mine scape dan."</l>
<l>In dit voeden doet ons verstaen</l>
<l n="30">God, dat die gevet sonder waen</l>
<l>Ghevoedt werdet sonder spise</l>
<l>In die godheit in alre wise.</l>
<l>Wie dat onderhorech es desen,</l>
<l>Hi ne mach niet verloren wesen.</l>
<l n="35">Van den spele oec, Godweet,</l>
<l>Daer men sovele met ommegeet,</l>
<l>Dats met vrouwen heimelike</l>
<l>In cameren te sine, diesgelike.</l>
<l>Ghi wet wel wat ic daermet meene;</l>
<l n="40">Dats .i. sonde, int gemeene,</l>
<l>Dat ic hare niet en can geliken,</l>
<l>Beide in armen ende in riken.</l>
<l>Cawette, vorcopers hebben si mede,</l>
<l><pb n="199"/>Tusschenloepers, die de quaethede</l>
<l n="45">Toebringen, geven ende nemen</l>
<l>Elken daer na sijn betomen;</l>
<l>Dit doet versamenen vele dingen.</l>
<l>Quaet cnecht sonderlingen.</l>
<l>Also als in dEwangelien staet,</l>
<l n="50">"Quaet cnecht, na dijn verjaet</l>
<l>En heefstu geen ontfermechede."</l>
<l>Oec, teere andere stede,</l>
<l>In die Passie daerbeneven:</l>
<l>"Ghi quade, wat wiltu mi geven?</l>
<l n="55">Ende, ic sal di hem leveren saen."</l>
<l>Ay! die hiermet ommegaen,</l>
<l>Wat sal hen hierna gescien?</l>
<l>In caent geweten no gesien.</l>
<l>Anescouwen wi dan, ende laet ons gomen,</l>
<l n="60">Wat van desen dingen mach comen.</l>
<l>Wat mach er af comen in scine?</l>
<l>Menege geesele, menege pine.</l>
<l>Besiewi, ende anescouwen hoe,</l>
<l>Waer dat wi sijn geroepen toe.</l>
<l n="65">Gaet uwer conscientie binnen,</l>
<l>Ende geeft uselven daerin kinnen;</l>
<l>Bereidt uselven van den sonden,</l>
<l><milestone unit="fol" n="63r"/> Daer gi mede sijt gebonden.</l>
<l>Wee u, die in die Gods huse</l>
<l n="70">Gheruchte maect, ende confuse,</l>
<l>Want men soude in der kerken</l>
<l>Gode dienen met goeden werken.</l>
<l>Daeromme, daer men sculdech es</l>
<l>Gods dienst te doene, des sijt gewes,</l>
<l n="75">Ende in die stat dan doet quaet,</l>
<l>Dats sonde die boven al gaet.</l>
</div>
<div type="chapter"><head type="chapter"><pb n="200"/> <hi rend="italic">Van voersienecheiden. </hi></head>
<l>                Dinge, die der armer es</l>
<l>Ende die onthoudt, sijt gewes,</l>
<l>Dats sonde, gelijc roeve ofte stale,</l>
<l>Ochte vele meerre, wetic wale.</l>
<l n="5">Gewarelike alle dinge,</l>
<l>Die van kerkelijc goede sonderlinge</l>
<l>Comen, ende boven sgeens monde</l>
<l>In weselicheden talre stonde,</l>
<l>Dat es der armer patermonie;</l>
<l n="10">Ende, die hen des dan iet vertie,</l>
<l>Die roefse van haren erve dan.</l>
<l>O wi arme! waer es selc man,</l>
<l>Die nu den armen wat deilen iet,</l>
<l>Hen es leet dat hi se siet.</l>
<l n="15">Diegene die meest provenden heeft,</l>
<l>Meest es hem leet, dat iemen leeft,</l>
<l>Die men heet arm, Godweet.</l>
<l>Si sien se ane met ogen wreet</l>
<l>Ende seggen: "Het sijn quade triwante."</l>
<l n="20">Si geven wel lettel van haren cante.</l>
<l>Onse Here en ordineerde niet,</l>
<l>Diegene die dEwangelie besiet,</l>
<l>Dat hi daeraf neme bliscap mede,</l>
<l>Noch oec overtullechede,</l>
<l n="25">Mer in maten ende in payse</l>
<l>Eten ende drinken ende niet te ayse,</l>
<l>Sodattu daeraf lost negeene</l>
<l>Voeden ne souts, groet no cleene.</l>
<l>Wat eest nu, al bestu sere</l>
<l n="30">In dese werelt een groet here,</l>
<l>Ende men bescout di in den wege,</l>
<l>Dunct di dit een groet sege?</l>
<l>Die boem staet nu scone, ende gloyt,</l>
<l>Ende alsnu hi nemmer en groyt.</l>
<l n="35"><pb n="201"/> Al te onsalech es degone,</l>
<l>Ende al te trage in allen doene,</l>
<l>Die negeene wile vore ne sint</l>
<l>Op gerechtecheit, merket twint;</l>
<l>Mer altenen slaept in heme</l>
<l n="40">Die doeget, ende, als ict verneme,</l>
<l>So heeft God oec sijns vergeten,</l>
<l>Ende van sinen erve gespleten.</l>
<l>Wat selen wi seggen daertoe dan?</l>
<l><milestone unit="fol" n="63v"/> Men seget: "Also als levet die man,</l>
<l n="45">Also stervet hi gerne daerna;"</l>
<l>Ende, also als ict versta,</l>
<l>Also als sijn endde oec es,"</l>
<l>Seget men oec, des sijt gewes,</l>
<l>"Dat sine pine volget gereet."</l>
<l n="50">Alles dinges es ondersceet,</l>
<l>Mer dat een gaet vore so dicke</l>
<l>Dat men op dander niene micke.</l>
<l>Wi selen volgen goeden geselscepen,</l>
<l>Ende daermet altoes sijn begrepen,</l>
<l n="55">Want die apostel seit voerwaer,</l>
<l>Dat wi moeten beden naer</l>
<l>Onsen behoudere, end daerop rusten.</l>
<l>Dit seldi nu in u herte vesten.</l>
<l>Onsalech vleesch, en penstu niet</l>
<l n="60">Dat Onse Here in dit verdriet</l>
<l>Quam om onser alre siele?</l>
<l>Al ware dat sake, datti mesfiele,</l>
<l>Hi ne sal, om dinen swaren toren,</l>
<l>Niet comen, gelijc hi dede te voren;</l>
<l n="65">Hi heeft om di eens gedoeget,</l>
<l>Hi wilt oec, dat gi daerna poeget.</l>
</div>
<div type="chapter"><head type="chapter"><pb n="202"/> <hi rend="italic">Van den drien graden. </hi></head>
<l>                Drie lederen, daer wi selen mede</l>
<l>Clemmen te Gode ter hoger stede,</l>
<l>Die hevet drie trappen, dat seggic u.</l>
<l>Welc sijn die drie trappen nu?</l>
<l n="5">Dat es, reine leven, dat verstaet,</l>
<l>Dat ons allen toegaet;</l>
<l>Ende gerecht, daermede voert,</l>
<l>Dat onsen evenkersten toebehoert;</l>
<l>Ende genadech, in allen kere,</l>
<l n="10">Dat toebehoert Onsen Here.</l>
<l>Wie es in ene ordene so groet,</l>
<l>Ende wie heeft so hogen moet</l>
<l>In die werelt, coninc ofte graven,</l>
<l>Die nu hevet sovele haven</l>
<l n="15">Dat hi met enegher grotheden</l>
<l>Ofte met enegher rijcheden</l>
<l>Clemmen mach dese trappen drie,</l>
<l>En si dat hi des al vertie</l>
<l>Ende leve na derre drie raet?</l>
<l n="20">So mach hi clemmen op den graet.</l>
<l>Wat noede heefstu sovele tiden</l>
<l>Van gewinne laten liden,</l>
<l>Ende sovele gewins verboren,</l>
<l>Alse di es comen te voren?</l>
<l n="25">Negeen dinge en mogen di salegher wesen,</l>
<l><milestone unit="fol" n="64r"/> Dan du besies te tide van desen,</l>
<l>Die du nu heefs overleden,</l>
<l>Ende daerna diselven in gerechtecheden.</l>
<l>Wacharme mijns! heden, Godweet,</l>
<l n="30">Ben ic quader ende eer bereet</l>
<l>Ter quaetheit, dan ic gisteren was.</l>
<l>In pense niet op dat ic las</l>
<l><hi rend="italic">Transeunt dies salutis</hi>,</l>
<l>Dat te verstane aldus is</l>
<l n="35"><pb n="203"/> De dage der salecheit overliden;</l>
<l>Ende niemen en wilt in sinen tiden</l>
<l>Bedincken wat hem gesciet,</l>
<l>Mer elc mensche vorwart siet.</l>
<l>Vele jare heefstu overleden,</l>
<l n="40">Ende altoes in kintscheden;</l>
<l>Du bes kintsch in alre stont,</l>
<l>Alslange als di niet en es cont</l>
<l>Wat du best ende wanen du coems,</l>
<l>Ende watti na den live vroems.</l>
<l n="45">Die apostel seit nu dit:</l>
<l>"Niet in hope, daer gi in sit,</l>
<l>Noch in weldaden, noch in vreden,</l>
<l>So ne soutu niet allene loven heden</l>
<l>Die Godsgenade, mer oec mede</l>
<l n="50">In elken verdriete, in allen onvrede."</l>
<l>So leert hi di te minnenne Gode</l>
<l>Ende te houdene sine gebode.</l>
<l>Teere ander stat sprect Onse Here:</l>
<l>"Die hemel ende deerde, in allen kere,</l>
<l n="55">Selen liden ende tegaen (<hi rend="italic">sic</hi>),</l>
<l>Mer mine woerde die selen staen,</l>
<l>Ende niet vergaen in geenen tiden.</l>
<l>Waerop machstu di dan verbliden,</l>
<l>Alst al verganckelijc es, vorwaer,</l>
<l n="60">Dier men af sprect, verre ende naer,</l>
<l>Sonder allene die Godsgenade,</l>
<l>Die altoes blivet even gestade?</l>
<l>Wies getroestu di dan hier?</l>
<l>Waerop bestu nu dus fier?</l>
<l n="65">Keer omme, ende volch den genen naer,</l>
<l>Dien allen dingen sijn oppenbaer.</l>
</div>
<div type="chapter"><head type="chapter"><pb n="204"/> <hi rend="italic">Van roekeloesheiden te Gode wert. </hi></head>
<l>                Het esser vele, die vele weten</l>
<l>Ende haers hebben al vergeten;</l>
<l>Ander liede si wel besien,</l>
<l>Mer henselven si niene bespien.</l>
<l n="5">Wat es ydelre dan te minnenne ydelheit,</l>
<l>Ende wat hatelekere, na die waerheit,</l>
<l><milestone unit="fol" n="64v"/> Dan te versmadene gerechtechede,</l>
<l>Als ic Gods herdinke mede,</l>
<l>Ende ic miselven dan versta,</l>
<l n="10">Ende ic pensende werde, daerna,</l>
<l>Wat wondere om ons God al doet?</l>
<l>In die ingle es hi wel gemoet</l>
<l>Ende begerse te scouwene ane;</l>
<l>Hi verblijt hem, in allen verstane,</l>
<l n="15">In die heilegen, omdat hi siet</l>
<l>Dat hare bliscap en vergaet niet;</l>
<l>In den mensche es hi nuttelijc mede,</l>
<l>Want hi es hare godlijchede</l>
<l>In die creaturen es hi wonderlijc,</l>
<l n="20">Want hi se alle mogendelijc</l>
<l>Ende wijsselijc ende werdelijc mede</l>
<l>Geboernesse geeft, na elcs sede.</l>
<l>Wi sijn sculdech te minne den Here,</l>
<l>Want hi ons voren minde sere</l>
<l n="25">Ende na sine vorme, gewesse,</l>
<l>Sciep, ende na sine gelikenesse;</l>
<l>Ende, dat en gewerddi gere dinc</l>
<l>Die nie ter werelt lijf ontfinc,</l>
<l>Het behoert wel ende hets recht,</l>
<l n="30">Wat na hem gebeeldt es echt</l>
<l>Dat te sinen gedeele come.</l>
<l><pb n="205"/>Nu es oec recht, dat elc gome</l>
<l>Hoe sijn gebeelde es gedaen,</l>
<l>Ende volgen dan dien wegen saen.</l>
<l n="35">Hoe selen wiere volgen? ic segt di,</l>
<l>Met desen dingen die volgen hierbi.</l>
<l>Alse met groter lost in woeden sijn,</l>
<l>Ende met crachte die werelt fijn</l>
<l>Altoes houden in goeder mate</l>
<l n="40">Ende in minnenre caritate.</l>
<l>Wi selenne houden altoes dan</l>
<l>In onsen gedachte vorwert an,</l>
<l>Ende altoes dragen, waer wi gaen,</l>
<l>In onse conscientie, sonder waen,</l>
<l n="45">Sodat wine overal gereet</l>
<l>Vinden, waer men henen geet.</l>
<l>Salech es die siele bekint,</l>
<l>Daer Onse Here raste in vint;</l>
<l>Salech es, die seggen can:</l>
<l n="50">"Die mi gemaect hevet man,</l>
<l>Ic sal hem daermede lonen,</l>
<l>Hi sal in minen tabernakel wonen.</l>
<l>Waeromme ne soeken wi niet Gode weder,</l>
<l>Die ons soeket op ende neder,</l>
<l n="55">Ende daeromme doegede grote pine</l>
<l><milestone unit="fol" n="65r"/> Om met ons gherne te sine?</l>
<l>Hets grote sotheit, dat wi vlien</l>
<l>Dieghene, die ons gherne sien,</l>
<l>Ende daer ons goet ende oec vromen</l>
<l n="60">Tallen tiden (af) mogen comen,</l>
</div>
<div type="chapter"><head type="chapter"><pb n="206"/> <hi rend="italic">Van denselven meer. </hi></head>
<l>                Nadien dat ic hebbe ghehoert,</l>
<l>So leidt de onsalege den onsalegen voert,</l>
<l>Sodat si beide bliven bederft;</l>
<l>Ende, als die een dan sterft,</l>
<l n="5">So gaet sijn geselle ten grave mede,</l>
<l>Ende siet, waer al ter stede</l>
<l>Ute dien grave gewoerpen was</l>
<l>Ghemul ende beene, ende vore das</l>
<l>So was daer een nochtan gegraven</l>
<l n="10">Die rike was ende hadde veel haven.</l>
<l>En halp hem niet, dat sach hi an;</l>
<l>Nochtan en verstont niet die man,</l>
<l>Dat sijn geselle soude werden also,</l>
<l>Ende hiselve oec daertoe.</l>
<l n="15">Dat ic nu ben, dat was diegone,</l>
<l>Ende, dat hi nu es, al ben ic coene,</l>
<l>Dat sal ic werden oec voertan.</l>
<l>Waerop mogestu pensen,</l>
<l>Ofte waerop mogestu di verlaten,</l>
<l n="20">Du moets altoes dan ter erden staten.</l>
<l>So ons God hier langere spaert</l>
<l>Om hier te beterne quade vaert,</l>
<l>So hi ons meer daeromme verdoemt,</l>
<l>Eest dat ons ter baten niene coemt.</l>
<l n="25">O siele, getekent na Gode,</l>
<l>O scat der overster gebode,</l>
<l><pb n="207"/>O seker woeninge, daer niet en mach</l>
<l>Comen, hi ne hebbe van Gode den sin,</l>
<l>Bi di es vrede, bi di es genade,</l>
<l n="30">Bi di es Gotheit, bi di es stade,</l>
<l>Bi di es licht, bi di es cracht,</l>
<l>Bi di es claerheit, dach ende nacht,</l>
<l>Bi di es ere, bi di es blijtheit,</l>
<l>Bi di es leven, bi di es scoenheit,</l>
<l n="35">Bi di es lof, bi di es raste,</l>
<l>Bi di es minne, die se alle vaste</l>
<l>Tegadere voeget, ineen besloten!</l>
<l>O wi! dat wi niene genoten</l>
<l>Metten genen te wesene vri,</l>
<l n="40">Daer alle dinge utecomen si!</l>
<l>Ghereidt u herte, gereidt, gereidt,</l>
<l>Dat si niene werde verleidt</l>
<l>In die vule demsterheit!</l>
<l>Vaget van den naten gereit</l>
<l n="45"><milestone unit="fol" n="65v"/> Die druppe, dat si niet en breide;</l>
<l>Wert si gebreidt, die quaetheide</l>
<l>Sal daerin verherden saen.</l>
<l>Werdt si verherdt, al sonder waen,</l>
<l>Ghi ne brincse niet so sciere uut.</l>
<l n="50">Luuc toe die dore, ende vaste sluut,</l>
<l>Eer diegene comen daervoren,</l>
<l>Die dine herberge willen testoren;</l>
<l>Loecstu dijn ogen, als si bespien</l>
<l>Die quaetheit, ende allomme laets sien,</l>
<l n="55"><pb n="208"/> Ende dan metter herten dat bevaet,</l>
<l>Ende uwe doren dus open laet</l>
<l>Ende niet en wederstaet in tide,</l>
<l>Uwe viande, die in elke side</l>
<l>U toeloepen, so werddi dan</l>
<l n="60">So verwonnen, dat gi vortan</l>
<l>Niet en roeket van geenen dingen,</l>
<l>Dan hoe gi uwe genoechte volbringen</l>
<l>Moget, ende laet al varen</l>
<l>Wat te Gode hoert, te waren.</l>
<l n="65">Ende mach sijn, dattu ondertiden</l>
<l>Met Gode souts spreken besiden,</l>
<l>Die altoes die werelt inhevet,</l>
<l>Want negeene raste si hem gevet,</l>
<l>Iet anders te volgene dan hare,</l>
<l n="70">Dit werdic an menegen wel geware.</l>
</div>
<div type="chapter"><head type="chapter">Van denselven noch. </head>
<l>                Deus! hoe salech es die man,</l>
<l>Die sijn leven voegen can,</l>
<l>Dat hi die ogen so geesteliken</l>
<l>Houdt, dat si ne niene beswiken.</l>
<l n="5">Die Gode mint, hi hoert gherne</l>
<l>Daeraf spreken, ende die taverne</l>
<l>Anteert, ende die leckere gesellen,</l>
<l>Hoertere oec gherne af tellen.</l>
<l>Peist, heeft enege dinc meerre macht</l>
<l n="10">Dan allene die Gods cracht?</l>
<l><pb n="209"/>Ende penst weder oec van di,</l>
<l>Dat niet onmogenre en es dan ghi.</l>
<l>Alle tide, in dewelke du niet</l>
<l>Om Gode en peis, nu besiet,</l>
<l n="15">Die reken ic di al verloren.</l>
<l>Die Scrifture bringet te voren</l>
<l>En si dattu religioesheit mints,</l>
<l>Ende die waerheit houds ende kints,</l>
<l>Ende caritate hebbes mede,</l>
<l n="20">Du ne coms niet ter hoger stede</l>
<l>Niet en mach di daertoe wesen</l>
<l><milestone unit="fol" n="66r"/> Sueter, om te comene te desen,</l>
<l>Dan dattu dijn herte daeraf wacht,</l>
<l>Dat si der coringhen niene acht,</l>
<l n="25">Ende dattu se van quader coringe</l>
<l>Alle stont hoeds, ende bedwinge.</l>
<l>Ontferme u mijns, mach een spreken.</l>
<l>Nochtan, en wert hi niet ontsteken</l>
<l>Metter herten te Gode waert,</l>
<l n="30">Ende penst elre in die vaert</l>
<l>Dan om die dinc, die bidt hi,</l>
<l>Waerheit, dit besciet niet di.</l>
<l>Sal dine bede werden gehoert,</l>
<l>Du moet se met herten bringen voert.</l>
<l n="35">Wacharme! wat es mi hier nu</l>
<l>Als dincs jegen, dat seggic u,</l>
<l>Want, so ic mi meer besie,</l>
<l>So mi meer gebrect, dunct mie.</l>
<l>Het ware so, dat in geenen stonden</l>
<l n="40">Onse Here en mochte weten mine sonden,</l>
<l>Ende mi oec niet verduwen en woude</l>
<l>Noch ne conde, noch ne soude,</l>
<l>Ende Onse Here so onmogende ware</l>
<l>Oft het si alsoe daernare</l>
<l n="45">Dat Onse Here niet en si.</l>
<l><pb n="210"/>Nochtan en soutu niet te vri</l>
<l>Dine sinne met rechte laten,</l>
<l>Du ne sout se altoes houden in maten;</l>
<l>En bescouwic miselven niet,</l>
<l n="50">So ne kinnic mi niet, wats gesciet;</l>
<l>Mer, besie ic miselven wel,</l>
<l>So kinnic mi bat dan iemen el.</l>
<l>Verstant mi nu wel in dien,</l>
<l>Dien duvel en condi niet gesien;</l>
<l n="55">Daeromme en condi u niet gereet</l>
<l>Te sere gehoeden vore hem, Godweet.</l>
<l>Den prince oec, die verbolgen es</l>
<l>Ende niet en mach sien, des sijt gewes,</l>
<l>Die heeft enen eer bedrogen</l>
<l n="60">Dan dien hi sien mach met ogen.</l>
<l>En wetstu niet, dat gevenijnde serpent</l>
<l>Altoes sijn venijn uutsent,</l>
<l>Ende ne geen ander begherte en heeft,</l>
<l>Noch geen ander orbore en geeft,</l>
<l n="65">Noch niewer elre omme en dinct,</l>
<l>Dan hoedat die siele verminct?</l>
<l>Dit serpent dede oec die scame</l>
<l>Int Paradijs Jeven ende Adame.</l>
</div>
<div type="chapter"><head type="chapter"><milestone unit="fol" n="66v"/> Sente Bernaert, van den cruce. </head>
<l>                Die pine Christi es ons wel cont,</l>
<l>Ende wi selen willechlec talre stont</l>
<l>Gode onse gewerke geven;</l>
<l>Daer hi staet den cruce neven,</l>
<l n="5">Roept hi ons ane terselver tijt:</l>
<l>"O! ghi alle die bi den wege lijt,</l>
<l>Beit ende besiet of enech rouwe</l>
<l>Den minen gelijc es, wel bescouwe.</l>
<l>Ontbeit mijns rouwen hier, om dien</l>
<l n="10"><pb n="211"/> Dattu in minen rouwe soud sien</l>
<l>Dinen rouwe, talre stont.</l>
<l>Mijn rouwe, ic doe di cont,</l>
<l>Sal di een beelde weten</l>
<l>Dijns rouwen, waer du coms na desen.</l>
<l n="15">Wat bescoustu ane minen lichame?</l>
<l>Beidt ende besich of enege blame</l>
<l>Nie wert sake mijns rouwen nu.</l>
<l>Es iet gelijc die rouwe van u?</l>
<l>Mijn rouwe, dat kintstu wale.</l>
<l n="20">Daer en es jegen geene tale,</l>
<l>Dat men iet geliken can</l>
<l>Wat Onse Here dogede dan</l>
<l>Overgrote getrouwechede,</l>
<l>Overgrote werdechede.</l>
<l n="25">Wie dat dijn cruce draget,</l>
<l>Draecht dine glorie onversaget,</l>
<l>Ende, wie oec hevet dine glorie,</l>
<l>Heeft oec di in memorie.</l>
<l>Welc es een bordene swaer,</l>
<l n="30">Ic segt di nu, hort er naer:</l>
<l>Dat es, dat een dragen moet</l>
<l>Dat hi niet met wille en doet.</l>
<l>Ghewarechlec, die tcruce eert</l>
<l>Wertter mede oec bekeert.</l>
<l n="35">Int cruce es oec, gewarelike,</l>
<l>Alrehande vrocht gemeenlike</l>
<l>Des levens, want dit es die boem,</l>
<l>Diet wel bescouwet ende nemet goem,</l>
<l>Die levende heet in alre wise</l>
<l n="40">Ende in midden staet den Paradyse.</l>
<l>Al mocht ic dorgaen hemel ende erde,</l>
<l>See ende locht, met groter werde,</l>
<l>Nochtan ic di ne vinde niet</l>
<l>Dan ant cruce, wats gesciet.</l>
<l n="45"><pb n="212"/> Die dan hem niet en volghet na,</l>
<l>Waer dat es, waer dat sta,</l>
<l>Hi es in die deemsterhede</l>
<l><milestone unit="fol" n="67r"/> Ende, wie daerin es oec gerede,</l>
<l>Hi ne weet oec waer hi gaet.</l>
<l n="50">Maria Magdalene, dat verstaet,</l>
<l>Volgede hem na, ende ginc met spoede</l>
<l>In Egypten over .vij. vloede;</l>
<l>Des en had se niet wel gedaen,</l>
<l>En had se Onsen Here niet ontfaen.</l>
</div>
<div type="chapter"><head type="chapter">Sente Bernaert, van castiene. </head>
<l>                Hoecheit sonder constechede</l>
<l>Vroemt lettel in enege stede;</l>
<l>Opdatter negeene cracht mede en es,</l>
<l>So deert si dicke, des sijt gewes,</l>
<l n="5">Te hebbene dies een niene weet</l>
<l>Wat glorien hi daeraf ontfeet;</l>
<l>Ende niet te hebbene dattu waens,</l>
<l>Dats roekeloesheit, alstuus vermaens.</l>
<l>Wat sal ic Gode geven daeraf,</l>
<l n="10">Om alle dinge die hi mi gaf?</l>
<l>In den iersten gaf hi mi alle gewerke</l>
<l>Ende in den anderen hemselven stercke;</l>
<l>Ghegeven heeft hi mi oec nu</l>
<l>Miselven, dat seggic u.</l>
<l n="15">Die hemselven mint vor al,</l>
<l>Allene om sijnsselfs geval,</l>
<l>Dats vleesscheleke minne, Godweet,</l>
<l>Want hi ne gevoelt niet els gereet</l>
<l>Dan hemselven, dat verstaet,</l>
<l n="20"><pb n="213"/> Ende dat daer hi mede ommegaet.</l>
<l>Niemen en heeft sijn lijf onwaert,</l>
<l>Dan diet jegen Gode spaert.</l>
<l>Du sout Gode minnen om Gode,</l>
<l>Niet om dijnsselfs node.</l>
<l n="25">Oetmoedecheit es ene cracht,</l>
<l>Daer die mensche met gewaregher dracht</l>
<l>Te gerechter kinnessen es comen,</l>
<l>Want oetmoedecheit maect vromen</l>
<l>Ende bringt den mensche in die cracht,</l>
<l n="30">Sodat hi alles hevet macht.</l>
<l>Onse Here, van der hoecheit sine,</l>
<l>Bescout hierneder sine vriendekine,</l>
<l>Om te merkene of si sijn</l>
<l>Verstandel in den geloeve sijn,</l>
<l n="35">Ende daerin oec soeken Gode</l>
<l>Met gewerke, met gebode.</l>
<l>Ene suete spise es caritas,</l>
<l>Nadat Salomon gewaget das,</l>
<l>Want sine suetheit en can</l>
<l n="40">Volmaken watter leget an.</l>
<l>Niemen in desen live, Godweet,</l>
<l><milestone unit="fol" n="67v"/> En can geweten al ondersceet.</l>
<l>Besich diselven, hoe gereet du bes</l>
<l>te valne in sonden, ende hoe getes;</l>
<l n="45">Ende, alsture dan in bes comen,</l>
<l>Hoe vaste si dan an di dromen</l>
<l>Ende spien ende wachten talre stont,</l>
<l>Hoe se di gewerpen in den gront.</l>
<l>O Here! niet ne moete mi</l>
<l n="50"><pb n="214"/> Die voet van hoverden wesen bi,</l>
<l>Bedi si sijn vor di verstoeten</l>
<l>Ende en mogen niet an di genoeten,</l>
<l>Noch si ne mogen niet staende bliven</l>
<l>Daer die andere wel becliven.</l>
<l n="55">Here, al gebrake mi de cracht,</l>
<l>Ende ic niet en hadde die macht</l>
<l>Di te dienenne na dijn gevoech,</l>
<l>Nochtan es mi dine gracie genoech.</l>
<l>Het sijn .ij. wege, dat seggic u:</l>
<l n="60">Metten enen gaestu opwert nu,</l>
<l>Ende metten anderen nederwaert.</l>
<l>Noch .ij. wege geoppenbaert:</l>
<l>Deen leidt ten goeden dingen,</l>
<l>Dander ten quaden, sonderlingen.</l>
<l n="65">Wachti van den quaden, ic rade,</l>
<l>Ende na den goeden sta vroech ende spade</l>
</div>
<div type="chapter"><head type="chapter">Van denselven noch. </head>
<l>                Een man, die tsine laet gaen</l>
<l>Te quiste, ic segt di sonder waen,</l>
<l>Dat hem men te geloevene es</l>
<l>Dat hi enen anderen es getes,</l>
<l n="5">Want, die hemselven enen anderen niet ne dochte,</l>
<l>Eens anders salecheit lettel rochte.</l>
<l>Wat sal ic hem mogen geloeven,</l>
<l>Die hemselven maect verscroeven ?</l>
<l>Het es leelijc ende onwerdechede,</l>
<l n="10"><pb n="215"/> Dat hem een in elke stede</l>
<l>Boven dandere altoes verheft,</l>
<l>Ende in hemselven niet en beseft</l>
<l>Dat hi boven die andere iet doet</l>
<l>Van doechdelecheiden enech goet,</l>
<l n="15">Daer hi omme te seggene es waert,</l>
<l>Als bi den Phariseus es geoppenbaert,</l>
<l>Die seget aldus in sinen bediede:</l>
<l>"Here, ic en ben niet als ander liede."</l>
<l>Een blameert hemselven meere,</l>
<l n="20">Die bringt uten kere</l>
<l>Diegene, die op enen dach</l>
<l>Doen eten, als men vastens plach,</l>
<l><milestone unit="fol" n="68r"/> Dan hi met hem .vij. dage</l>
<l>Te vastene plage, sonder sage.</l>
<l n="25">Hets menech, die geloeft gereet</l>
<l>Dat hi hort ende niet en versteet,</l>
<l>Noch en weet wat het meent,</l>
<l>Daer hi hem somtijt toe leent;</l>
<l>Dus comt menech, bi onverstane,</l>
<l n="30">Daer hi qualike comt ane.</l>
<l>Die enen anderen doemt nu</l>
<l>Werdt selve gedoemt, dat seggic u.</l>
<l>Die abt en es oec sculdech niet</l>
<l>Enege dinge te doene iet;</l>
<l n="35">Al es hi abt, wat eest dan,</l>
<l>Hi sal te mere duchten daeran,</l>
<l>Want die gebode sijn oec daer</l>
<l>Boven hem, seggic vorwaer,</l>
<l>Want ute sijnsselfs wille</l>
<l n="40"><pb n="216"/> En es hi sculdech, lude noch stille,</l>
<l>Gheene dinge te doene, Godweet,</l>
<l>Anders dan sine regule heet;</l>
<l>Want die regle was</l>
<l>Eerst gemaect, sijt seker das,</l>
<l n="45">So es men se sculdech te houdene voert</l>
<l>Ende hi mesdoet die se stoert,</l>
<l>Want, wat dat .i. met Gode wille</l>
<l>Ende met herten, lude ende stille,</l>
<l>Ende met sinen eygenen wille gereet,</l>
<l n="50">Es hi sculdech te houdene, Godweet.</l>
<l>Daeromme, elc moenc, als hi saen</l>
<l>Sine professie heeft gedaen,</l>
<l>Es hi sculdech in elke stede</l>
<l>Sine regle te houdene mede.</l>
<l n="55">Waert dat sake, dat geviele also,</l>
<l>Dat dijn abt di sprake toe</l>
<l>Ende hi di hiete doen enege dinge,</l>
<l>Die jegen dine regle ginge,</l>
<l>Ende du nochtan wistes wale,</l>
<l n="60">Ende wilde hijt emmer in waerre tale,</l>
<l>Du sout dat doen ende niet laten,</l>
<l>Want du moets dinen prelaten</l>
<l>Onderhorech sijn alteenen,</l>
<l>Want du heves geloeft dengenen;</l>
<l n="65">Onse Here, dies en hadde geenen noet,</l>
<l>Was onderhorech toter doot.</l>
</div>
<div type="chapter"><head type="chapter"><pb n="217"/> <hi rend="italic">Noch van den selven. </hi></head>
<l>                Dat een vele dogeden spreket</l>
<l>Ende daerna selve niet en werket,</l>
<l>Hi slecht der coe, die vele melcs geeft</l>
<l>Ende metten voeten dan ommesleecht.</l>
<l n="5">Het es onmogelijc, die versmaet</l>
<l><milestone unit="fol" n="68v"/> Sinen meester, daer hi voren gaet,</l>
<l>Dat hi sine heimelike conste dan</l>
<l>Leren mach, die sijn meester can;</l>
<l>Want, heeft hi den meester onwert,</l>
<l n="10">So en duncken hem sine consten niets wert.</l>
<l>Welctijt dat di dijn meester ontfeet,</l>
<l>Soudi met rechte sijn gereet</l>
<l>Di te minnenne ende te wisene al,</l>
<l>Dat di orborlijc ware, groet ende smal.</l>
<l n="15">Dit soude hi di in alre stont</l>
<l>Vaste steken in den mont,</l>
<l>Ende du waerstene oec sculdech mede</l>
<l>Te minnenne met onderhorechede.</l>
<l>Die bi den goeden wandelt dicken,</l>
<l n="20">Emmer mach hiere iet af picken,</l>
<l>Dat hem comen mach te baten,</l>
<l>Ende daeromme ander dingen laten.</l>
<l>Die metten heilegen wandelen can,</l>
<l>Mach geheilecht werden daeran,</l>
<l n="25">Ende, die metten verkeerden ommegaet</l>
<l>Werden dicke verkeert, dat verstaet.</l>
<l>Die verherdt es in sijn herte,</l>
<l><pb n="218"/>Hem ne can bliscap, no smerte,</l>
<l>No gichte, no gedreich, no smeeken</l>
<l n="30">Negeenen tijt niet geweeken,</l>
<l>Want hi ne gevoelt negeene dinc</l>
<l>Dan dat sijn herte binnenvinc;</l>
<l>Mer du ne derfs mi niet vragen van desen,</l>
<l>Heefstu van Pharaoene gelesen?</l>
<l n="35">Wat es dan ene herte quaet?</l>
<l>Hets ene dinc, dat verstaet,</l>
<l>Die negeen besceedenheit in en hevet</l>
<l>Op negene dinc, die levet;</l>
<l>Noch negeene genade en mach se weeken,</l>
<l n="40">Noch met beden, noch met smeeken,</l>
<l>Noch met dreegene in geere maniere,</l>
<l>Noch met geeselen negeeretiere,</l>
<l>Die men hem mach gedoen;</l>
<l>Dit scheen wel an Pharaoen.</l>
<l n="45">O! vermaledide dat gi sijt dus sere</l>
<l>Ute alre doget, uut allen kere,</l>
<l>Dat gi u niet en laet geraden</l>
<l>Dingen, die u staen in staden.</l>
<l>Als ic alles dincs ben sonder</l>
<l n="50">Ende ic mi hebbe gewoerpen onder,</l>
<l>So hebbic mi gemaect cnecht vri</l>
<l>Alre, die in die werelt si;</l>
<l>Mer, der werelt cnecht oec niet</l>
<l>En ben ic, dat oec wel besiet.</l>
<l n="55">Die alle dinge wille laten</l>
<l><milestone unit="fol" n="69r"/> Ende volgen der rechter straten,</l>
<l><pb n="219"/>Hi moet tierst begheren den borne,</l>
<l>Daer alle dinc af begint, te porne,</l>
<l>Dats dijn herte, daert utespruut;</l>
<l n="60">Dat moets du suveren al uut ende uut.</l>
<l>Daerna, regere ter daet</l>
<l>Te latene alrehande quaet;</l>
<l>Daerna, dinen acces bedwing,</l>
<l>Die te vele lichte bevinc;</l>
<l n="65">Dan, ordinere dijn leven al,</l>
<l>Hoet in die werelt wesen sal,</l>
<l>Ende overdinc dine tide mede,</l>
<l>Die du hier voren bestades met lede.</l>
<l>Met dusgedanen dingen, siet,</l>
<l n="70">Mochtu scuwen swaer verdriet.</l>
</div>
<div type="chapter"><head type="chapter">Van den riken een castien. </head>
<l>                Mi gedinct nu ere daet,</l>
<l>Daer menech mede ommegaet:</l>
<l>Dats, dat selc stopt sijn oren,</l>
<l>Als hem goede dinge comen voren.</l>
<l n="5">Hi sit alsof hi doef ware</l>
<l>Ende sprect elre omme daernare;</l>
<l>Mer, quame .i., ende sprake om dinge</l>
<l>Daer sijn gewin iet aneginge,</l>
<l>Al waert oec met onrechte mede,</l>
<l n="10">Hi soude daer sine oren gereede</l>
<l>Toe ontpluken, ende nerenstelike horen.</l>
<l>Ay! verdoemt goet, dat di te voren</l>
<l>Aldus comt, daer du mede</l>
<l>Verliesen moets dine hoege stede.</l>
<l n="15"><pb n="220"/> Die vervarlike tide, nu wel besiet,</l>
<l>En sijn noch alle leden niet,</l>
<l>Hier si beginnen nu an te gane,</l>
<l>Oft van ierst ware te verstane.</l>
<l>Bedriegen, liegen en es niet leden,</l>
<l n="20">Het begont van ierst nu heden.</l>
<l>Het heeten nu vroede, die doen quaet;</l>
<l>Ende clappers hetent dat verstaet,</l>
<l>Die de waerheit doen verstaen,</l>
<l>Of si heten simpel, sonder waen.</l>
<l n="25">Icken prise niet lange tale,</l>
<l>Opdat men se mach met redenen wale</l>
<l>In corten worden wel geseggen;</l>
<l>Ende ooc ne willic niet verleggen</l>
<l>Lange tale, opdat si es</l>
<l n="30">Orborlijc ende goet, des sijt gewes.</l>
<l>Wiltu Christus jongere heten,</l>
<l>Hef op dijn seil, welvermeten,</l>
<l>Ende late alle diverse dinge</l>
<l>Ende set dinen voet, sonderlinge,</l>
<l n="35">Te gane uut elken quaden wege,</l>
<l>Aldus so moechstu winnen sege.</l>
<l>Die niemens woerde en ontfeit,</l>
<l><milestone unit="fol" n="69v"/> Noch en onthoudt wat men seit,</l>
<l>Noch en wijct sinen meester niet,</l>
<l n="40">Selden gedyet hi, als men siet.</l>
<l>Bestu gerecht, du sout swigen</l>
<l>Ende metten hoofde ter erden nigen,</l>
<l>Want, die gerecht es, sal wiken</l>
<l>Jegeliken sinen geliken,</l>
<l n="45">Ende geloeven oec daernare</l>
<l>Ghelijc oft hijtselve ware.</l>
</div>
<div type="chapter"><head type="chapter"><pb n="221"/> <hi rend="italic">Van gevene ende van maten. </hi></head>
<l>                Gout noch selver en es niet met mi,</l>
<l>Sprac dapostel oec daerbi,</l>
<l>Omdat hi wilde dat men verstoede</l>
<l>Dat hi al dor Gods oetmoede</l>
<l n="5">Hadde gegeven, siele end lijf.</l>
<l>Daerna sprac hi, sonder blijf</l>
<l>"Dat ic hebbe, dat gevic di,"</l>
<l>Dat was die Heilege Geest, die hi</l>
<l>Binnen hadde, daer hi gerede</l>
<l n="10">Dengenen wilde bekeren mede,</l>
<l>Die tselve wechgevet al</l>
<l>Dat hi hevet, groet ende smal.</l>
<l>Die ne daerover wilde verladen,</l>
<l>Hi ne dochte mi niet welberaden,</l>
<l n="15">Mer, also so ne was het niet</l>
<l>Metten apostelen, dat wel besiet,</l>
<l>Want, wat si gaven, hen bleef dbeste;</l>
<l>Si ne gaven borge noch oec veste,</l>
<l>Noch hen en bleef negeene stat.</l>
<l n="20">Wat bleef hen danne, wat?</l>
<l>Hen bleef die Godsgave altenen,</l>
<l>Wat dat si gaven henen,</l>
<l>Hen en bleeffer niettemin.</l>
<l>So ne daedt oec nu, die sinen sin</l>
<l n="25">Daerane keerde, gelijc si daden</l>
<l>Hi soude oec werden sciere beraden,</l>
<l>Wat dat buten maten es,</l>
<l>Dats te vele, des sijt gewes</l>
<l>Ende, wat oec dat men vint te vele,</l>
<l n="30">En telt men niet te sonderlingen spele</l>
<l>Ende, dies te lettel es, Godweet,</l>
<l><pb n="222"/>Dat oec buten der maten stoet,</l>
<l>Want eens dincs mach soe lettel wesen,</l>
<l>Dat men oec niet en mict op desen.</l>
<l n="35">Daeromme es mate herde goet,</l>
<l>Want si hare gevoege doet</l>
<l>In die middelt tusschen beide</l>
<l><milestone unit="fol" n="70r"/> Middelt ende mate, na die waerheide,</l>
<l>Mogen wel volgen enen pat,</l>
<l n="40">Want middelheit es gesat</l>
<l>Tusschen hoech ende neder wale,</l>
<l>Sodat si beide houdt temale.</l>
<l>Also es mate, dat oec wel wet;</l>
<l>Si nes te hooge no te neder geset;</l>
<l n="45">Dus houdt si oec ene middelhede,</l>
<l>Die hare altoes volget mede.</l>
</div>
<div type="chapter"><head type="chapter">Van sconen proverbien. </head>
<l>                Hets menech, die mict om lange leven,</l>
<l>Ende heeft hemselven troest gegeven,</l>
<l>Ende spot ende scerent wel gereet,</l>
<l>Ende metter werelt ommegeet,</l>
<l n="5">Ende, als hem iemen spreket ane,</l>
<l>Ende doet hem sijn leven te verstane,</l>
<l>Ende castitene, ende seget: "Vrient,</l>
<l>Hoe comt, dat gi der werelt dus dient?</l>
<l>Waeromme en beterstu niet dijn leven?"</l>
<l n="10">So heeft hi dese antwerde gegeven,</l>
<l>Al lachende ende oec in scerne:</l>
<l>"Ic sal mijn leven beteren gherne</l>
<l>Hiernamaels, als ic werde out;</l>
<l>Laet mi der werelt gewout</l>
<l n="15">Hebben, ende der werelt gebruken."</l>
<l>Eer hijs woert weet, comt hem stupen</l>
<l><pb n="223"/>Van siecheiden aue so groet,</l>
<l>Dat hi des anderdaechs es doet.</l>
<l>Mijnhere waende wel leven lange,</l>
<l n="20">Hi hadde dleven in sinen bedwange,</l>
<l>Dat dochte hem; hens niet alsoe,</l>
<l>Dleven hadde hem in handen doe.</l>
<l>Mochte dleven an ons gaen,</l>
<l>Ghelijc dat wi an dleven staen,</l>
<l n="25">Wi souden so quaet dan van gronde</l>
<l>Sijn, dat u niemen getellen ne conde.</l>
<l>Als men tenegen hoege state</l>
<l>Soude kiesen enege prelate,</l>
<l>So soude men kiesen daertoe dan</l>
<l n="30">Enen welgeproefden man,</l>
<l>Die daervoren, al sonder sneven,</l>
<l>Hadde geleidt een goet leven;</l>
<l>Mer nu en eest niet alsoe:</l>
<l>Al en doech een man niewer toe,</l>
<l n="35">Eest dat hi van machte es,</l>
<l>Men trectene voort, des sijt gewes,</l>
<l>Ende seggen: "Dies hi niet en can,</l>
<l>Sal hi leren, hets een jonc man;"</l>
<l>Ende, aldus ende in deser manieren,</l>
<l n="40">So comen voert emmer die fieren</l>
<l>Ende die scalke, ende hebben al</l>
<l>Dat God hiervoren den goeden beval.</l>
<l>Dus en mach geen man, al es hi goet,</l>
<l>Comen, hi ne hebbe groten spoet,</l>
<l n="45"><milestone unit="fol" n="70v"/> Te geenre provenden te geenre tijt.</l>
<l>Hieromme es in de werelt wijt</l>
<l>Symonie opgeheven sere,</l>
<l><pb n="224"/>Omdat elc ware gherne here,</l>
<l>Want, die nu comen onder voete,</l>
<l n="50">Hi wert vertreden so onsoete,</l>
<l>Dat hi niet weder en can opcomen.</l>
<l>Ic hebbe nochtan dicke vernomen,</l>
<l>Valt een esel, men heftene oppe,</l>
<l>Ja, mach hi geven goede cloppe</l>
<l n="55">Ende staet hi daer sonder iewerinc na,</l>
<l>Men heet hem dat hi thuuswert ga.</l>
<l>Wacharmen! dat aldus nu staet,</l>
<l>Dat en es geen toeverlaet</l>
<l>An die prelate dan met gelde;</l>
<l n="60">Die u al die saken vertelde</l>
<l>Daer si met nu ommegaen,</l>
<l>Het ware leelijc te horne, sonder waen.</l>
<l>Alle, die in dijn huus sijn binnen,</l>
<l>Selen di met herten minnen,</l>
<l n="65">Eest dat si di niet en ontsien</l>
<l>Van quade, dies vele liede plien.</l>
<l>Hets orborlijc, dat een den mont dwinge,</l>
<l>Daeraf soude comen werringe,</l>
<l>Iet te doene of te seggene</l>
<l n="70">Dat namaels ware te verleggene.</l>
<l>Het ware .i. edel spiegel, ende .i. goet,</l>
<l>Die de vrecheit wederstoet.</l>
<l>Wouddi u spiegelen dicke daerin,</l>
<l>Hi soude verwandelen dinen sin.</l>
<l><pb n="225"/>Die jegen wille sijn allen dingen</l>
<l>Die men hem voren mach gebringen,</l>
<l>Wien mach menne geliken dan,</l>
<l n="80">Hen si enen verkeerden man ?</l>
</div>
<div type="chapter"><head type="chapter">Van Onsen Here ende den prelaten. </head>
<l>                Wat es God? machtu vragen.</l>
<l>Die Godheit en can di niemen gesagen</l>
<l>God es lancheit ende breethede,</l>
<l>God es diepheit ende hoechede:</l>
<l n="5">Lancheit, als in der ewelijchede,</l>
<l>Sonder enegen termijn mede;</l>
<l>Breethede, als oec in der caritate,</l>
<l>Die in Hem es sonder mate;</l>
<l>Hoecheit, als in der overvloeyecheden</l>
<l n="10">Siere eweleker mogentheden;</l>
<l>Diepheit, als in der constechede,</l>
<l>Die onmogelijc es te pensene mede.</l>
<l>Wat es dan iet tontsiene meer</l>
<l>Dan die mogentheit, die geenen keer</l>
<l n="15">Hebben ne mach, si ne moet</l>
<l>Altoes bliven even goet.</l>
<l>Oft een op erterike vermach,</l>
<l><milestone unit="fol" n="71r"/> Dat hi moge pensen, nacht ende dach,</l>
<l>Ende dan heeft sine vijf sinne,</l>
<l n="20">So dunct mi sijn sin wel dinne,</l>
<l>Dat hi niene penst doch enege stont</l>
<l>Om den genen, die gewont</l>
<l>Om hem was, ende bracht ter doet.</l>
<l><pb n="226"/>En mercti niet dese woerde groet,</l>
<l n="25">Die hiervoren staen gescreven,</l>
<l>"Wie mach di geven dleven ?</l>
<l>Wie mach di weder, alst hem dunct tijt,</l>
<l>Sonder enech weder vernijt,</l>
<l>Di bringen ter doot eer iet lanc?"</l>
<l n="30">Hoe vaste hi sliep, die noyt en ontspranc,</l>
<l>Ic wane gi slaept sonder ontspringen,</l>
<l>Ghi, die men in geenen dingen</l>
<l>Daertoe verwecken mach uwen sin,</l>
<l>Datter iet mach comen in.</l>
<l n="35">Ghi wilt van Gode diepelike</l>
<l>Spreken, mer sekerlike</l>
<l>U herte hevets lettel inne.</l>
<l>Ay! dat si sijn so dinne,</l>
<l>Diegene die hare woorde meenen,</l>
<l n="40">Die si spreken, ja, jegen eenen</l>
<l>Die daermede vorwert gaet,</l>
<l>Het esser .vij., dat verstaet,</l>
<l>Diet achterlaten, en ware alsoe</l>
<l>Dat hem vrome mochte bringen toe.</l>
<l n="45">O monec, die heefs dijn profes gedaen,</l>
<l>Du ne machs niet weder daeruut gaen.</l>
<l>O, alle gi hoge prelate,</l>
<l>Ghi hebt ontfaen u bisscops state,</l>
<l>Ende moet die houden na geestelechede.</l>
<l n="50">O, alle gi ridders, oec mede,</l>
<l>Ghi hebt ontfaen u ridders abijt,</l>
<l>Ende hebt geloeft in alre tijt</l>
<l><pb n="227"/>Daer met te doene als ridders vri.</l>
<l>O, alle te gadere, verre ende bi,</l>
<l n="55">Die enege ordine hebt ontfaen,</l>
<l>Die ghi geloeft daer, sonder waen,</l>
<l>Vor dinen Gode te houdene wale,</l>
<l>Hier seggic ene corte tale:</l>
<l>Bisscoppe, ridders, papen, moenke,</l>
<l n="60">Reguliers, nonnen ende canoenke,</l>
<l>Grauwe, swerte, blauwe, witte,</l>
<l>Alle hebdi ontfaen ene smitte,</l>
<l>Dat es dat gi om geen gelof</l>
<l>Ne geeft, daer u verlies comt of.</l>
</div>
<div type="chapter"><head type="chapter">Van den heren noch. </head>
<l>                En mochten die arme liede niet</l>
<l>Bat gespreken, als men siet,</l>
<l>Jegen Onsen Here, dan si mogen</l>
<l><milestone unit="fol" n="71v"/> Hier spreken jegen enen hogen;</l>
<l n="5">Mer, als sijs hebben te doene,</l>
<l>So ne worde nemmermeer arm man so coene</l>
<l>Dat hi Onsen Here begruette iet</l>
<l>Van sinen hemelrike, wats gesciet;</l>
<l>Mer neent, niet ens niet also.</l>
<l n="10">So een arm meer spreket to</l>
<l>Onsen Here in soetheiden,</l>
<l>So hine meer te hem can leiden,</l>
<l>So doet oec die here, in weerlecheiden.</l>
<l>Sprect hi hem an in soetheiden</l>
<l n="15">Ende dan die hant bringt met gelde,</l>
<l>Dat doet dat die here heilde.</l>
<l>Die hemelsche wilt oec, Godweet,</l>
<l><pb n="228"/>Dat men hem geve gereet,</l>
<l>Mer hi ne wilt geit node rijchede,</l>
<l n="20">Mer hi wilt met siere bede,</l>
<l>Den goeden wille ende goede jonste;</l>
<l>Ende die bede, die hi begonste,</l>
<l>Dat die in hem gestade blive</l>
<l>Toten endde van sinen live.</l>
<l n="25">Onbedwongenheit groet,</l>
<l>Die menegen bringet toter doot,</l>
<l>Ende hoe dicke bestu in mi,</l>
<l>Want ic sere onbedwongen si.</l>
<l>Die doot jaechstu mi dicke ane,</l>
<l n="30">Nochtan pinic mi hare tontgane;</l>
<l>Dan com ic weder ende sie alomme,</l>
<l>Ende worde in mijn herte so domme,</l>
<l>Dat ic altemale sterve</l>
<l>In die sonde, ende bederve.</l>
<l n="35">Dan sta ic op al sconekine weder,</l>
<l>Ende pense dan vort, op ende neder,</l>
<l>Hoe ic der doot mach ontgaen,</l>
<l>Ende in dat leven moge volstaen.</l>
<l>Dus sta ic op, ende weder sterve</l>
<l n="40">In den dage menechwerve,</l>
<l>Mer diegene, die eenwerf sterft</l>
<l>Ende in dat sterven blijft bederft,</l>
<l>Ende niet weder op en stoet,</l>
<l>Dats al verloren, Godweet.</l>
<l n="45">Wee hen, die dragen tcruce Ons Heren</l>
<l>Ende willen ander liede leren,</l>
<l>Ende selve ongeleert bliven</l>
<l>Van alre dinc, die men mach scriven</l>
<l>Wee, eenwerf ende anderwerf mede,</l>
<l n="50">Der quader hoverdechede,</l>
<l>Die die arme liede antrecken,</l>
<l>Die henselven niene connen bedecken!</l>
<l><pb n="229"/>Wat sal hoverde dan enegen man,</l>
<l>Diere niet met gedoen en can?</l>
<l n="55">Hoverde en soude oec niet in desen</l>
<l><milestone unit="fol" n="72r"/> In geesteleken abite wesen.</l>
<l>Wie es meer in die quaethede,</l>
<l>Dan die hem veiset in elke stede</l>
<l>Ende dan, met desen veisene mede,</l>
<l n="60">Alle logene voertbringet gerede?</l>
<l>En es sonder sake niet onttect,</l>
<l>Dat men van Josephs cleede sprect?</l>
<l>Dat was claer ende scone.</l>
<l>Du sout verstaen daerin tgone</l>
<l n="65">Dogedelecheit, die quam na das,</l>
<l>Die oec niet geveist en was.</l>
<l>Gheveistheit gaet den crommen pat,</l>
<l>Dan dede Joseph niet om dat,</l>
<l>So dedene Putiphars wijf vaen,</l>
<l n="70">Mer, hadde hi den crommen wech gegaen,</l>
<l>Hi ne ware daertoe niet comen,</l>
<l>Daer hi sint toe was genomen.</l>
<l>Wat seit David oec hiermede,</l>
<l>In den Soutere teerre stede?</l>
<l n="75"><hi rend="italic">"Sumite psalmum et date tympanum."</hi> </l>
<l>Dat exponeert men aldus sum:</l>
<l>Nemt ane u geestelechede,</l>
<l>Mer, tiersten laet u werelechede.</l>
<l>Diegene heet ic oec goet,</l>
<l n="80">Die heimelec goede dinge doet;</l>
<l>Oft ic miselven niene spare,</l>
<l>Wie sal mi sparen daernare?</l>
<l>Ja, alsoft ic miselven prise,</l>
<l>Wie sal mi prisen in eneger wise?</l>
<l n="85">Dit es een argument gemaect,</l>
<l>Dat mi dunct al te naect.</l>
<l>Willic, ic mach miselven verslaen</l>
<l><pb n="230"/>In allen stucken, sonder waen,</l>
<l>Ende willic, ic mach miselven genoech</l>
<l n="90">In heimelrike sparen, na mi gevoech,</l>
<l>Daeraf ne derf sijn geene tale.</l>
<l>Wiltu se heimelike doen wale,</l>
<l>Het ware di beter, dattu hads scande</l>
<l>Overal in die lande,</l>
<l n="95">Danstu iewer in dinen liven</l>
<l>Die waerheit liets achterbliven,</l>
<l>Want, al eest dattu heefs scande,</l>
<l>Dine siele en heeft er af geene ande.</l>
</div>
<div type="chapter"><head type="chapter">Noch van denselven. </head>
<l>                Anesich hoedat, dat lecht</l>
<l>In der werelt ommegaet recht</l>
<l>Verdonkert es nu ter ure,</l>
<l>Ende hoe die werelt hare nature</l>
<l n="5">Verwandelt heeft, ende es al sot,</l>
<l>Die ons soude, na haer ghebod</l>
<l><milestone unit="fol" n="72v"/> Onsen live lijftocht geven;</l>
<l>Si togede exempel wel daerneven.</l>
<l>Die blent nu es gemaect,</l>
<l n="10">Daeromme sijn wi oec geraect</l>
<l>In die blende avonture,</l>
<l>Die ons leidt al dorenture.</l>
<l>Die werelt es erde, die es blint,</l>
<l>Ende, blint sijn wi oec bekint;</l>
<l n="15">Ende, als doen leidt den anderen,</l>
<l>Die beide blent sijn int wandelen.</l>
<l>So eest wel in schine geacht,</l>
<l>Dat si als vollijc in de gracht</l>
<l>Mogen gaen, als daer besiden.</l>
<l n="20"><pb n="231"/> Also eest nu bi tiden:</l>
<l>Een mach sovele der werelt volgen,</l>
<l>Dat si in dleste wert verbolgen,</l>
<l>Ende laettene in die gracht sinken</l>
<l>Dat hi emmer moet verdrinken.</l>
<l n="25">Besich, en siestu nu niet,</l>
<l>Elc abt, daer hi ridens pilet,</l>
<l>te ridene met groter conroet,</l>
<l>Tellende perde, scone ende groet;</l>
<l>Mer, si ne riden niet of si waren</l>
<l n="30">Der moenke vadere, mer sonder sparen</l>
<l>Riden si, oft casteleine scenen;</l>
<l>Niet oec, of si wilden altenen</l>
<l>Die sielen berechten, mer als princen,</l>
<l>Die heren winschen haer winschen,</l>
<l n="35">Haer scoenheide voeren si niet.</l>
<l>Aldus behoert teenen bed</l>
<l>Slapelakene, orcussene ende tapite,</l>
<l>Nappe, scalen ende calite,</l>
<l>Ende al dat men mach viseren,</l>
<l n="40">Voeren met hen dese abde, dese heren;</l>
<l>Ende en es negeene dinge,</l>
<l>Die men genomen can, sonderlinge,</l>
<l>Si ne vorens met hen .ij. vout;</l>
<l>Ja, al souden si bliven in .j. wout,</l>
<l n="45">Daer si ne vonden, verre no bi,</l>
<l>Gheene dinge, die behoefden si,</l>
<l>Nochtan voeren si genoech mede.</l>
<l>Ic wane wel die waerhede,</l>
<l>Mochten si hare camere wechvueren,</l>
<l n="50">Si soudent gherne avonturen,</l>
<l>Omdat si hare selfeldecheit</l>
<l>Te meerre souden hebben, Godweit.</l>
<l>Ay arme, wat es dit?</l>
<l>Sijn dit abde, die dus besmit</l>
<l n="55"><pb n="232"/> Hare sielen in quaden genoechten?</l>
<l>Die hem in dus grote gevoechten</l>
<l>Houden wilt, sal hi vortan</l>
<l>Wel berechten anderen man?</l>
<l><milestone unit="fol" n="73r"/> Wat pensen sine moenke, wat,</l>
<l n="60">Als sine sitten sien, dus mat</l>
<l>Van etene, van drinken boven mate?</l>
<l>Als si dit sien van haren prelate,</l>
<l>So volgen sijs gherne met;</l>
<l>Dus leidt daer deen den anderen in dnet.</l>
<l n="65">O, sotheit alre sothede,</l>
<l>Dattu besies so menege stede</l>
<l>Van gemake di te doene!</l>
<l>Hoe wert nie abt also coene,</l>
<l>Dat hi dorste enege dinge</l>
<l n="70">Begaen, daer hem sonderlinge</l>
<l>Sijn covent aue stoeren mochte!</l>
<l>En heefstu niet in dijn gedochte</l>
<l>Dattu te berechtene heves al,</l>
<l>Die dine ordine di beval?</l>
<l n="75">Alstu iet dan does oppenbare,</l>
<l>Selve quaet does daernare,</l>
<l>So gevestu occusuen hen allen daer,</l>
<l>Die di dat sien doen, vorwaer.</l>
</div>
<div type="chapter"><head type="chapter">   Van den gepeyse. </head>
<l>                Bernaert seget nu hierin:</l>
<l>"Also menech hoeft, also menech sin,"</l>
<l>Ende oec, so es der minnen begerte</l>
<l>Na den gepeise van der herte,</l>
<l n="5">Ende selcs gepeis es nochtan</l>
<l>Quader dan hi volbringen can,</l>
<l>Ende selcs es oec beter mede</l>
<l><pb n="233"/>Dan hi gedoen can gerede.</l>
<l>Die dan penset, Godweet,</l>
<l n="10">Ende daertoe ware gerne gereet</l>
<l>Dat te voldoene, conste hi wale,</l>
<l>Ic segge u, in waerre tale,</l>
<l>Dat hi dier daet mach sorgen,</l>
<l>Al leget si dus in hem verborgen;</l>
<l n="15">Ende aldus eest van den goeden.</l>
<l>Al leget oec weldoen in siere hoeden,</l>
<l>Ende hijt niet na sinen wille</l>
<l>Ne can gedoen, lude no stille,</l>
<l>Mer daerna werct na sine macht,</l>
<l n="20">Ic ben dies oec wel bedacht</l>
<l>Dat hi geloent sal werden met</l>
<l>Na sijn gepens ongeset.</l>
<l>Quade werken ende quaet gepens,</l>
<l>Dit sijn dinge, die menegen tsens</l>
<l n="25">Ter hellen bringen in tgemeene;</l>
<l>Quaet pensen, also alleene,</l>
<l>Sonder daet, es meerre vele</l>
<l>Dan quaet doen, wetet wele.</l>
<l>Sonder peisen, dat verstaet,</l>
<l n="30">Ende oec te doene quade daet</l>
<l>Sonder vorgepeisden raet,</l>
<l>Es oec minder aflaet</l>
<l><milestone unit="fol" n="73v"/> Dan die daet es met vorpense.</l>
<l>Ay! ende te hoe hogen chense</l>
<l n="35">Set hi sine siele, die met verrade</l>
<l>Quaet doet sonder genade!</l>
<l>Daeromme lovic sere die sake,</l>
<l>Dat .i. si tongemake,</l>
<l>Als .i. heeft quaet gedaen,</l>
<l n="40">Ende alsijt niet beteren daerna saen;</l>
<l>Mer dat hi, als dicke alse hi</l>
<l>In sonden valt, opsta daerbi,</l>
<l><pb n="234"/>Want hets waer, wi sijn alle</l>
<l>Gereet genoech in sonden te valle,</l>
<l n="45">Ende, sijn wi dan onser sonden ane</l>
<l>Ende begonnen weder op te stane,</l>
<l>Dats der sielen een toeverlaet,</l>
<l>Ende soe mach dan ons werden raet.</l>
</div>
<div type="chapter"><head type="chapter">Van ledecheide. </head>
<l>                Wes nerenstech in Onsen Here,</l>
<l>Want die niet nerenstech en es sere,</l>
<l>In ydelheit sine siele levet;</l>
<l>Ende ydelheit als men uutgevet,</l>
<l n="5">Es ene broescheit, Godweet,</l>
<l>Oft sonder loven, seggic gereet;</l>
<l>Want, als een levet also</l>
<l>Ende sijn leven maect daertoe,</l>
<l>Ende om den genen, daer hi met</l>
<l n="10">Op erterike wert geset,</l>
<l>So ne leeft hi niet, dat verstaet,</l>
<l>Want die siele ter doot wert gaet.</l>
<l>Diegene, mach men seggen wel,</l>
<l>Es allene, ende niemen el,</l>
<l n="15">Met wien dat God niet en es;</l>
<l>Ende hi es oec, sijt gewes,</l>
<l>Besloten sere, die niet en es vri,</l>
<l>Dat hem Onse Here iet sta bi.</l>
<l>Mer, met wien dat Onse Here</l>
<l n="20">Woenende es in allen kere,</l>
<l>Die es quite ende vri,</l>
<l>Want Onse Here in hem si</l>
<l>Ende hi in Onsen Here mede,</l>
<l>Ende dlicht comt in hem gerede</l>
<l n="25"><pb n="235"/> Ende hi in dlicht, dus es gesat</l>
<l>Sijn leven in der middelstat.</l>
<l>Die boem, die int Paradijs</l>
<l>Gheplant es, ons doet wijs,</l>
<l>Dat ondersceet tusschen beide,</l>
<l n="30">Goet ende quaet, na die waerheide.</l>
<l>Daerbi mogen wi wel verstaen</l>
<l>Den Vader, daer dAlmogen uut moet gaen,</l>
<l>Want hi na elken gevet echt</l>
<l>Goet ende quaet, na tvonnesse gerecht;</l>
<l n="35">Ende hi ne mach van niemene mede</l>
<l><milestone unit="fol" n="74r"/> Gejugeert sijn te geere stede.</l>
<l>Sine es die besceedinge al</l>
<l>Van dat es ende wesen sal;</l>
<l>Ende dander es onderhorechede,</l>
<l n="40">Toebehoerende in elke stede,</l>
<l>Also dat hi in allen keren</l>
<l>Sal anesien die vonnessen Ons Heren.</l>
<l>Alre quaetheit der gepensen,</l>
<l>Ende alre coringen gevensen,</l>
<l n="45">Ende alre vervarleker gewerke,</l>
<l>Es ledecheit, nadat ict merke.</l>
<l>Daeromme en sal Gods cnecht</l>
<l>Nemmermeer in ledecheit sijn gerecht,</l>
<l>Al es dat sake also, dat hi</l>
<l n="50">Met Gode herde wel si.</l>
<l>Bidden ende bedinge mede,</l>
<l>Goede gewerke in elke stede,</l>
<l>Dan heet geene ledechede</l>
<l>In Onsen Here, na die waerhede,</l>
<l n="55">Mer, het heet in hem, Godweet,</l>
<l>Vrocht, dat boven alle werken geet.</l>
<l>Daeromme, als lange als .i. es</l>
<l>In Gods dienst, des sijt gewes,</l>
<l>So nes hi niet ledech geheeten.</l>
<l n="60"><pb n="236"/> Ledecheit es, als wijt weten.</l>
<l>Dat een die dinge doet</l>
<l>Die niewerinc toe en sijn goet</l>
<l>Ende dat quaet inbringen mach.</l>
<l>Al wrochte een, nacht ende dach,</l>
<l n="65">Ende nemmermeer stille ne sate,</l>
<l>Ende sine gewerke sonder bate,</l>
<l>So ne rekent men niet in Scrifture</l>
<l>Dat iewet doge tsinen labure;</l>
<l>Mer ledecheit, in latijnsche tale,</l>
<l n="70">Alsof hi niet wrochte altemale.</l>
<l>Nemmermeer en contstu, dat wet,</l>
<l>In Paulus sin, daer ne si met</l>
<l>Ene goede anscouwinge van verstane,</l>
<l>Dat men di seget dat tontfane</l>
<l n="75">In dijnre herten, ende daer besluten,</l>
<l>Ende met geere quaetheit van buten,</l>
<l>Nemmermeer en verstaestu mede</l>
<l>Davitte oec in geere stede,</l>
<l>Du ne laes eer die Salme sine,</l>
<l n="80">Ende daerin studeres ende doe pine;</l>
<l>Ende, alstu so verstaes na des,</l>
<l>So wetstu wel wat David es.</l>
<l>Ende aldus eest van allen dingen,</l>
<l>Daer men iet wilt volbringen.</l>
<l n="85">Daeromme moetstu desgelike</l>
<l>Gods wet van hemelrike</l>
<l>Ondervinden ende oefenen wale;</l>
<l>Anders seggic, in waerre tale,</l>
<l><milestone unit="fol" n="74v"/> So ne wetstu niet wat es God,</l>
<l n="90">Du ne verstaes wel sijn gebot.</l>
</div>
<div type="chapter"><head type="chapter">Van goeder oefeningen met nerenstecheiden. </head>
<l>                Gelijc den mensche gegeven es</l>
<l>Helpe van erterike, des sijt gewes,</l>
<l>Die hemselven es gelijc,</l>
<l><pb n="237"/>Des wedergade es sekerlijc</l>
<l n="5">In Hem ene geestelike helpe,</l>
<l>Om hem te hulpene, dat oec stulpe</l>
<l>Die quaetheit, ende doget met</l>
<l>Werde in de siele geset.</l>
<l>Die dorper heeft, sonder blijf,</l>
<l n="10">De hande hert ende stijf</l>
<l>Entie armscenen, Godweet,</l>
<l>Herde sterc ende herde breet;</l>
<l>Ende dat doet sine grote pine,</l>
<l>Daer hi altoes in pleget te sine,</l>
<l n="15">Met nerenste ende met oefeningen</l>
<l>Ende met begerten in allen dingen,</l>
<l>Want, die grote nerenstechede</l>
<l>Die hi hevet, doen sine lede</l>
<l>Dwerc werken, dat hi niet</l>
<l n="20">Ne conde gewerken, wats gesciet,</l>
<l>En daedt die nerenstechede groet.</l>
<l>Ende desergelike oec so moet</l>
<l>Diegene, die Gode dienen sal,</l>
<l>Nerenstech sijn boven al,</l>
<l n="25">Sodat hi sijn vleesch dwinge mede</l>
<l>Met gewoenten in suverhede,</l>
<l>Sette deene genoechte jegen dandere,</l>
<l>Om deene minne oec verwandere</l>
<l>Die ander minne in elke stont,</l>
<l n="30">Sodat altoes u werde cont</l>
<l>Dat Gods dienst boven al gaet.</l>
<l>Ghelikerwijs hiervoren staet</l>
<l>Van den dorpere, dat al sine lede</l>
<l>Wel mogen pinen om sine nerenstechede;</l>
<l n="35">Diesghelijcs soude u mede</l>
<l>Ghescien van der godlijchede,</l>
<l>Want dbegin van alre dinge</l>
<l>Daer men meest met sonderlinge</l>
<l><pb n="238"/>Doen mach, dats oefeninge,</l>
<l n="40">Want een niet els sinen wille en volbringe,</l>
<l>Ende dats, omdat hi altenen</l>
<l>Ende allen tijt es mettengenen.</l>
<l>Een heeft emmer enech beheet</l>
<l>Ter dinc, daer hi altoes na stoet;</l>
<l n="45">Daeromme blive in nerenstechede</l>
<l>Goeder dinge te volgene mede.</l>
<l>Die vele wege wille besoeken</l>
<l>In woude, in velde ende in broeken,</l>
<l><milestone unit="fol" n="75r"/> Hi verdoelt in allen stonden daerin</l>
<l n="50">Aldusgelijc so wert sijn sin</l>
<l>Oec verdoelt, als hi alomme</l>
<l>Peisende wert om recht, om cromme,</l>
<l>Ende sijn gepeis altoes laet draien</l>
<l>In die werelt, ende laet henen wayen.</l>
<l n="55">So werdet verdoelt soverre dan,</l>
<l>Dat niet weder geraken en can</l>
<l>Ter doget, ende daerin gebliven,</l>
<l>Want ongestadecheit, als wi scriven,</l>
<l>Doet den mensche selden wesen</l>
<l n="60">Gerust, hi ne peise om dit of om desen;</l>
<l>Ende, alsolange als du dus peisende best,</l>
<l>So nes dijn herte niet gerest.</l>
<l>Wiltu dan te gerustheit comen,</l>
<l>Laet al dattu heves an genomen,</l>
<l n="65">Ende set di in ene enechede</l>
<l>Ons Heren wille te volgene mede,</l>
<l>Ende dat te oeffennene nerenstelike;</l>
<l>Ende peis om die bliscap van hemelrike.</l>
<l>Dan wertstu starc in al die lede,</l>
<l n="70">Ghelijc dat die dorpere dede.</l>
</div>
<div type="chapter"><head type="chapter"><pb n="239"/> <hi rend="italic">Van gewareger biechten. </hi></head>
<l>                Bedinc di wel van der sonde,</l>
<l>Waer du best in elke stonde;</l>
<l>Doe af die quaetheit saen,</l>
<l>Ende com te genaden gegaen.</l>
<l n="5">Waermet sal hi betren saen nu</l>
<l>Die sonde? Vrient, ic segt u</l>
<l>Du sout met rouwen biechte spreken</l>
<l>Ende dine sonden bitterleken</l>
<l>Beweenen ende beteren mede;</l>
<l n="10">Mer het sijn in selke stede</l>
<l>Liede, als si hen biechten saen,</l>
<l>Dat si hare sonden doen verstaen,</l>
<l>Ende seggen, gelijc ere sage,</l>
<l>Hare biechte, sonder berou daerave,</l>
<l n="15">Noch si ne suchten noch si ne weenen,</l>
<l>Noch si ne pensen in negeenen</l>
<l>Stonden, als si biechte spreken,</l>
<l>Wat hen daeraf mach gebreken.</l>
<l>Alsi biechte hebben gedaen,</l>
<l n="20">Laten sijt al varen saen,</l>
<l>Ende spreken sere weder van eerste</l>
<l>Ende werden namaels seerre in feeste</l>
<l>Ter quaetheit, dan si te voren waren.</l>
<l>Hier es, seggen si, welgevaren</l>
<l n="25">Dat mi die pape heeft geabsolveert van al,</l>
<l>Ende hi mi oec mer en beval</l>
<l>Vijf paternostere ende enen vrindach,</l>
<l><milestone unit="fol" n="75v"/> te seggene, ende te vastene, als ic mach;"</l>
<l>Ende peist, "soudic hieromme laten</l>
<l n="30">Mine genuechte utermaten?</l>
<l>Neen ic niet, sijt seker das."</l>
<l>Dus wort hi quader dan hi was.</l>
<l><pb n="240"/>Ay! wel verdoemt vuele sac,</l>
<l>Ende hoe overgroet ongemac</l>
<l n="35">So staet di noch hierna,</l>
<l>Om dat te lidene, als ict versta;</l>
<l>Ende dattu dus hert best van sinne,</l>
<l>Dat di niet mach comen inne</l>
<l>Berou van dijnre quaethede!</l>
<l n="40">Des sijt oec wel seker mede,</l>
<l>Wie dat Gode hevet binnen,</l>
<l>Dat hi gerne in allen sinnen</l>
<l>Hoort seggen ende lesen met</l>
<l>Van sinen doene, van siere wet,</l>
<l n="45">Ende hi onthoudet oec te bat,</l>
<l>Omdat sijn herte es gesat</l>
<l>Daerane, vor enege ander dinc.</l>
<l>Waermet dat dine herte ommeginc,</l>
<l>Dats haer lichter te doene, Godweet,</l>
<l n="50">Dan dat di buten der herten gheet.</l>
<l>Nerenst di te sine Gode bequame,</l>
<l>Daer hi hem niet in en vergrame,</l>
<l>Ende siere heileger vrient te sine,</l>
<l>Dat geeft hem ene soete mine,</l>
<l n="55">Want si bi dage ende bi nachten</l>
<l>Altoes sijn om u bewachten,</l>
<l>Ende om di te hoedene van den quade,</l>
<l>Om te bringene ter Gods genade.</l>
<l>In etene, in drinkene, Godweet,</l>
<l n="60">In wakene, in slapene sijn si gereet;</l>
<l>In wat dat gi doet, sijn si u bi,</l>
<l>Ende om u te houdene quite ende vri</l>
<l>Van den sonden, alst soe staet</l>
<l>Dat gi iet werct na haren raet.</l>
<l n="65">Daeromme soutu in allen dingen</l>
<l>Gode loven, ende sonderlingen,</l>
<l>Ende daerna, sinen heilegen mede,</l>
<l>Die gerne sagen dine salechede.</l>
</div>
<div type="chapter"><head type="chapter"><pb n="241"/> <hi rend="italic">Van gewareger bedingen. </hi></head>
<l>                Onse trane sijn in die machte,</l>
<l>Onse broet, dach ende nachte;</l>
<l>Hoelange sal onse siele tote u</l>
<l>Seggen: "Waer sidi, God, nu?"</l>
<l n="5">Dats te seggene: "Hoelange</l>
<l>Sal ic sijn in desen bedwange,</l>
<l>God, Here, dat ic niet en sal</l>
<l>Dijn anschijn scouwen, daer mi al</l>
<l>Af comt troest, die mi mach?</l>
<l n="10"><milestone unit="fol" n="76r"/> Mocht ic iet sciere geseggen den dach,</l>
<l>Die mi leidde uut deser demsterhede,</l>
<l>Dat ware mi ene salechede."</l>
<l>Eerst maecte God den man,</l>
<l>Ende daerna blies hi hem dan</l>
<l n="15">In dansichte den adem mede,</l>
<l>Sijns levens lede gestadechede.</l>
<l>Die formeringe des menschen es</l>
<l>Ene godleke sechgeninge, des sijt gewes,</l>
<l>Ende sijn leven es Gods minne,</l>
<l n="20">Ende dese trouwe es van beginne</l>
<l>Ontfaen, met ere hope gedeelt,</l>
<l>Daer caritate toe es verheelt.</l>
<l>Ghelijc dattu en heves geen leven,</l>
<l>En ware di van boven gegeven,</l>
<l n="25">Ghelikerwijs so nes die minne</l>
<l>Gods niet levende, daer en si inne</l>
<l>Ene volmaectheit te God waert.</l>
<l>Die Gods minne wort geoppenbaert</l>
<l>In den mensche, overmids Gods macht</l>
<l n="30">Ende siere groter gracien cracht,</l>
<l>Het es te wonderne dat sovele</l>
<l><pb n="242"/>Vermach, ende al heeft te dele</l>
<l>Ene reine herte, ende si es</l>
<l>Met Gode, in mochte u niet geseggen des.</l>
<l n="35">Ja, es si lief, mogedi vragen met,</l>
<l>Die herte, die in reinecheit es geset?</l>
<l>Ja si, opdat si daerin blivet,</l>
<l>Sodat siere boven al an clivet.</l>
<l>Reinecheit en can men in geere wisen</l>
<l n="40">Te vollen geloven no geprisen.</l>
<l>Wats dat bedinge? Ic segt di:</l>
<l>Bedinge moet wesen vri,</l>
<l>Dat si niewerinc omme en vense</l>
<l>Dan om die dinc, die si pense.</l>
<l n="45">Bedinge te Gode waert,</l>
<l>Dat es, dat een niet en spaert,</l>
<l>Hi ne sal met ere ongeveisder begerten</l>
<l>Ende heimelike met al siere herten</l>
<l>Ende met ere gewaregher spraken</l>
<l n="50">Instane der verlichtender saken.</l>
<l>Met herten te volstane daerna,</l>
<l>Alsolange als hi leeft, dit wel versta,</l>
<l>Want die aldus es, vorwaer,</l>
<l>Leeft in den Heilegen Geest daer.</l>
<l n="55">In der eischingen si gestadech,</l>
<l>Ende getrouwelike wel besech</l>
<l>Dattu bids altoes die sake,</l>
<l>Daeraf mach comen negeene wrake.</l>
<l>Bidt den Vader, die in den hemel es,</l>
<l n="60">Dat hi di late, gewes,</l>
<l><milestone unit="fol" n="76v"/> Wat di orborlijc es gebeden,</l>
<l>Ende volge dien in gemaetheden.</l>
<l>Noit en wort sonder pine gesien</l>
<l>Bede, die mocht gescien;</l>
<l n="65">Mer bidt, gi selt ontfaen,</l>
<l>Ende soect, gi selt vinden, sonder waen;</l>
<l><pb n="243"/>Ende clopt, men laet u in;</l>
<l>Dits van beden een begin.</l>
<l>Om dijn armoede en soutu niet</l>
<l n="70">Gods vergeten, wats gesciet,</l>
<l>Noch om dine weelde met;</l>
<l>Dits een recht van Gode geset.</l>
<l>Ghelijc dat ondertiden met arbeide</l>
<l>Ende met groten nerenste, gereide,</l>
<l n="75">Ende met hertheiden die cracht trecken,</l>
<l>Eer si ten begherten jet mecken,</l>
<l>Dat si therte ende tgedachte goet</l>
<l>Maken, gelikerwijs si doet</l>
<l>Namaels die gewoente sine</l>
<l n="80">Vergeten altemale die pine.</l>
</div>
<div type="chapter"><head type="chapter">Van den goeden wille. </head>
<l>                Goet wille es een beghin</l>
<l>In die siele, boven al gewin,</l>
<l>Ende moeder boven goethede,</l>
<l>Ende daerjegen es oec, gerede,</l>
<l n="5">Quaetwille boven allen quade.</l>
<l>Daeromme sette in dinen rade</l>
<l>Ene hoede, die jegen den quaden wille</l>
<l>Dine siele verhoede, lude ende stille,</l>
<l>Want dine hoede moet wesen</l>
<l n="10">Herde behoedt in allen desen,</l>
<l>Want, die den quaden wille sal verdriven,</l>
<l>Hi ne mach in die quaetheit niet bliven.</l>
<l>Wie es so heilech of so goet,</l>
<l>Ofte wie heeft so goet den moet,</l>
<l n="15">Ofte wie es so vast in sijn leven,</l>
<l>Hi en mochte wel sneven.</l>
<l>Niemen en es seker van wel doene,</l>
<l>Niemen en es so goet, so coene,</l>
<l>Dat hi hemselven geloeven sal,</l>
<l n="20"><pb n="244"/> Hi ne mochte comen in den val;</l>
<l>Mer, al valt een, ende weder opsteet,</l>
<l>Dans te lachterne niet, Godweet.</l>
<l>In den wille Gods moetstu wesen,</l>
<l>Wat dat wi seggen, wat wi lesen,</l>
<l n="25">Ende in die minne Gods, dat verstaet,</l>
<l>Dat geene ander minne daerinne gaet,</l>
<l>Noch geene andere begherlijchede</l>
<l><milestone unit="fol" n="77r"/> Dan also als die, gerede,</l>
<l>Die sine heeft gemint om hem,</l>
<l n="30">Die hem toten endde, dat vernem,</l>
<l>Diende ende minde; aldus selen wi</l>
<l>Toten endde ons hoeden daerbi.</l>
<l>Ja, ende es dan een endde,</l>
<l>Alles dinges een endde es mede,</l>
<l n="35">Sonder die Gods genadechede;</l>
<l>Een endde heefstu op erterike,</l>
<l>Mer, comtstu in dat genadege rike,</l>
<l>So leefstu sonder endde daer;</l>
<l>Mer een termijn ende een tijt, vorwaer,</l>
<l n="40">Es elken hier op erterike</l>
<l>Gheset in dleven, sekerlike.</l>
<l>Daeromme hoet di desen tijt</l>
<l>Toten inde, daer gi in sijt.</l>
<l>Niet en es in den goeden man,</l>
<l n="45">Dat Onsen Here sowel genoegen can,</l>
<l>Dan goetwille ende gerechtechede;</l>
<l>.................</l>
<l>Als dese .ij. ineen dragen,</l>
<l>So ne derf hem niemen daeraf versagen.</l>
<l n="50">Wat hi in minen name den Vader</l>
<l>Bidt, wort hem gegeven algader,</l>
<l>Want, waer dese .ij. sijn in een,</l>
<l>So es alle crachte in hen .ij.</l>
<l><pb n="245"/>Besloten, daer ute mach comen doget,</l>
<l>Ende daer die doget sere in verhoget.</l>
<l n="55">Goetwille, verstaet wel dat,</l>
<l>Dat es een herde diere scat;</l>
<l>Goetwille doe ic u weten,</l>
<l>Mogen aldus sijn gespleten.</l>
<l>Es een goet, verstaet dit mede,</l>
<l n="60">Ende heeft hi dan die willichede</l>
<l>Goet te blivene, als wijt weten,</l>
<l>Dit mach dan goetwille heten.</l>
</div>
<div type="chapter"><head type="chapter">Bernaert van der Drieheit. </head>
<l>                God es ene Driefoldechede</l>
<l>Ende oec ene Enechede;</l>
<l>Hoe mach drie dinge een gewesen,</l>
<l>Ende een dinc .iij. na desen?</l>
<l n="5">Die Vader, die Sone, die Heilege Geest,</l>
<l>Dit sijn drie persone, hebbic vereest,</l>
<l>Ende dese .iij. en es mer een,</l>
<l>Daer die andere utescheen.</l>
<l>Hierna te grondene ware domheit,</l>
<l n="10">Simpelike te geloevene es salecheit.</l>
<l>Also dan dese .iij., sonder sceeden,</l>
<l>Een bliven in eenecheeden,</l>
<l>Ende oec dat ute Gode mede</l>
<l><milestone unit="fol" n="77v"/> Sone ende Heilech Geest comen bede,</l>
<l n="15">Men vint vele in gelijchede,</l>
<l>Als daer men dit mochte proeven mede.</l>
<l>Nu merct, die sonne in alre stont</l>
<l>Es claer ende heet ende ront,</l>
<l>Dit es in hare altoes, gereet,</l>
<l n="20">Nochtan en eest mer .1. sonne, Godweet;</l>
<l>Oec geeft si licht in menech gat</l>
<l><pb n="246"/>Ende in haerselven, nochtan, om dat,</l>
<l>So en hevet si der claerheit niet te min;</l>
<l>Merc dit wel in dinen sin.</l>
<l n="25">Vergadere oec vele stene,</l>
<l>Ende legt se teenen hoepe allene,</l>
<l>So ne heten dan alle die dinge</l>
<l>Nemmeer dan een hoep, sonderlinge.</l>
<l>Oec, al eest dat vele lede</l>
<l n="30">Staen an die menschelijchede,</l>
<l>Nochtan en heeten si mer een lichame,</l>
<l>Al heeft elc let sinen name.</l>
<l>Het es oec gevoeget met,</l>
<l>Dat een man ende wijf, na der wet,</l>
<l n="35">Een lijf sijn ende een vleesch,</l>
<l>Na der Heilegher Scrifturen eesch;</l>
<l>Daeromme eest mogelijc, Godweet,</l>
<l>Dat elc mensche si gereet</l>
<l>Niet met ongestadecheiden,</l>
<l n="40">Niet met ongelikecheiden,</l>
<l>Mer vaste in ene eenechede.</l>
<l>Oec es een content mede,</l>
<l>Dat vele liede in ene enechede,</l>
<l>Ende, mids caritaten groet,</l>
<l n="45">Een herte werden, ende een conroet</l>
<l>Ende oec ene siele mede,</l>
<l>Overmids hare gevoechlijchede;</l>
<l>Ende hets orborlijc dat die mensche</l>
<l>Met alre begerten, met allen wensche,</l>
<l n="50">Gode anehange, ende oec si een,</l>
<l>Ende altoes niet en scheede in tween;</l>
<l>Ende onder alle dese, dat wel wet,</l>
<l>Dat ene vaste eninge es geset,</l>
<l>Ende dleste daeraf van alre aerd,</l>
<l n="55">Daer je mensche in vertiert waert.</l>
<l><milestone unit="fol" n="78r"/> So hout die Godheit in hare allene</l>
<l><pb n="247"/>Drie persone wel gemeene,</l>
<l>Ende ene substantie sijn dese drie,</l>
<l>Die van een ne sciede nie.</l>
<l n="60">Wat mach dan God wesen?</l>
<l>God es, als wi lesen,</l>
<l>Die te elkerliker hoert</l>
<l>Die daeraf werden becoert,</l>
<l>Sonder endde ene begerlijchede</l>
<l n="65">Ende ene volcomene minne mede,</l>
<l>Die altoes beghert tsinen doene</l>
<l>Dat die mensche jegen hem versoene.</l>
<l>Wat es God? Jc vrage noch di;</l>
<l>Ic wilt di seggen wat God si:</l>
<l n="70">God en es niet minder pine</l>
<l>Den quaden, die om die sonden sine</l>
<l>Verdoemt es, dan hi, Godweet,</l>
<l>Bliscap es hen allen, ghereet,</l>
<l>Die tsiere genaden sijn geseten;</l>
<l n="75">Dit es God, nadat wijt weten.</l>
</div>
<div type="chapter"><head type="chapter">Van sottien. </head>
<l>                Wacharme dergherre, die sonder letten</l>
<l>Altoes haersselfs willen vortsetten,</l>
<l>Ende met dien wille bejagen met</l>
<l>Die ewelec pine ongelet.</l>
<l n="5">Wat es meerre pine, ic vrage,</l>
<l>Dan altoes ende alle dage</l>
<l>Dat begeren, dat nemmermeere</l>
<l>En mach gescien in geenen kere,</l>
<l>Ende dat se niet en willen no begaren</l>
<l n="10"><pb n="248"/> Dat hen altoes volget naren</l>
<l>Nemmermeer diegeene gewint</l>
<l>Dat hi beghert ende dat hi mint.</l>
<l>Van enen nuwen meester es nu</l>
<l>Een geruchte comen, dat seggic u,</l>
<l n="15">Die in Vrankerike nuwe dinge</l>
<l>Wilde seggen, sonderlinge;</l>
<l>Mer in die Heilege Scrifture</l>
<l>En hadde hi niet sine geduere,</l>
<l>Want ierstwerf sprac hi theologie,</l>
<l n="20">Ende namaels waest sottie,</l>
<l>Want, als hijs niet en conde volbringen</l>
<l>So fingeerde hi nuwe dingen.</l>
<l>Hi wilde spreken, mer hem gebrac</l>
<l>Die dinge, daer hi ave sprac,</l>
<l n="25">Want van der Godheit wilde hi spreken</l>
<l>Te diepe, ende moeste daerin gebreken.</l>
<l><milestone unit="fol" n="78v"/> Daeromme laet u genoegen dat,</l>
<l>Dat ic u hier sprac ter stat.</l>
<l>Wat God es, ende wat hi can,</l>
<l n="30">En mach gegronden ne geen man,</l>
<l>Ende diere te vele af wilde spreken,</l>
<l>Hi moest eraf emmer gebreken,</l>
<l>Also als dese meester dede,</l>
<l>Die dor tgeloeve in ongeloevechede</l>
<l n="35">Comen was, ende hiet al sot,</l>
<l>Omdat hi jegen Gods gebod</l>
<l>Fingeerde dinge, ende seidse mede</l>
<l>Metter Heilegher Drievoldechede.</l>
<l><pb n="249"/>Ic segge, als een prophete doet;</l>
<l n="40">Ic anesie mijn armoede groet,</l>
<l>Als ic eens anders rijcheit vertricke;</l>
<l>In miselven sucht ic dicke,</l>
<l>Omdat ic dit al vertelle,</l>
<l>So waric gerne daermet geselle.</l>
<l n="45">Mer, van .ij. quaden dingen,</l>
<l>Sal men kiesen sonderlingen</l>
<l>Dbeste, dat es mijn raet;</l>
<l>Min eest pine, dat verstaet,</l>
<l>Al mintstu dattu niene sies</l>
<l n="50">Dan te siene, geloef mi dies,</l>
<l>Dattu mins ende du dat niet</l>
<l>En moges gecrigen, wats gesciet.</l>
<l>Wat maecht Gode vromen,</l>
<l>Dat die quaetheit te wraken sal comen,</l>
<l n="55">Ende om die wrake te sine verdoemt?</l>
<l>God wilt, daert al utecoemt,</l>
<l>Dat elkerlijc pense om dat,</l>
<l>Dat hi also dieren scat</l>
<l>Sette vore onse dorpersonden,</l>
<l n="60">Ende gaf ons allen daer orconden</l>
<l>Dat hi dat daeromme dede,</l>
<l>Dat wi hem souden volgen mede,</l>
<l>Ende oec, om die pine groet,</l>
<l>Die hi dogede, ende sine doet,</l>
<l n="65">Ons een spiegel soude wesen,</l>
<l>Omdat wi niet en gedinken van desen</l>
<l>Dat hijt al om ons gaf.</l>
<l><pb n="250"/>So moeten wi werden geloent daeraf</l>
<l>So wel hem, dan die dient dengonen,</l>
<l n="70">Die alle dingen bringt ten lonen.</l>
<l>Wie dat woert heeft in den mont</l>
<l>Ende niet int herte te geerre stont,</l>
<l>Hi es ydel ende roekeloes;</l>
<l>Ende, diet int herte hevet altoes</l>
<l n="75">Ende niet in den mont, Godweet,</l>
<l><milestone unit="fol" n="102r"/> Hi es overdech ofte wreet.</l>
<l>Met desen ben ic ten endde comen,</l>
<l>Beide van dichte ende van bloemen,</l>
<l>Die Sente Bernaert in sijn leven</l>
<l n="80">Van Cleervaus heeft uutgegeven.</l>
</div>
</body>
</text>
</TEI.2>
