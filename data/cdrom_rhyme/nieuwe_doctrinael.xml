<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Nieuwe doctrinael</title>
<author>Jan de Weert</author>
</titleStmt>
<editionStmt>
<edition>J.H. Jacobs (ed.): Jan de Weert's Nieuwe doctrinael of Spieghel van sonden. 's-Gravenhage, 1915.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Nieuwe doctrinael"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jan de Weert"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Nieuwe doctrinael</TITEL>
<TITEL>Spieghel van sonden</TITEL>
<author>Jan de Weert</author>
<AARD>Rijm</AARD>
<BRON nr="D22">Brussel, Koninklijke Bibliotheek, 15642-51</BRON>
<DATUM>1400-1420</DATUM>
<OMVANG>2724 verzen</OMVANG>
<BRON.OPM>Het handschrift telt 119 bladen, per bladzijde 1 kolom van 52 regels. De tekst bevindt zich op fol. 61v-87v. Ander werk dat in het handschrift opgenomen werd, is o.a. de Dietsche Lucidarius, (fol. 1-61v), teksten van Augustijnken van Dordt (fol. 87v-93r, 99r-102r en 106v-116v) en Hein van Akens Hughen van Tyberien (fol. 116v-119r).</BRON.OPM>
<EDITIE>J.H. Jacobs (ed.): Jan de Weert's Nieuwe doctrinael of Spieghel van sonden. 's-Gravenhage, 1915.</EDITIE>
<STATUS>Kritisch</STATUS>
<BRONMNW>932 (andere editie)</BRONMNW>
<BRONMNW>998.C2 (andere editie)</BRONMNW>
<EDITIE.OPM>Van de Nieuwe doctrinael is de tekst niet alleen in het Brusselse hs. terug te vinden, maar ook in hs. Leiden, Bibliotheek der Rijksuniversiteit, Ltk. 194, waar de tekst 217 verzen m&#x00E9;&#x00E9;r bevat. Jacobs laste daarom een aantal van deze verzen (vs. 155, 330, 470, 575, 638-683, 720, 967, 1234, 1565, 2074-75, 2251 en 2520) in cursieve druk in zijn editie in; ook hier worden deze "Leidse" verzen cursief weergegeven. De andere passages die wel in het Leidse, maar niet in het Brusselse hs. te vinden zijn, drukte hij in het apparaat onderaan de betreffende bladzijden af, omdat het volgens hem niet met zekerheid uit te maken is of deze verzen afkomstig zijn van Jan de Weert dan wel van een afschrijver. Ook deze verzen worden hier cursief in de tekst zelf weergegeven; ze zijn echter niet genummerd en staan steeds tussen twee witregels, zodat ze snel herkend kunnen worden als passages die niet in Jacobs' hoofdtekst voorkomen; deze passages zijn te vinden na vs. 1191, 1819, 1845, 1877, 1884, 1903, 1915, 1919, 1952, 1987, 2010, 2701 en 2724. Jacobs voegde verder ook veel kleinere correcties en aanpassingen toe op basis van het Leidse hs., die hij alle cursief weergaf; deze cursiveringen konden hier niet overgenomen worden.</EDITIE.OPM>
<BRONNEN>Brussel, Koninklijke Bibliotheek, 15642-51</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="199"/><milestone unit="fol" n="61v"/> Hier beghint een goet boec vanden VII dootsonden ende vanden X gheboden.</head>
<l><milestone unit="fol" n="62r"/> Gode biddic in mijn beghin,</l>
<l>Dat hi verclare minen sin</l>
<l>Ende crachte, dat ic volcomen</l>
<l>Te dichten dat ic heb an ghenomen</l>
<l n="5">In dutscher talen uten latine.</l>
<l>Al eest een cleyn werc in schine,</l>
<l>Ic hope dat icter in sal setten</l>
<l>Daer ic die sonden mede sal beletten</l>
<l>Ende die ghene ter doget keren</l>
<l n="10">Die volgen sullen mijnre leren,</l>
<l>Om Gode te dienen ende sijnre moeder,</l>
<l>Die onse wech es ende onse stierroeder</l>
<l>Ende van gracien riviere.</l>
<l>Haer biddic dat si mi stiere</l>
<l n="15">Van hare gracien een deel,</l>
<l>Dat ic volmaken moet gheheel</l>
<l>Sulc werc daer si in si gheheert.</l>
<l>Dat biddic, van Ypere Jan die Weert.</l>
<l>Sint dat ic dichtens eerst began,</l>
<l n="20">Hebbic ghedicht, soe ic best can,</l>
<l>Dat der werelt genuechde te lesen.</l>
<l>Nu ben ic af gekeert van desen</l>
<l>Ende mi es tbegheren bleven</l>
<l><pb n="200"/>Te scriven des menschen leven,</l>
<l n="25">Waer hi in te mesdone pliet,</l>
<l>Na dat men alle dage siet,</l>
<l>Daer hi die sonden menteneert.</l>
<l>Soe hebbe ic gheordineert</l>
<l>Te bescriven int generael</l>
<l n="30">Desen niwen doctrinael,</l>
<l>Daer in dat elc mach wesen vroet</l>
<l>In wat manieren dat hi mesdoet.</l>
<l>Na dat ic vinde int latijn,</l>
<l>Salt hier in dutschen bescreven sijn.</l>
<l n="35">In drien pertyen sal ic dit boec</l>
<l>Deilen in sijn ondersoec.</l>
<l>Teerste deel sal beconden</l>
<l>Vanden VII dootliken sonden,</l>
<l>Elc geset met haren graden,</l>
<l n="40">Daer men in sondicht bi mesdaden.</l>
<l>Dander pertie sal u leren</l>
<l>Vanden X gheboden ons Heren,</l>
<l>Hoe datmen daer tegen mesdoet;</l>
<l>Daer na sal ic u maken vroet,</l>
<l n="45">Welc sijn daegelijcsche sonden</l>
<l>Ende welke die ziele ter doot wonden.</l>
<l>Die derde pertye es van drie zaken</l>
<l>Die den mensche zalich maken,</l>
<l>Dats biechte, rouwe ende voldoen</l>
<l n="50">Der sonden die men heeft gheploen,</l>
<l>Ende hoe hem oec elc sondare</l>
<l>Sal biechten moeghen wel ende clare</l>
<l><milestone unit="fol" n="62v"/> Met VI poenten, min no mee;</l>
<l>Daer na sal ic u scriven twee,</l>
<l n="55">Die der biechten volgen na,</l>
<l><pb n="201"/>Na dat ic int latijn versta;</l>
<l>Ende oec in dat selve deel</l>
<l>Sal ic bescriven al geheel</l>
<l>Van testamenten, van sulken saken</l>
<l n="60">Als die lude in haer leste maken,</l>
<l>Ende vander kerssen die men hen gheeft,</l>
<l>Den luden, daer die penninc in cleeft,</l>
<l>Ende dat men over die doode doet,</l>
<l>Of hiere bate of heeft of goet,</l>
<l n="65">Ende daer mede wort des een eynde.</l>
<l>Gode biddic dat hi my sinde</l>
<l>Gracie, dat ic dit boec ter stonden,</l>
<l>Dat welke mach heiten Spieghel van Sonden</l>
<l>Of Doctrinael in rechte name,</l>
<l n="70">Volbringen mach ter zielen vrame</l>
<l>Hem allen die sonden willen scuwen.</l>
<l>Nu willic mijn dichten vernuwen</l>
<l>Ende steken die penne inden horen.</l>
<l>Dat si met Gode moeten behoren</l>
<l n="75">Die hen an dit werc bekeren.</l>
<l>Ic beghinne te Gods eeren.</l>
<l>Some quaetheit, some sonde</l>
<l>Sijn soe ghemeyne nu ten stonde,</l>
<l>Als lieghen, zweren, sulke zaken,</l>
<l n="80">Dat lude gheen misdoen en maken</l>
<l>In sweren, als si sweren waer.</l>
<l>Och lacen, dit es alte swaer!</l>
<l><pb n="202"/>Ende die leeke niet els en merken</l>
<l>Dan hoe leven papen ende clerken:</l>
<l n="85">Daerop maken si haer occusoen;</l>
<l>Hen dunct dat si geen sonde en doen.</l>
<l>O wach! dus leyt die blinde den blinden</l>
<l>Ende varen beide in elenden.</l>
<l>Papen sijn soe verblint, sine mogen</l>
<l n="90">Prediken tware, no durren togen,</l>
<l>Want si duchten te sine versteken.</l>
<l>Die selve sermone die si spreken</l>
<l>Bringhen si in sconen exempelen voeren,</l>
<l>Die ghenuechlijc sijn te hoeren</l>
<l n="95">Ende bequamelijc sijn den leeken.</l>
<l>Si moeten loven ende smeeken,</l>
<l>Die leven moeten op die luden.</l>
<l>Elc merke wat dit wille beduden.</l>
<l>Ic en segghet op enen niet allene,</l>
<l n="100">Noch twe noch drie ic oec niet meene,</l>
<l>Mer op hem allen ende niemant der buten,</l>
<l>Die de waerheit decken ende sluten.</l>
<l>Wy vindent ghescreven int latijn,</l>
<l>Na dat seit sinte Augustijn,</l>
<l n="105"><milestone unit="fol" n="63r"/> Dat dode ghewerke niet en leven,</l>
<l>Noch levende worden, dus eest bescreven;</l>
<l>Mer levende werc (dats noch meere)</l>
<l>Dat en stervet nemmermere.</l>
<l>Verstaet wat glosen men hier op heeft:</l>
<l n="110">Soe wie in dootsonden leeft,</l>
<l>Dese rekenen wy al bloot</l>
<l><pb n="203"/>In die scrifture over doot;</l>
<l>Want wie levet in dootsonden</l>
<l>Is doot, al voedde hi in den stonden</l>
<l n="115">Alle die arme die nu leven;</l>
<l>Mair waerde hem dair na gracie ghegheven,</l>
<l>Als hi in gracien ware brocht,</l>
<l>Die almosse hadde haer cracht ghewrocht.</l>
<l>Nu hoert, ic sal u doen verstaen:</l>
<l n="120">Weldaet in hoeftsonden gedaen,</l>
<l>Wat orbere si bedrijft,</l>
<l>Na dat sinte Augustijn bescrijft.</l>
<l>In vijf zaken es het goet,</l>
<l>Dat men doeghet in sonden doet.</l>
<l n="125">Deerste, doe ic u bekennen:</l>
<l>Si doet den mensche gracie ghewinnen;</l>
<l>Dander orbaer die si doet:</l>
<l>Si doet meren aertsche goet;</l>
<l>Terde: si wederstaet die sonden</l>
<l n="130">Die men doen soude in dien stonden;</l>
<l>Dat vierde es: si ghevet mede</l>
<l>Den lichame ghesondichede;</l>
<l>Dat vijfte, make ic u bekint:</l>
<l>Si doet minren der hellen torment,</l>
<l n="135">Die de ziele dogen moet.</l>
<l>Hier om es het altoes goet,</l>
<l>Dat men wel doet tallen stonden;</l>
<l>Al lage een mensch in dootsonden,</l>
<l>Weldaet helpt hem, hoe dat comt,</l>
<l n="140">In enich van desen viven vornoemt.</l>
<l>Mer die hem van dootsonden hoet</l>
<l>Ende dan enich weldaet doet,</l>
<l>Die selve weldade algader</l>
<l><pb n="204"/>Bliven ghescreven vor den Vader</l>
<l n="145">Int boec der ewigher hueghen,</l>
<l>Daer Gods vercorene te stane in vueghen</l>
<l>Ewelike sonder uutplanen;</l>
<l>Dit moet elc weten ende niet wanen.</l>
<l>Elken die sine jare vol heeft</l>
<l n="150">Ende tsacrament ontfanghen heeft</l>
<l>Des doopsels, hi es sculdich van noede,</l>
<l>Dat hi kinne die X ghebode,</l>
<l>Die God Moyses gaf bescreven,</l>
<l>Om dat wi gheestelijc souden leven;</l>
<l n="155"><milestone unit="fol" n="63v"/> <milestone unit="interpolation" n="openi2001" /><hi rend="italic">Ende oec die dootsonden seven,</hi> <milestone unit="interpolation" n="eindi2001" /></l>
<l>Die hier in dietschen staen bescreven,</l>
<l>Hoe datter in mach sculen quaet,</l>
<l>Elke sonde op haren graet.</l>
<l>Dats: hoverde, nijt ende ghiericheit,</l>
<l n="160">Traecheit, luxurie ende gulsicheit</l>
<l>Ende gramscap, die menich quaet</l>
<l>Toe brinct in woorden ende in daet.</l>
<l>Dit sijn die VII die al bloot</l>
<l>Die ziele bringhen ter langer doot;</l>
<l n="165">Daer omme scrijftmen int latijn,</l>
<l>Dat si dootlike sonden sijn,</l>
<l>Daer God ons allen behoede voren.</l>
<l>Nu suldi vander hoverden horen.</l>
<l>Hoverde dats een verheffen</l>
<l n="170">Ende een onredelijc beseffen,</l>
<l>Ondrachelijc allen creaturen,</l>
<l>Mit stilre hate int berueren.</l>
<l><pb n="205"/>Van allen sonden was si tbeghin;</l>
<l>Bi haer quam die doot eerst in.</l>
<l n="175">Si en liet den enghel niet wiken</l>
<l>Sinen sceppere in hemelriken.</l>
<l>Nabugodonosor oec mede</l>
<l>Verhief hem in die hoverdichede</l>
<l>So sere in sijnre moghenthede,</l>
<l n="180">Dat Gods stemme tot hem sede:</l>
<l>"Coninc, dijn rike sal over liden;</l>
<l>Du worts versteken in corten tiden.</l>
<l>Met wilden beesten in die woestine</l>
<l>Sal wesen die conversacie dine;</l>
<l n="185">Du sults gars eten metten coyen,</l>
<l>Tot du hoverde uut lates vloyen.</l>
<l>Het sullen liden der jaren seven,</l>
<l>Eer du comst weder in menschen leven,</l>
<l>Op dat du Gode kinnen wilt."</l>
<l n="190">Ende recht aldus soe gevielt.</l>
<l>Ach lacen! ende dat volc es heden</l>
<l>In vulre hoverden soe ghetreden,</l>
<l>Dat cume yemant es op ertrike,</l>
<l>Die den andren houdt voer sijn ghelike,</l>
<l n="195">Ende dit es een vreselijc leven.</l>
<l>Want dat staet aldus bescreven:</l>
<l>Dat hi sal dalen die hem verheft,</l>
<l>Ende niemant dat in hem beseft.</l>
<l>Uyt deser hoverden spruten quaden</l>
<l n="200">Achte telghen oft acht graden.</l>
<l>Hoe mense noemt soe latict sijn,</l>
<l>Mer aldus heet mense int latijn:</l>
<l>Vana gloria, elacio, contumelia, contemptus,</l>
<l><pb n="206"/>Insolencia, contencio, presumpcio, inobedienda; aldus</l>
<l n="205">Hebdire achte. Nu willic ontladen</l>
<l>Uten latine dese achte graden.</l>
<l>Van dese sonden die eerste graet</l>
<l><milestone unit="fol" n="64r"/> Is Vana Gloria, dat verstaet.</l>
<l>Tbekinnen vander sonden mach wesen,</l>
<l n="210">Als therte van binnen es op gheresen</l>
<l>Sonder uterliken ghelate;</l>
<l>Nochtan begheret in allen state</l>
<l>Vordeel ende te sine verheven.</l>
<l>Dats vana gloria bescreven.</l>
<l n="215">Die ander hiet Elacio.</l>
<l>Dese exponere ic also:</l>
<l>Als een hem selven verheft allene</l>
<l>Boven alle andre ghemene</l>
<l>Die bi hem sijn of sijns ghelike;</l>
<l n="220">Dit es elacio properlike.</l>
<l>Die derde graet volghet hier na,</l>
<l>Die heet Insolencia.</l>
<l>Men vint vele lude die plien</l>
<l>Dat si ghemeine costumen vlien</l>
<l n="225">Ende ordineren niewe dinghen,</l>
<l>Om dat si willen sonderlinghen</l>
<l>Dat niewe te kennen gheven,</l>
<l>Om daer bi te sine verheven</l>
<l>Ende datmense prise ende siet hem na.</l>
<l n="230">Dese sonde hiet insolencia.</l>
<l>Contencio hiet die vierde graet.</l>
<l>Tbediet van desen es, dat verstaet:</l>
<l>Bi vorsienre eenwillicheyt</l>
<l>Te stridene tegen die waerheit</l>
<l n="235"><pb n="207"/> Ende men wel weet dat es also.</l>
<l>Desen graet heet contencio.</l>
<l>Contumelia volghet na desen</l>
<l>Ende mach die vijfte graet wel wesen.</l>
<l>Dats als ic tegen meerre dan ic</l>
<l n="240">Mi stille te kiven om een stic,</l>
<l>Weder dat loghen si oft waer.</l>
<l>Hoe goede redene oft hoe claer</l>
<l>Dat men mi te voren legghen,</l>
<l>Ic houts mi emmer an mijn segghen,</l>
<l n="245">Ic en wille niet wiken van hoverdien</l>
<l>Dits contumelia in cleergien.</l>
<l>Die VI graet es Contemptus,</l>
<l>Dien ic wel mach bedieden dus,</l>
<l>Nernstelike wel dit merc:</l>
<l n="250">Als ic te doene hebbe enich werc</l>
<l>Ende ict versume bi roekeloesheden,</l>
<l>Pensende meerre hoverdicheden:</l>
<l>"Al eest oec qualijc bestiert,</l>
<l>In werder niet af ghecorregiert",</l>
<l n="255">Dat ic twerc laet te doene dus,</l>
<l>Dese sonde heet contemptus.</l>
<l>Den sevenden graet maec ic u vroet:</l>
<l>Dats als yemant een werc doet</l>
<l>Dat voer hem heeft geweest gedaen,</l>
<l n="260"><milestone unit="fol" n="64v"/> Ende daer af wille den name ontfaen</l>
<l>Also oft hijt hadde vonden so;</l>
<l>Dese hoverde heet Presumpcio.</l>
<l>Die VIII graet, als ic versta,</l>
<l>Heet Irreverencia.</l>
<l n="265">Dats als een mensche niet mach dogen,</l>
<l><pb n="208"/>Datmen seit ende bringhet vor oghen</l>
<l>Prijs van die over hem es;</l>
<l>Dats irreverencia. Ende na des</l>
<l>Soe comt Inobediencia,</l>
<l n="270">Dats onghehoersam, als ic versta,</l>
<l>Dinen anderen broederen of beteren te sine.</l>
<l>Dese twe trecken al een line</l>
<l>Ende hoeren in den lesten graet;</l>
<l>Die beste van beyden es quaet.</l>
<l n="275">Dese achte uter hoverden spruten.</l>
<l>Salmen twaer hier af sluten,</l>
<l>Dese moghen in sulken stonden</l>
<l>Soe werden ghedaen, het sijn hoeftsonden</l>
<l>Ghelike der gheenre uut wien si risen.</l>
<l n="280">Hier na salict u bewisen,</l>
<l>Wanneer sijt sijn, wanneer niet.</l>
<l>Wel lieve kindere, nu besiet</l>
<l>Of yemant so clare es, merct op dit,</l>
<l>Hi en es in enich van desen besmet.</l>
<l n="285">Nochtan, als comt ter Paesschen stont</l>
<l>Te suverene der consiencien gront,</l>
<l>Soe en brinct men den pape niet el te voren</l>
<l>Dan gheloghen oft ghesworen;</l>
<l>Si en letten met worden noch met daden</l>
<l n="290">Op enich van desen vorseiden graden.</l>
<l>Ghierecheit es een tempeest van moede</l>
<l>Om hope van ghelde oft van goede</l>
<l><pb n="209"/>Te crighen, die altoes doet gapen</l>
<l>Die herte hoe hi tghelt mach rapen,</l>
<l n="295">Weder met rechte of qualike.</l>
<l>Dits een sonde die op ertrike</l>
<l>Sere regneret nu ten tyden.</l>
<l>Ic salt verclaren int overliden,</l>
<l>Hoe vele graden hier uut comen,</l>
<l n="300">Ende die int latijn noemen.</l>
<l>Ambicio heet die eerste graet,</l>
<l>Symonia hier na staet,</l>
<l>Die derde hiet usura,</l>
<l>Die vierde latrocinia,</l>
<l n="305">Die vijfte hiet perjuria,</l>
<l>Die VI hiet rapina,</l>
<l>Die VII injusta judicia.</l>
<l>Dit sijn die grade, als ic versta,</l>
<l>Der ghiericheiden int latijn.</l>
<l n="310">Ne gheen vreseliker venijn</l>
<l>Was nie ter zielen behoef ghevonden,</l>
<l><milestone unit="fol" n="65r"/> Want van allen anderen sonden</l>
<l>Moghen die papen wel onbinden</l>
<l>Die zielen, sonder daer si vinden</l>
<l n="315">Onrecht goet te gader ghedreven,</l>
<l>Dat moet men emmer weder gheven,</l>
<l>Oft spapen hant gheleecht op thoeft</l>
<l>Helpt der zielen niet, des gheloeft.</l>
<l>Ende dese sonde es soe ghemeyne,</l>
<l n="320">Al en ware sonde el en gheyne</l>
<l>Dan allene ghierichede,</l>
<l>Daer bleve menich verloren mede,</l>
<l><pb n="210"/>Soe ic hier na sal ontladen</l>
<l>Int bediet van desen graden.</l>
<l n="325">Ambicio es die ierste graet</l>
<l>Die uter ghiericheiden gaet.</l>
<l>Dit es als een te ghevene pliet</l>
<l>Om dat hi enen andren gheven siet,</l>
<l>Ende na der ghiften es hem leet</l>
<l n="330"><milestone unit="interpolation" n="openi2001" /><hi rend="italic">Dat hem die pennich so saen ontgheet</hi>.<milestone unit="interpolation" n="eindi2001" /></l>
<l>Hi gheeft den pennich om werelt ere</l>
<l>Ende ghenen danc weets hem onse Here.</l>
<l>Al ghift hi in caritaten,</l>
<l>Hi scaemt hem dat hijt soude laten.</l>
<l n="335">Die ghifte comt niet uter herten,</l>
<l>Mer om der werelt ere begherten.</l>
<l>Den andren graet volcht hier na,</l>
<l>Dien noemic Symonia.</l>
<l>Desen graet mach men wel merken</l>
<l n="340">In gheleerden, papen ende clerken;</l>
<l>Wat metter gheestelecheit omgaet,</l>
<l>Daer machmen vinden desen graet.</l>
<l>Die beneficien sijn meest ghestelt</l>
<l>Te gheven om eere ende om ghelt;</l>
<l n="345">Men gheeftse ghenen armen clercken,</l>
<l>Diese selven verdienen metten werken,</l>
<l>Als si vorstiven, meer den riken.</l>
<l>Dit siet men over al nu bliken,</l>
<l>In allen provenden, meer oft minder:</l>
<l n="350">Het sijn al riker lude kinder</l>
<l>Die tgheestelike goet besitten.</l>
<l>Si en connen dammen, graven no spitten,</l>
<l><pb n="211"/>Noch doen enighe hantgewerken;</l>
<l>Men gheeft hen crune, so sijn si clerken.</l>
<l n="355">Die proever doet hem segghen niet mee</l>
<l>Dan inden souter een vers oft twee,</l>
<l>Also men doet in leeken scolen.</l>
<l>Die leeke, die clergie sien dolen</l>
<l>In desen, si meenen in haren sin</l>
<l n="360">Datter gheen mesdoen es in,</l>
<l>Ende segghent oec int openbare:</l>
<l>"Waert dat so grote sonde ware</l>
<l>Als de papen segghen int sermoen,</l>
<l>Si en soudens selve niet doen</l>
<l n="365"><milestone unit="fol" n="65v"/> Soe vele als si ghemeynlijc pleghen."</l>
<l>Dus gaen die blinde die cromme weghen</l>
<l>Ende leyden elc andren inden vliet.</l>
<l>Mer dit en salse ontsculdighen niet,</l>
<l>Als God ten ordele comen sal;</l>
<l n="370">Haer werken sullen hen volghen al,</l>
<l>Also wel den leeken als den clercken.</l>
<l>Dat mach men in Johannes boec merken;</l>
<l>Dit scrivet tot elken ende niemant los:</l>
<l>"Opera enim illorum sequuntur illos."</l>
<l n="375">Die leeke sullen volghen en merken</l>
<l><pb n="212"/>Die papen woorde inder kerken,</l>
<l>Mer haer ghebrec dat sullen si vlien</l>
<l>Ende op haer ydele werke niet sien.</l>
<l>Dat meeste deel der predicaren,</l>
<l n="380">Wanneer si staen ende openbaren</l>
<l>Hoe men sal scouwen alle quaethede,</l>
<l>Soe swigen si vander ghierichede,</l>
<l>Want spreken si van hare te vele,</l>
<l>Si nopen hen selven bider kelen.</l>
<l n="385">Ic hebbe prochipapen bekent</l>
<l>Die selve maecten dat testament,</l>
<l>Daer haer prochiane ziec laghen;</l>
<l>Haer ondanx ende oec der maghen</l>
<l>Waest beseghelt ende bescreven,</l>
<l n="390">Eer si tsacrament wilden gheven.</l>
<l>Men vint noch wel sulken cappellaen,</l>
<l>Als hi tot enen zieken sal gaen</l>
<l>Ende hem niet en wille gheven</l>
<l>In sijn testament bescreven,</l>
<l n="395">Soe gaet hi bidden ende claghen sere:</l>
<l>"Ic en soude niet dorren voer minen Here</l>
<l>Comen met desen testamente."</l>
<l>Dus crighen die prochipapen renten</l>
<l>Ende maken Gode om vercoopen.</l>
<l n="400">Daer sijn noch Judase bi hopen,</l>
<l>Die Christuse, ghinghe hi noch op derde,</l>
<l>Verraden ende doen souden onwerde,</l>
<l>Om datter hem testament af quame.</l>
<l>Owy der jamerliker blame!</l>
<l n="405">Al heeten si gheestelike prelaten,</l>
<l><pb n="213"/>In haer werken sijnt meest Pilaten.</l>
<l>Desen selven graet es oec gestelt</l>
<l>Den ghenen die prediken om ghelt</l>
<l>Ende hueren twoert Gods om voert te vercopen,</l>
<l n="410">Als dese questeerts, die omme loepen</l>
<l>Ende loven aflaet ende scelden quite</l>
<l>Al tsmenschen sonden om een mite.</l>
<l>Wee hen en tot hoerre scanden</l>
<l>Ende oec der gheenre diese uutsanden,</l>
<l n="415">Dat si tfolc aldus bedrieghen,</l>
<l>Haer ghelt af tuyschen ende ontlieghen!</l>
<l><milestone unit="fol" n="66r"/> Die derde graet hiet Usura,</l>
<l>Dats woeker, als ict int latijn versta.</l>
<l>Dats als men meer ontfaet oft gheeft</l>
<l n="420">Van ghelde dan men gheleent heeft.</l>
<l>Daer es sulc die ghelt te nemen ontsiet,</l>
<l>Maer bidmen ten eten, hine weyghers niet,</l>
<l>Of wilt men hem andere hoefscheit doen,</l>
<l>Eest causen, rocken, hemden oft scoen,</l>
<l n="425">Dat neemt hi, maer hine wille niet woekeren.</l>
<l>Maer desen telle ic vore den cloeckeren,</l>
<l>Want wat men hem ghevet, hi wille meer.</l>
<l>Ende sulke weten enen anderen keer:</l>
<l>Men set hen voer haer ghelt in hant</l>
<l n="430">Coren, beesten, huys, erve oft lant,</l>
<l>Dat deerdendeel beter es oft bet.</l>
<l>Dit heet in coop tot jaren gheset,</l>
<l>Want die ghene die tghelt ontfaet</l>
<l>Maecht lossen binnen der tijt daert op staet;</l>
<l n="435">Staet langher, soe es sijn recht verloren.</l>
<l><pb n="214"/>Ende die tghelt leent bruucter voren</l>
<l>Alle die bate ende tghenot</l>
<l>Des goeds vore dat overscot</l>
<l>Vander baten van sinen ghelde.</l>
<l n="440">Over dunct, diet wel te rechte spelde,</l>
<l>Dattet woeker es oft also quaet.</l>
<l>Nu es daer een ander raet</l>
<l>Van ouden luden of jonghe kinderen</l>
<l>Of ledighe menschen, die node minderen</l>
<l n="445">Haer goet, maer gheen ambacht connen;</l>
<l>Dese sal men quanchuys gonnen,</l>
<l>Dat si haer ghelt redelijc leenen,</l>
<l>Dat si X peninghe om eenen,</l>
<l>Ja sulc van achte, sulc van viven,</l>
<l n="450">Ende dit salmen voer "renten" scriven,</l>
<l>Om dat si hen des woekerens scamen.</l>
<l>Al waert dat si van M enen namen,</l>
<l>Soe salt voer Gode woeker heten.</l>
<l>Wee allen den ghenen diet wel weten</l>
<l n="455">Ende daertoe raden en consenteren;</l>
<l>Si sijn sculdich der wraken ons Heren.</l>
<l>Men saelt goed winnen met Gode,</l>
<l>Met avonturen ende met voerspoede,</l>
<l>Als God der op verscinen laet;</l>
<l n="460">Maer wie een naelde wert goets ontfaet</l>
<l>Sekers om ghelt dat hi leent,</l>
<l>Hets woeker; siet wel wat ghi neemt!</l>
<l>Ghi richters, die hier over sit,</l>
<l>Soe waerlijc ghi u ziele besmit;</l>
<l n="465">Ghi lijt ende bringhet in eenre zeden,</l>
<l>Daer tfolc hem selven verdoemt mede,</l>
<l><pb n="215"/>Ende daer God om plach te plaghen</l>
<l>Lant ende steden in ouden daghen</l>
<l>Ende noch, al beidt hi wat, sal doen,</l>
<l n="470"><milestone unit="fol" n="66v"/> <milestone unit="interpolation" n="openi2001" /><hi rend="italic">Want ghi sijtter al af occusoen.</hi><milestone unit="interpolation" n="eindi2001" /></l>
<l>Nu es des woekers broeder voercoep,</l>
<l>Die nu sere heeft alden loep</l>
<l>Daer men comenscape doet;</l>
<l>Want nu men quans niet woekeren moet</l>
<l n="475">Voer die boete die daer op staet,</l>
<l>Soe vinden si enen anderen raet:</l>
<l>Si doen huse ende kelnaers vollen</l>
<l>Met yser, met vlasse, coren oft wollen,</l>
<l>Ende vorderen coopwijf oft coopman.</l>
<l n="480">Ghemate lude comen dan,</l>
<l>Die des goets hadden wel een deel</l>
<l>Ende niet verghelden moghen gheheel;</l>
<l>Soe moeten sijt coopen jeghen desen,</l>
<l>Of si moeten daer sonder wesen.</l>
<l n="485">Siet hi dat si sijn in sorghen,</l>
<l>Hi troestse ende seit: "Ic sal u borghen".</l>
<l>Daer vercoopt hi ende gheeft</l>
<l>Dat hi selve niet en heeft,</l>
<l>Dats dach ende tijt, also diere als tgoet;</l>
<l n="490">Want men den derden penninc moet</l>
<l>Diere coopen dant es wert,</l>
<l>Om dat men des daghes beghert.</l>
<l>Ja sulc, dat noch quader si,</l>
<l>Vercoopt sijn goet op daghe ende hi</l>
<l n="495">Coopet wider om ghereet gelt,</l>
<l>Den derden penninc men oft die helft;</l>
<l>Of heeft hijs selve te doene scame,</l>
<l><pb n="216"/>Hi doet enen anderen doen in sinen name,</l>
<l>Maer der sonden en acht hi niet.</l>
<l n="500">Dits al woeker, wie soos pliet;</l>
<l>Al maken si Gode enen vlassebaert,</l>
<l>Si varen allen ter hellen waert.</l>
<l>Die vierde graet volcht hierna,</l>
<l>Die heet Latrocinia.</l>
<l n="505">Dats diefte, als: goet te nemen met vare,</l>
<l>Daer mens niet en wort gheware,</l>
<l>Te stelene in heimelike steden,</l>
<l>Of valsch ghelt op ketel smeden,</l>
<l>Borsen sniden om dat ghelt,</l>
<l n="510">Of vanden riemen tselver smelt,</l>
<l>Of beesten bi daghe oft bi nachte</l>
<l>Stelen ende villense om smeer oft om vachte;</l>
<l>Want dit moetmen al met vresen doen</l>
<l>Ende decke crighen si haren loen.</l>
<l n="515">Die oec beleyt hebben van steden</l>
<l>Ende dan met machte bi ghiericheden</l>
<l>Nuwe assisen ende scalke ocketten</l>
<l>Op tfolc visieren ende in setten,</l>
<l>Op dat sire af ghenieten moghen;</l>
<l n="520">Of ander beleyders, die daer poghen</l>
<l>Dat si der ghemeenten goet vander poort,</l>
<l>Dat totten ghemeynen orbaer hoert,</l>
<l><milestone unit="fol" n="67r"/> In haer selves bate legghen.</l>
<l>Dats quader dan diefte, mochment segghen,</l>
<l n="525">Want si stelent al den ghemeynen armen,</l>
<l>Diet pinen, besweten ende becarmen.</l>
<l>God haetse allen die des pleghen</l>
<l>Ende altgemene bet es hen jegen;</l>
<l><pb n="217"/>Elc haetse oft vloexe lude oft stille.</l>
<l n="530">Oec valtet dicke, wachts hem die wille,</l>
<l>Dat si in haer sonden smoren</l>
<l>Sonder biechte, soe blijft verloren</l>
<l>Die ziele; dats te duchten zere.</l>
<l>Dat goet en sal oec nemmermere</l>
<l n="535">Op haer oer ten derden erven;</l>
<l>Dus laet God die quade verderven,</l>
<l>Want men mach met lichten dinghen</l>
<l>Die quade ghewoente niet weder af bringhen.</l>
<l>Soe wort die ghemeente dan verwoet</l>
<l n="540">Om tgroet onrecht dat men hem doet,</l>
<l>Ende maken ghevecht ende discort,</l>
<l>Daer dicke af comt ghewelt ende moert;</l>
<l>Ende van al datter in messciet</l>
<l>Es oersake diet ierst makede of riet.</l>
<l n="545">Die oec om gonst oft om scat.</l>
<l>Die ghemene vriheit vander stadt</l>
<l>Pinchieren ende breken laten,</l>
<l>Sijn ghierich, valsch, voer Gode verwaten.</l>
<l>Die corn oft wijn oft ander goet</l>
<l n="550">Valscht anders dan God wassen doet,</l>
<l>Olie, botere, wolle of vlas,</l>
<l>Dats grote sonde; elc hoede hem das.</l>
<l>Die wijn bereiden of maken claer,</l>
<l>Die droeve, lanc es ende swaer,</l>
<l n="555">Si dooden die lude ende maken cranc;</l>
<l>Als si mesvallen inden dranc,</l>
<l>Daer sijn si allen occusoen.</l>
<l>Alle diet raden of diet doen</l>
<l>Sijn vander gracien Gods versteken,</l>
<l n="560"><pb n="218"/> Ende al eest dat sire biechte af spreken,</l>
<l>Elc pape si te absolveren hem wacht;</l>
<l>Ten busscope of busscops macht.</l>
<l>Die vunsch coren minghen met niewen,</l>
<l>Of dat droghe met water bescrywen,</l>
<l n="565">Soe dijt het ende waert te mere vele,</l>
<l>Of backers die gruys doen in haer mele</l>
<l>Meer dan die scoef op tfelt uut gaf,</l>
<l>Of hoer broet backen te laf</l>
<l>Van water, op dat te meer sal weghen,</l>
<l n="570">Dats al valsch; wachts hem dies pleghen!</l>
<l>Die den andren sijn erve ontmet,</l>
<l>Of palen uut trect oft verset,</l>
<l>Of wie anders ghevet quade mate,</l>
<l>Of goet ontweghet om sijn bate,</l>
<l n="575"><milestone unit="fol" n="67v"/> <milestone unit="interpolation" n="openi2001" /><hi rend="italic">Ic segt hem, es hi duutsch of walsch,</hi><milestone unit="interpolation" n="eindi2001" /> </l>
<l>Dits ghiericheyt ende diefte valsch.</l>
<l>Een jonc man die een huwelijc doet</l>
<l>Aen een out wijf om haer goet,</l>
<l>Daer hi gheen kindre an mach winnen,</l>
<l n="580">Dats ghierighe sonde ende luttel minnen,</l>
<l>Ten ware kenlijc openbare,</l>
<l>Dat orbarlike sonde ware.</l>
<l>Die hoept of winscet om anders doot</l>
<l>Om sijn goet, dats sonde groot.</l>
<l n="585">Comans ofte wisselaren,</l>
<l>Die hen metten ghelde ghenaren</l>
<l>Ende den goeden penninc uut wieden</l>
<l>Ende den lichten quaden wider bieden</l>
<l><pb n="219"/>Ende brenghen dat goede ghelt van weghe,</l>
<l n="590">Dats een quade, ghierighe pleghe.</l>
<l>Wissel houden dats woekers quader,</l>
<l>Want hi es des goede pennincs verrader;</l>
<l>Hi weet altoes wat hi hem baet,</l>
<l>Eer hine wisselt oft ontfaet.</l>
<l n="595">Die tghelt scroden ofte besniden,</l>
<l>Moghen oec aen desen graet wel riden;</l>
<l>Het sijn die sondichste dieften die men doet,</l>
<l>Want si stelen alder lude goet,</l>
<l>Eest rijc oft aerm, leec oft clerc;</l>
<l n="600">Dits ghiericheit ende sduvels werc.</l>
<l>Die vijfte sonde die hier uut gaet,</l>
<l>Die ic hete den vijften graet,</l>
<l>Die der dieften volghet na,</l>
<l>Die noemic Perjuria,</l>
<l n="605">Dats in duutschen gheseyt: versweren.</l>
<l>Hier mede hen vele lude gheneren.</l>
<l>Dese diefte es argher in velen</l>
<l>Dan daer men met anxste moete stelen,</l>
<l>Want si roepen totter stonden</l>
<l n="610">God te hare valscher orconden,</l>
<l>Also ic sal verclaren hier na,</l>
<l>Als ic ten X gheboden ga.</l>
<l>Die VI graet hiet Rapina</l>
<l>Ende es een sonde die verre ende na</l>
<l n="615">Over die edele liede wel es bekint;</l>
<l>In dietschen heetment casament.</l>
<l>Die sijn ontscamel edelinghe of heeren</l>
<l>Die haer volc roven ende transeneren.</l>
<l>Als edelinghe hebben arme maghen,</l>
<l n="620"><pb n="220"/> Diese in hare quaetheit draghen,</l>
<l>Soe worden si volghende desen graet.</l>
<l>Soe wie nu hevet enighe staet,</l>
<l>Die en scamet hem niet een blat</l>
<l>Dat hi sine gheburen bescat;</l>
<l n="625">Het dunct hem eere dat hijt doet.</l>
<l>Een simpel man, hi en heeft lijf no goet,</l>
<l>Die enen onscamelen here heeft;</l>
<l>Eest dat hi hem niet en gheeft</l>
<l><milestone unit="fol" n="68r"/> Dat hi hem heischet van sinen goede,</l>
<l n="630">Hi slaten metter langher roeden</l>
<l>Of raet op hem valsche loeghen.</l>
<l>Dander en can soe vele niet toeghen</l>
<l>Daer jeghen, dat hem iet mach baten,</l>
<l>Hi en moet daer vanden sinen laten</l>
<l n="635">Also vele als den heren ghenuecht.</l>
<l>Hi wort bedraghen ende ghewroecht</l>
<l>Van soe vele quader saken,</l>
<l><milestone unit="interpolation" n="openi2001" /><hi rend="italic">Hy en can tot gheender onscout gheraken,</hi> </l>
<l><hi rend="italic">Nochtan dat hy daer noyt om en dochte.</hi> </l>
<l n="640"><hi rend="italic">Ander heeren sijn van selken ambachte,</hi> </l>
<l><hi rend="italic">Dat sy riden ghewapender hant</hi> </l>
<l><hi rend="italic">Ende halen die rike lieden opt lant</hi> </l>
<l><hi rend="italic">Verradelijc uut haren huze</hi> </l>
<l><hi rend="italic">Ende slaense in stocken met groeter confusen</hi> </l>
<l n="645"><hi rend="italic">Op haer casteelen oft op haer borghen,</hi> </l>
<l><hi rend="italic">Daer sy dan sitten ende leven in sorghen.</hi> </l>
<l><hi rend="italic">Sy pijnse dan met tormente so groet,</hi> </l>
<l><hi rend="italic">Dat sy dicwile bicant sijn doet,</hi> </l>
<l><hi rend="italic">Om van hem goet te hebben oft scat;</hi> </l>
<l n="650"><hi rend="italic">Anders en weten sy hem witen wat.</hi> </l>
<l><hi rend="italic">Dit selve doen sy oec den coepman;</hi> </l>
<l><hi rend="italic">In bosschen, in velde sy comen daer an,</hi> </l>
<l><hi rend="italic">Daer hy wandelen waent met vreden,</hi> </l>
<l><hi rend="italic">Daer comen sy dan op hem ghereden;</hi> </l>
<l n="655"><pb n="221"/> <hi rend="italic">Sy slaen, sy steken, sy nemen hem tsijn.</hi> </l>
<l><hi rend="italic">Dit willen dan luden van wapen sijn</hi> </l>
<l><hi rend="italic">Ende zelen goede lieden heeten!</hi> </l>
<l><hi rend="italic">So waer dat sy oerloghe weten,</hi> </l>
<l><hi rend="italic">Daer verhueren sy haer lijf</hi> </l>
<l n="660"><hi rend="italic">Om te doden, te roven man ende wijf,</hi> </l>
<l><hi rend="italic">Om die steden te bernen, ende te verraden</hi> </l>
<l><hi rend="italic">Die hem noyt niet en misdaden.</hi> </l>
<l><hi rend="italic">Och, dier neringhe ende der pleghen,</hi> </l>
<l><hi rend="italic">Dat sy haer aldus Gode ontweghen!</hi> </l>
<l n="665"><hi rend="italic">Ja, sy versmaden oec ende blameren</hi> </l>
<l><hi rend="italic">Den ghenen die haer broet winnen met eeren;</hi> </l>
<l><hi rend="italic">Sy heetense carels ende vyleyne.</hi> </l>
<l><hi rend="italic">Haer ontfermen ende haer doecht is cleine;</hi> </l>
<l><hi rend="italic">Sy sijn in die quaetheyt so verhart,</hi> </l>
<l n="670"><hi rend="italic">Datter nimmermeer doghet an en wert.</hi> </l>
<l><hi rend="italic">Haer ambacht dat is roef ende moert,</hi> </l>
<l><hi rend="italic">Dat leeren sy haren kinderen voert.</hi> </l>
<l><hi rend="italic">Hoe wee so mach hem sijn te moede,</hi> </l>
<l><hi rend="italic">Dien sy ghecrighen onder haer roede!</hi> </l>
<l n="675"><hi rend="italic">Nochtan, hoe vele quaets dat sy pleghen,</hi> </l>
<l><hi rend="italic">Sy hebben heeren die se dreghen</hi> </l>
<l><hi rend="italic">Ende mede deylen an haer roven</hi> </l>
<l><hi rend="italic">Ende loven hem huyze, daer sy boven</hi> </l>
<l><hi rend="italic">Ter noet op riden ende hebben onthout.</hi> </l>
<l n="680"><hi rend="italic">Dese heeren tellic menichfout</hi> </l>
<l><hi rend="italic">Argher dan die dese ondaet doen,</hi> </l>
<l><hi rend="italic">Ende sy sijnder al of occusoen.</hi> </l>
<l><hi rend="italic">Maer dit sijn so ghemein saken,</hi><milestone unit="interpolation" n="eindi2001" /> </l>
<l>Dat sire gheen consiencie of en maken;</l>
<l n="685">Si nemen na haren werken, dunct mi,</l>
<l>Dat God noch hemel noch helle en si,</l>
<l>Noch na dit leven dit lijf hier boven;</l>
<l>Want elc levet gherne na sijn gheloven.</l>
<l>Den sevenden van desen graden</l>
<l n="690">Wille ic u in dietschen ontladen,</l>
<l>Wat hi es ende watmen der in mesdoet.</l>
<l><pb n="222"/>Menich richter, waer hijs vroet,</l>
<l>Diet vele liever mochte laten,</l>
<l>Die onrecht wijst om enigher baten,</l>
<l n="695">Die volghet desen graet na,</l>
<l>Dits Injusta Judicia;</l>
<l>Hier af es die verstannesse</l>
<l>In dietschen: onrecht vonnisse.</l>
<l>Leid een scepen of raet in scouden</l>
<l n="700">Jeghen enen dien hijt wille onthouden,</l>
<l>Sijn gheselle die bi hem sit,</l>
<l>En weet gheen vonnisse op dit.</l>
<l>Al heeft hi goede brieve, nochtan</l>
<l>Men seit: "Wildus bliven, Jan,</l>
<l n="705">An ons segghen, hets u goet</l>
<l>Ende wi raden u dat ghijt doet."</l>
<l>Blijft hijs, soe moet hi gheven dach,</l>
<l>Ende of hijt dan ghecrighen mach,</l>
<l>Dats scoene; ende eest dat hijs niet en doet,</l>
<l n="710">Soe heeft hi ondanc ende evelen moet:</l>
<l>Wil hi dan metten rechte voert,</l>
<l>Soe es sijn reden qualic ghehoert;</l>
<l>Die rechter nemet op sinen danc</l>
<l>Sijn beraet ende settet op so lanc</l>
<l n="715">In vorsten, dat hem des lopens verdriet</l>
<l>Ende heeft liever half recht dan niet;</l>
<l>Soe gaet men plaesteren ende maken.</l>
<l>Aldus eest met vele anderen zaken,</l>
<l>Datten riken ane gaet</l>
<l n="720"><milestone unit="interpolation" n="openi2001" /><hi rend="italic">Oft den ghenen daert recht aenstaet;</hi><milestone unit="interpolation" n="eindi2001" /> </l>
<l>Den enen bietmen trecht, dander moetet zoeken.</l>
<l>Si versuptilen ende vercloeken</l>
<l><pb n="223"/>Trecht in soe menigher manieren</l>
<l>Met niewer consten die si versieren,</l>
<l n="725">Ende maken tonrecht soe ghemeen,</l>
<l>Dat men recht ende onrecht gheen</l>
<l>Vaerinc onder kinnen sal.</l>
<l><milestone unit="fol" n="68v"/> Het dunct mi nu over al:</l>
<l>Wijst mi den man, ic wise u trecht.</l>
<l n="730">Die taelmanne hebben hier plecht</l>
<l>Ende moghen hier in vele verboren,</l>
<l>Om dat si haer tonghe verhueren,</l>
<l>Want si die richters dicke verblinden</l>
<l>Metten vonden die si vinden,</l>
<l n="735">Dat si sitten als dwase of doeren,</l>
<l>Die niet ghevroeden wat si hoeren,</l>
<l>Of dincken dat si sweren den eet</l>
<l>Recht te doene om lief om leet,</l>
<l>Dat niet te laten, spade noch vroe,</l>
<l n="740">Dat God hem hulpen moet alsoe.</l>
<l>Ende God sal hem also dan</l>
<l>Helpen, daer nes gheen twivel an.</l>
<l>Verstaen sijs niet, als menich en doet,</l>
<l>Soe leerent dan, dat sijs sijn vroet</l>
<l n="745">Eerdat si ten rechte comen,</l>
<l>Want wien si met onrechte doemen,</l>
<l>Dat sal God op hem selve houden;</l>
<l>Haer onwijsheit es gheen onscouden.</l>
<l>Daer es oec sulc die swighet ende hoert</l>
<l n="750">Ende laet een onrecht driven voert</l>
<l>Ende neemt dat hijs en hevet ghene scout,</l>
<l>Maer alse sculdich es hi diese hout</l>
<l><pb n="224"/>Die coe, als hi es diese vilt.</l>
<l>Swighet, ghi richters, oft ghi wilt,</l>
<l n="755">Elc sit voer hem selven daer;</l>
<l>Laet ghi tonrecht maken claer</l>
<l>Ende swighet sonder spreken,</l>
<l>God en salt niet min an u wreken</l>
<l>Dan oft ghijt selve wiset of daet;</l>
<l n="760">Siet ghi anders hoe ghi ten rechte gaet.</l>
<l>Oec sijn somighe rike lieden,</l>
<l>Die ter doet restoor ghebieden,</l>
<l>Als quans: ic wil weder gheven</l>
<l>Dat ic onthiel in mijn leven.</l>
<l n="765">Als dan die arme lude comen,</l>
<l>Wye ment ierst heeft af ghenomen,</l>
<l>Dan gaet men daer jeghen visieren ende dinghen,</l>
<l>Om dat men iet daer uut mocht wringhen;</l>
<l>Soe gheeft men van viven twee</l>
<l n="770">Ende sulc tijt eer min dan mee.</l>
<l>Die armen, die niet waenden hebben ghehad,</l>
<l>Sijn blide dat si ghecrighen wat;</l>
<l>Met dat si hebben si henen trecken.</l>
<l>Dan comt die doot en steckt den vrecken,</l>
<l n="775">Die testament dus heeft besneden,</l>
<l>Ende stierten ter langher droefheden.</l>
<l>Andere stichten voer haer doot</l>
<l>Mit quaden goede met sanghe groot</l>
<l>Of capelrien of outaren.</l>
<l n="780"><milestone unit="fol" n="69r"/> Dat sal ic hier na verclaren,</l>
<l>Wien dat daer af comt profijt.</l>
<l>Hoert van Invidia, dats Nijt.</l>
<l><pb n="225"/>Nijt dats een sweer al vol rouwen,</l>
<l>Die therte doet te stucken knouwen</l>
<l n="785">Den ghenen diese binnen houdt.</l>
<l>Dese sonde ghelt gherechte scout,</l>
<l>Want si doet denghenen allene quaet</l>
<l>Diese draghet, niet die men haet;</l>
<l>Want hoe zeere mi yemant benijde,</l>
<l n="790">Ic en slaeps te wers tot ghenen tide,</l>
<l>Maer die ghene die mi haet</l>
<l>Es so verwerret, dat hem en laet</l>
<l>Die nijt rusten in ghenre zaken;</l>
<l>Dus doet die sonde rechte wrake.</l>
<l n="795">VI graden uut hare comen,</l>
<l>Die ic u hier na sel noemen:</l>
<l>Detraccio, susuracio, privacio, ingratitudo,</l>
<l>Die vijfte es invencio mali,</l>
<l>Die seste evidencia si.</l>
<l n="800">Ic waenre luttel op ertrike leven,</l>
<l>Si en mesdoen hier in of sneven.</l>
<l>Detraccio es die ierste graet</l>
<l>Die uut nideghen herten gaet.</l>
<l>Als ic bi nide dien ic draghe</l>
<l n="805">Si comen scande, scade oft plaghe</l>
<l>Op die ghene die ic hate;</l>
<l>Nochtan en hebbicker af ghene bate</l>
<l>Anders dan icker om ben vro;</l>
<l>Dese graet heet detraccio.</l>
<l n="810">Susuracio dander heet.</l>
<l>Dats als ic yemant hebbe leet</l>
<l>Ende ic tusschen hem ende sinen vrient,</l>
<l>Bi nide dat hijs heeft verdient,</l>
<l>Quaet brouwe en onruste make,</l>
<l n="815"><pb n="226"/> Om dat mi leet es die zake,</l>
<l>Dat yemant minen viant mint.</l>
<l>Dits susuracio bekint.</l>
<l>Die derde hiet Privacio:</l>
<l>Mi es leet dat spade of vroe</l>
<l n="820">Yemant van minen viant seght doghet</l>
<l>Of in weldoene sijns ghehoghet;</l>
<l>Ic straffe haer woerde, ic en machs niet horen;</l>
<l>Al eest waer, ic setter een loghen vore.</l>
<l>Ingratitudo comt hier na desen:</l>
<l n="825">Als nijt in mi soe es gheresen,</l>
<l>Dat ic die rike lude hate,</l>
<l>Om dat ic aerm ben ende ghemate;</l>
<l>Si hebben lant, ghelt ende goet,</l>
<l>Dan can verdraghen niet mijn moet;</l>
<l n="830">Mi dunct, ic ben also goet als sy,</l>
<l>Ende God ware also wel sculdich my</l>
<l>Als hen te gheven eere of goet,</l>
<l><milestone unit="fol" n="69v"/> Die dienen, pinen oft slaven moet,</l>
<l>Hoe ic mijn broot ghewinnen sal.</l>
<l n="835">Ic en dancke Gode groot no smal,</l>
<l>Dat hi mi gheeft ghesonde ende sin;</l>
<l>Ic en gheve die armen oec meer no min;</l>
<l>Ic en vaste noch en viere,</l>
<l>No en doen doghet gheenretiere.</l>
<l n="840">Ic laetse gheven, bidden ende loven,</l>
<l>Die renten hebben ende hoven.</l>
<l>Eer ic ter kerken, om weldoen ghinghe,</l>
<l>Ic soude mi liever met terlinghen</l>
<l>Gaen dobbelen, of spelen met tafel sciven,</l>
<l n="845">Of coeten of clossen, of bedriven</l>
<l><pb n="227"/>Enich loes spel, daer ic mede</l>
<l>Ghelt avontuerde, of scold of strede,</l>
<l>Om enen andren tontkiven tsijn.</l>
<l>Ende verliese ic dan dat mijn</l>
<l n="850">Soe zwere ic vele quader eede,</l>
<l>Ondancke ende vloeke Gode mede</l>
<l>Of sinen heileghen om enen penninch</l>
<l>Die ic verliese; ende dusdane dinc</l>
<l>Mach men alle daghe sien</l>
<l n="855">An die gherne spelens plien.</l>
<l>Twe hoeftsonden ligghen daer in:</l>
<l>Gram om tverlies, ghierich om ghewin.</l>
<l>Dits ingratitudo na dlatijn.</l>
<l>Die vijfte graet hier na mach sijn</l>
<l n="860">Invencio Mali, ende dit bediet:</l>
<l>Als ic minen viant niet</l>
<l>Der bestaen oft ane vechten,</l>
<l>Soe willic mi aldus berechten,</l>
<l>Soe dat ic valsche vonden visiere</l>
<l n="865">Op hem in enigher maniere,</l>
<l>Daer icken mede in scaden drive;</l>
<l>Ist an goede oft an live</l>
<l>Pine ic mi te doene quaet.</l>
<l>Van nidicheden den sesten graet</l>
<l n="870">Es Evidencia; dats een beniden,</l>
<l>Dat ic niet en can gheliden</l>
<l>Dat ander lude mijns ghelike</l>
<l>Draghen oft hebben; al ben ic rike</l>
<l>Ende alre welden hebbe ghenoech,</l>
<l n="875">Nochtan eest mijn onghevoech</l>
<l>Ende een benidende wanhaghen,</l>
<l>Dat si ghelijc mi willen draghen.</l>
<l><pb n="228"/>Desen graet regneert nu zere op erden</l>
<l>Ende es gheminghet metter hoverden.</l>
<l n="880">Besiet papen ende clerken,</l>
<l>Mannen ende wive ende al haer werken:</l>
<l>Van clederen dien niwen snede,</l>
<l>Nauwe gheployt ende daertoe mede</l>
<l>Wijt ende lanc, ghevoedert wel</l>
<l n="885"><milestone unit="fol" n="70r"/> Met martelen ende met bonten vel.</l>
<l>Elc wil doen als dander doet:</l>
<l>Dat laken en can niet sijn soe goet,</l>
<l>Die ghemene mans wiven willent draghen.</l>
<l>Die rike vrouwen maken groot behaghen</l>
<l n="890">An haer hoeft ende op haer haer;</l>
<l>Vergouden spellen VII paer</l>
<l>Steken si op doeke van side;</l>
<l>Die ghelu haer ghevlochten besiden</l>
<l>Horen caken, recht als cornetten.</l>
<l n="895">Si scepen haer ansichte of blancketten,</l>
<l>Als si sullen gaen ter feesten;</l>
<l>Het scinen bet ghehornde beesten,</l>
<l>Daer si comen, dan anders yet.</l>
<l>Si en achten Gods no anders niet</l>
<l n="900">Dan haer stinckende hoverdichede;</l>
<l>Ende haer manne die sijn mede</l>
<l>Soe sot, dat sijs hen volghen al.</l>
<l>Hier af comt decke groot mesval</l>
<l>Van sonden, van scanden diere in ghesciet.</l>
<l n="905">Die manne en connen haer selver niet</l>
<l>Nocht haer gout langher sluten;</l>
<l>Si nayent op haer cleeder buten</l>
<l>Of an groten breeden riemen.</l>
<l>Elc wil draghen of hebben dat niemen</l>
<l n="910">En heeft of draghet, can hijt gheraken.</l>
<l><pb n="229"/>Dus doet hoverde tfolc hem ontmaken.</l>
<l>Traecheit dats een drayen van herten,</l>
<l>Die doet verwandelen die begherten</l>
<l>En bringhet verbeiden inden sinnen</l>
<l n="915">Der dinc die men sal beghinnen,</l>
<l>Of na dien datmense began,</l>
<l>Dat men ten ende niet comen en can.</l>
<l>Uut deser sonden comen VI graden,</l>
<l>Die ic u wille in dietschen ontladen:</l>
<l n="920">Die ierste heet desidia,</l>
<l>Dander pigricia,</l>
<l>Die derde negligencia,</l>
<l>Die vierde inprudencia;</l>
<l>Tepiditas volghet hier na;</l>
<l n="925">Die seste heet ignavia.</l>
<l>Ic wane nu luttel lude leven,</l>
<l>Si en misdoen in enich of sneven.</l>
<l>Desidia es deerste sonde;</l>
<l>Dats als lude versumen die stonde</l>
<l n="930">Der dinc die si willen maken,</l>
<l>Of daer toe niet en connen gheraken;</l>
<l>Maer als si hem daer toe setten,</l>
<l>Si volmaectent sonder letten.</l>
<l>Dander heet Pigricia.</l>
<l n="935">Als ic een dinc te maken besta</l>
<l>Ende icker af ga, ic en can</l>
<l><milestone unit="fol" n="70v"/> Niet so saen weder comen deran,</l>
<l>Dat ict volmake na tbeghin,</l>
<l>Dits pigricia; hier in</l>
<l n="940">Ben ic decwile besmet;</l>
<l><pb n="230"/>Ic waent oec anderen luden let.</l>
<l>Die derde Negligencia heet;</l>
<l>Dats dat ic willens ende wel weet</l>
<l>Verroekelose bi traghen ghedochte</l>
<l n="945">Die dinc die ic wel doen mochte</l>
<l>Ende my noot ware dat icse dede.</l>
<l>Die vierde graet volghet hier mede,</l>
<l>Die wi Inprudencia heten.</l>
<l>Dats gheen eynde te voren weten,</l>
<l n="950">Als men dat werc te doene bestaet,</l>
<l>Mer men werct, val goet of quaet,</l>
<l>Sonder discrecie ofte vorsien.</l>
<l>Si dwalen decke die des plien;</l>
<l>Dan, alst hem scaet, soe rouwet hem na.</l>
<l n="955">Dits imprudencia.</l>
<l>Die vijfte heet Tepiditas.</l>
<l>Men vint menighen dwas,</l>
<l>Die vertraghet te winnen sijn broot</l>
<l>Met sinen ambachte, daer hi ter noot</l>
<l n="960">Op moet leven ende hem gheneren;</l>
<l>Mer ledich gaen es sijn begheren,</l>
<l>Langhe slapen ende drinken ende spelen;</l>
<l>Dats grote, mesdadighe sonde in velen.</l>
<l>Want als die man niet en wil winnen,</l>
<l n="965">Twijf en cans niet al verspinnen.</l>
<l>Soe ghebricter broot of bier,</l>
<l><milestone unit="interpolation" n="openi2001" /><hi rend="italic">Vleys, vis, torf, sout ende vier;</hi><milestone unit="interpolation" n="eindi2001" /> </l>
<l>Hine bringhet niet ende si en heeft niet.</l>
<l>Soe rijst daer onruste ende verdriet;</l>
<l n="970">Si moetent borghen daer si bi leven,</l>
<l>Ende worden daer vore te banne ghedreven</l>
<l><pb n="231"/>Decke, eer sijt te tide betalen.</l>
<l>Twijf ware oec gherne, wist sijt waer halen,</l>
<l>Ghehavent van clederen ende van scoen,</l>
<l n="975">Ende moeter dicke sonde om doen,</l>
<l>Als si haren noot laet bliken</l>
<l>Coppelersen of haren gheliken,</l>
<l>Diese dan coppelen ende verleden</l>
<l>Aen manne, die se scoeden, ende cleden</l>
<l n="980">Om die ghenuechte van haren live.</l>
<l>Ende die onsalighe, traghe keytive</l>
<l>Slaen oec haer ende mesvoeren;</l>
<l>Al waren si goet, si makense hoeren</l>
<l>Ende gheven hen och van vulen zaken;</l>
<l n="985">Al hadden sijs ghene scout, si raken</l>
<l>Daer na der an bi sulken dinghen.</l>
<l>Dit can tepiditas volbringhen.</l>
<l>Si doet oec ledighe, traghe gheselle</l>
<l><milestone unit="fol" n="71r"/> Hem an quade wive bestellen,</l>
<l n="990">Of leren morellen met valschen spele,</l>
<l>Sweren ende lieghen, ontreken en stelen,</l>
<l>Of omme gaen met valschen terlinghen,</l>
<l>Ende menighe andere quade dinghen,</l>
<l>Dat hem decke loent met quade.</l>
<l n="995">Nu hoert vanden sesten grade,</l>
<l>Die es Ignavia gheheten.</l>
<l>Menich wil een dinc wel weten</l>
<l>Te maken sonder enich vraghen,</l>
<l>Ende maket na sijns selves behaghen</l>
<l n="1000">Sonder raet, recht toe recht an.</l>
<l>Ten lesten hijs niet volbringhen en can;</l>
<l><pb n="232"/>Een ander moets hem maken vroet,</l>
<l>Hoe wel hijs hem van ierst verstoet,</l>
<l>Als hem dochte doen hijt began.</l>
<l n="1005">Ic wane nu luttel leeft enich man,</l>
<l>Hi en es van desen besmet.</l>
<l>Gheestelic machmen al dit</l>
<l>Toten dienste Gods oec keren.</l>
<l>Nu willic van der Luxurien leeren.</l>
<l n="1010">Hets wel recht die redene kint,</l>
<l>Dat eene vule moeder wint</l>
<l>Eene dochter van vulen gronde.</l>
<l>Luxurie es eene vule sonde;</l>
<l>Si comt uut enen vulen ghewiele,</l>
<l n="1015">Si ontsuvert die edele ziele;</l>
<l>Niet die ziele oec allene,</l>
<l>Mer den lichame alghemene</l>
<l>Quetst si ende onsuvert en faliert</l>
<l>Van hem diese vele hanteert.</l>
<l n="1020">Si rijst met enen stinckenden brande;</l>
<l>Tende van hare es eenre hande</l>
<l>Bitterheit in die inaderen;</l>
<l>Al twasdom dat si vergaderen</l>
<l>Moghen oec of hitte van naturen,</l>
<l n="1025">Dat doet begherte der luxuren</l>
<l>Hem uutgheven, ende meer nochtan</l>
<l>Dans nature verdraghen can,</l>
<l>Ende maect aderen, been ende senen</l>
<l>Soe ydel, soe droghe, dat si en ghenen</l>
<l n="1030">Wasdom noch cracht mach hebben te deghen,</l>
<l>Als si billecs soude pleghen.</l>
<l>Hier om wort die menscheit cranc,</l>
<l><pb n="233"/>Dat si niet en mach leven lanc,</l>
<l>Nocht cracht ghecrighen als si plach,</l>
<l n="1035">Mits der oncuuscheit overdrach;</l>
<l>Of bliven manne ende wijf ghemene</l>
<l>Onghedeghen ende clene</l>
<l>Bi dat si plaghen wilen eere.</l>
<l>Vercouden die jonghet soe zere,</l>
<l n="1040">Die hitte ende wasdom pleghet te gheven,</l>
<l><milestone unit="fol" n="71v"/> Mits der luxurien daer si an cleven,</l>
<l>Dat si sijn cume menschen ghelike;</l>
<l>Dit siet men alle daghe bliken.</l>
<l>Die maechden willen ten XII jaren</l>
<l n="1045">Emmer mynnen of qualijc varen;</l>
<l>Daer doen si toe al haer vermoghen</l>
<l>Inden ghelate dat si toeghen,</l>
<l>In moyen clederen, in valen scoen.</l>
<l>Dorsten sijt van scanden doen,</l>
<l n="1050">Si soudent bidden op der straten;</l>
<l>Dat siet men dicke an hare ghelaten.</l>
<l>Die jonghe knechte, die dit merken</l>
<l>Bi rade der luxurien werken,</l>
<l>Maken hen moy ende fray daer teghen</l>
<l n="1055">Ende legghen hen laghen in kerken, in weghen,</l>
<l>Hoedat sijse hemelijc moghen spreken.</l>
<l>Loesheit, loghene ende nauwe treken</l>
<l>Bringhen si hen soe vele te voren,</l>
<l>Dat sire na beghinnen te hoeren</l>
<l n="1060">Ende maken met hem dach ende stonde.</l>
<l>Dit brinct decke in scande ende in sonde,</l>
<l>Sulc tijt bi dage, mer meest bi nachte.</l>
<l>Dese sonde heeft graden achte,</l>
<l><pb n="234"/>Twee min. Den iersten noemic soe</l>
<l n="1065">Int latijn: fornicacio;</l>
<l>Adulterium die ander si,</l>
<l>Incestus die derde; soe comter bi</l>
<l>Peccatum contra naturam;</l>
<l>Gheen sonde maect Gode so gram.</l>
<l n="1070">Die vijfte hier na heet stuprum</l>
<l>Ende die seste heet raptum.</l>
<l>Fornicacio es die ierste ghenoemt;</l>
<l>Tbeste dat van desen coemt,</l>
<l>Dats dat si alle meest ontsien</l>
<l n="1075">Dat si kint te draghen plien,</l>
<l>Ende en waert datmen kint der af draghet,</l>
<l>Men vonde cume enighe maghet.</l>
<l>Fornicacio dat sijn die sonden</l>
<l>Die niet en huwelike sijn ghebonden.</l>
<l n="1080">Men vint vele knechten die in haer leven</l>
<l>Beloven trouwe ende gheven,</l>
<l>Ende en roeken niet wat si lieghen,</l>
<l>Moeghen si die wijfs bedrieghen.</l>
<l>Ende dese bedrieghen hen selven meer,</l>
<l n="1085">Want al en namen sise nemmermeer,</l>
<l>Nochtan en ware tbelof niet quite</l>
<l>Noch gheslachte van eenre mite.</l>
<l>Dit sal ic noch verclaren bet</l>
<l>Inden graet hier na gheset.</l>
<l n="1090">Die andre graet die ane cleeft</l>
<l>Luxurien, na dat latijn in heeft,</l>
<l>Die heet Adulterium,</l>
<l><milestone unit="fol" n="72r"/> Dats te segghen: hoerdom.</l>
<l>Dat salmen aldus bedieden:</l>
<l n="1095">Weet ic twe ghehuwede lieden</l>
<l>Ende ic mach met minen live</l>
<l><pb n="235"/>Vleischelec sijn met des mans wive,</l>
<l>Die sonde die ic doe met hare</l>
<l>Heet adulterium openbare;</l>
<l n="1100">Of twijf met enen ghehuweden man.</l>
<l>Ende moniken of papen doen hier an</l>
<l>Dobbel sonde als sijt hantieren,</l>
<l>Ende dat comt toe bi deser manieren:</l>
<l>Si gheloven suverhede</l>
<l n="1105">Ende trouwen die heileghe kerke mede,</l>
<l>Alsi priesterscap ane vaen;</l>
<l>Hieromme eest meer van hen mesdaen</l>
<l>Dan van andren leeken lieden,</l>
<l>Want si soudent ons verbieden</l>
<l n="1110">Ende goede exempel gheven.</l>
<l>Doch al sijn sulke die hier an sneven,</l>
<l>Dan sal niemant jugeren no merken;</l>
<l>Elc sal loen hebben na den werken.</l>
<l>Dat si int sermoen u raden,</l>
<l n="1115">Dat doet, mer niet na haren daden.</l>
<l>Wie hoerdom doet es in doetsonden,</l>
<l>Dats die in huwelic sijn ghebonden,</l>
<l>Beyde diet doet ende die ment doet.</l>
<l>Ander knechs setten haren moet</l>
<l n="1120">Om een loechene, wijfs te bringhen in scanden,</l>
<l>Ende gheloven hant in handen</l>
<l>Hemelijc elc andren trauwe.</l>
<l>Al hadden sijs beide daerna rauwe,</l>
<l>Men mach die trauwe nemmermere</l>
<l n="1125">Quite scelden bi gheenre kere;</l>
<l>Si bliven een vleisch, I bloet voort an.</l>
<l><pb n="236"/>Mesdade twijf met enen andren man</l>
<l>Dan dien si ierst trauwe gaf,</l>
<l>Daer en es gheen twivel af,</l>
<l n="1130">Die sonde waer also ghebouwet</l>
<l>Op hoerdom, al hadse die pape ghetrouwet.</l>
<l>Nochtan es sulc onsalich katijf</l>
<l>Die zoeken gaet een ander wijf</l>
<l>Om goet of om ander zaken</l>
<l n="1135">Ende waent die ierste trouwe ontmaken,</l>
<l>Om datter niemant en was bi,</l>
<l>Ende croent twijf op hem, soe gaen si</l>
<l>Tes bisscops hove ende versceyden</l>
<l>Die ierste trouwe dan onder hen beiden.</l>
<l n="1140">Die bisscop heves also vele macht</l>
<l>Als hi alle twater binnen eenre nacht</l>
<l>Vander zee soude drinken moghen;</l>
<l>Nochtan sijn si soe bedroghen</l>
<l>Ende hi es so vermalendijt</l>
<l n="1145"><milestone unit="fol" n="72v"/> Ende metten ghelde soe verblijt,</l>
<l>Dat hi die trouwe doet scheiden</l>
<l>Ende quite scelden tusscen beyden.</l>
<l>Gaet die man verhuwen nochtan</l>
<l>Ende neemt twijf enen andren man,</l>
<l n="1150">So wat kinder die een wint of dander,</l>
<l>Na dien dat si doen den wander,</l>
<l>Dat sijn hoerbaren altemale,</l>
<l>Met orlove segghe ic dese tale;</l>
<l>Nochtan deilen si des vaders goet,</l>
<l n="1155">Dat hem van rechte noyt toe en bestoet.</l>
<l>Die derde graet heet Incestus.</l>
<l>Dien willic dietschen nu aldus:</l>
<l><pb n="237"/>Dats als ic met iemant mesdoe</l>
<l>Die mi gaet van sebben toe,</l>
<l n="1160">Want dats inder wet verboden,</l>
<l>Ten waren zaken van groten noeden,</l>
<l>Datter heilgher kerken dochte</l>
<l>Dat men dispensieren mochte</l>
<l>Om mere nutscap, so machmen dan</l>
<l n="1165">Bi wette versamen wijf ende man</l>
<l>In huwelike, mer anders niet.</l>
<l>Die vierde graet es aldus bediet:</l>
<l>Peccatum contra naturam.</l>
<l>Om dese sonde es God gram,</l>
<l n="1170">Want daer omme versanc Zodoma,</l>
<l>Adama, Gomorra ende Vala,</l>
<l>Die soe groot waren, dat elke stat</l>
<l>Enen coninc hadde diese besat.</l>
<l>Dats als man ende wijf</l>
<l n="1175">Andersins deilen haer lijf</l>
<l>Tsi elc met andren of allene,</l>
<l>Of met beesten sijn ghemene.</l>
<l>Dats dootsonde boven al</l>
<l>Ende der zielen den swaersten val</l>
<l n="1180">Ende scamenisse elker creaturen;</l>
<l>Ja, die duvel ende sine naturen</l>
<l>Scamens hem en willens niet sien.</l>
<l>Dits die ene sonde van drien,</l>
<l>Daer God selden ghenaden af doet;</l>
<l n="1185">Dander es wanhope, die en was nie goet;</l>
<l>Die derde onghelove of heresye;</l>
<l>Want soude men beteren dese drie,</l>
<l><pb n="238"/>En weet ic hulpe, troest noch raet,</l>
<l>Ja diere met willen in volstaet.</l>
<l n="1190">Ipocrisie es nochtan</l>
<l>Alsoe quaet al mense ghescriven can.</l>
<l><milestone unit="interpolation" n="openi2001" /><hi rend="italic">Die duvel ende verblijt hem om sonde gheene</hi> </l>
<l><hi rend="italic">Meer dan om luxurie alleene,</hi> </l>
<l><hi rend="italic">Want waer hise toeghebringhen can,</hi> </l>
<l><hi rend="italic">Daer sondighen beyde wijf ende man;</hi> </l>
<l><hi rend="italic">Aldus vaethier twee met eenen slaghe</hi>.<milestone unit="interpolation" n="eindi2001" /></l>
<l>Die vijfte graet, als ic weet,</l>
<l>In latine Stuprum heet;</l>
<l>Dits magheden die suver sijn bringhen te valle.</l>
<l n="1195">Hier na staen die manne meest deel alle,</l>
<l>En als haer wille es volbrocht,</l>
<l>Soe sijn si te hans bedocht</l>
<l><milestone unit="fol" n="73r"/> Een ander te sueken in sulken doene.</l>
<l>Och leyder! dat si sijn soe coene,</l>
<l n="1200">En si niet en dincken hoe saen, hoe cort</l>
<l>Die ghenuechte ten ende wort</l>
<l>Vander oncuuscheiden ganc,</l>
<l>Daer si inder hellen stanc</l>
<l>Ewelijc om moeten smoren;</l>
<l n="1205">Dese hoeftsonde waer goet omboren.</l>
<l>Raptum heet die seste graet,</l>
<l>Die vele uut ghiericheiden gaet;</l>
<l>Als ic onleyde yemans kint</l>
<l>Om sijns goets wille, dat mi mint,</l>
<l n="1210">Al wille ict niet te valle bringhen,</l>
<l>Ghiericheit brinct mi te desen dinghen.</l>
<l>Ocharmen! al dat men mesdoet</l>
<l><pb n="239"/>Is om dit onghevallighe ghoet.</l>
<l>En es cume soe sconen wijf,</l>
<l n="1215">Sine hout te cope ziele ende lijf</l>
<l>Den ghenen die hem ghelt wilt gheven,</l>
<l>In scanden ende in sonden leven</l>
<l>Ende haer ziele te nemen Gode,</l>
<l>Diese sciep na sinen ghebode,</l>
<l n="1220">Ende te bringhen in sduvels ghewelt;</l>
<l>Dit doen si, moghen si hebben ghelt.</l>
<l>Dusdanighe coopmanscap, dunct mi,</l>
<l>Is nu ghemene verre ende bi;</l>
<l>Ja vele esser vanden sotten,</l>
<l n="1225">Diere mede spelen ende spotten</l>
<l>Ende dies hem beroemen plien</l>
<l>Dat hem sulc voerdeel mach ghescien.</l>
<l>Daer toe es sulc onsalich keitijf</l>
<l>Die laet sitten sijnsselfs wijf,</l>
<l n="1230">Die hi ghesworen hevet trouwe,</l>
<l>Ende gaet bi eenre vulre vrouwe,</l>
<l>Daer hi sijn goet al mede verteert,</l>
<l>Ende laet thuys enen cauden heert.</l>
<l><milestone unit="interpolation" n="openi2001" /><hi rend="italic">Wijf ende kinder liden groot ghebrec</hi><milestone unit="interpolation" n="eindi2001" /> </l>
<l n="1235">Ende hebben hongher in haren bec,</l>
<l>Ende oft twijf mesdade dan</l>
<l>Bi armoede aen enen andren man,</l>
<l>Wiens ware die sculde dan des mans?</l>
<l>Dus gater vele aen sduvels dans</l>
<l n="1240">Om die vule onreyne luxure.</l>
<l>Ende sulc out wijf ter droever uren,</l>
<l>Die rijc es, neemt enen jonghen man,</l>
<l>Die gheen kint draghen mach nochtan;</l>
<l><pb n="240"/>Dits een onsalighe huwelijc.</l>
<l n="1245">Alse die arme man dan es rijc,</l>
<l>Valtet decke dat hi verdoet</l>
<l>In sondeliken ghenuechten tgoet</l>
<l>Ende versmaet sijn wijf, die oude;</l>
<l>Dan keert in rouwen alle die vroude,</l>
<l n="1250">Dan eest al screyen ende vloeken.</l>
<l><milestone unit="fol" n="73v"/> Dus machment vinden, diet wil zoeken,</l>
<l>Dat luxurie comt uut vulen gronde.</l>
<l>Nu hoert vander gulsigher sonden.</l>
<l>Gulsicheit dats boven der maten</l>
<l n="1255">Van drancke te nemen of van ate.</l>
<l>Dese sonde wilt datmen heeft</l>
<l>Wel riekende spise, meer si gheeft</l>
<l>Vulen loen in alre wise,</l>
<l>Want soe bet riect of smaect een spise,</l>
<l n="1260">Hoet vulre es datter af comt.</l>
<l>Wat baet den lichame ofte vroemt?</l>
<l>Si doet der kelen smooc uut blaken,</l>
<l>Die onghevoeghelijc is int smaken;</l>
<l>Grof ombequamen, dicken luut</l>
<l n="1265">Jaghet gulsicheit ter kelen uut.</l>
<l>Gulsicheit sloet ierst tparadijs</l>
<l>Voer Adame, des ben ic wijs</l>
<l>Bi gulsicheit, des gheloeft,</l>
<l>Was sinte Jan Babtiste onthoeft;</l>
<l n="1270">Daer omme make ic u allen vroet,</l>
<l>Dat gulsicheit meneghe sonde doet.</l>
<l>Overvloedt ende gulsicheit</l>
<l><pb n="241"/>Es voester moeder der oncuuscheit;</l>
<l>Oec rijst uut hare verstormicheit,</l>
<l n="1275">Daer toren af comt ende menich leit.</l>
<l>Den rechten name gulsicheit mach sijn</l>
<l>Castrimergia int latijn.</l>
<l>Dese heeft graden vive,</l>
<l>Die ic aldus scrive:</l>
<l n="1280">Die ierste heet gulositas,</l>
<l>Die ander prodigalitas,</l>
<l>Die derde inabstinencia,</l>
<l>Die vierde, die hier volghet na,</l>
<l>Heet men inhonestas;</l>
<l n="1285">Int latijn ict aldus las,</l>
<l>Dat die vier ierste grade risen</l>
<l>Uut gulsicheiden vander spisen.</l>
<l>Ebrietas dats die vijfte graet;</l>
<l>Uten drancke comt dese misdaet,</l>
<l n="1290">Ende uten selven risen mede</l>
<l>Drie ander grade der quaethede:</l>
<l>Deerste heet inverecundia;</l>
<l>Dander, diere volghet na,</l>
<l>Vaniloquium hi heet;</l>
<l n="1295">Die derde es, na dat ict weet,</l>
<l>Gheheten inprudencia.</l>
<l>Dese achte volghen na</l>
<l>Der gulsicheit, als ict na sal bedieden.</l>
<l>Heeren, vrouwen ende ander liede</l>
<l n="1300">Mesdoen hier in herde vele.</l>
<l>Men vint lude die haerre kele</l>
<l>Vele sijn sculdich boven der maten,</l>
<l>Het si in drancke of in ate,</l>
<l><pb n="242"/>Dat si els niewer om en dincken</l>
<l n="1305">Dan om eten of om drincken.</l>
<l>Dese hebben God el neghenen</l>
<l><milestone unit="fol" n="74r"/> Dan haren vulen sac allene:</l>
<l>Nu ghesoden, nu ghebraden,</l>
<l>Nu pasteyden, nu tarten, nu vladen,</l>
<l n="1310">Nu maleviseye, nu bier, nu wijn,</l>
<l>Nu ghinghebaers of specie fijn</l>
<l>Ende menighe cost den si versmoren,</l>
<l>Dat overdaet es ende verloren.</l>
<l>Nu hoert vanden vier graden die risen</l>
<l n="1315">Uut gulsicheit vander spisen,</l>
<l>Daer die ierste graet af was,</l>
<l>Als ic vorseide, Gulositas,</l>
<l>Daer hem elc vroet mensche af sal scamen;</l>
<l>Hi heet oec crapula bi namen.</l>
<l n="1320">Dats als men et soe vele,</l>
<l>Dat hem weder dunct staen ter kelen</l>
<l>Ende cume smake vint daer an.</l>
<l>Ic kende selve enen man,</l>
<l>Altoes als hem soe ghevel</l>
<l n="1325">Dat hi teten hadde wel,</l>
<l>Ende hijs soe vele in hadde ghesteken</l>
<l>Dat hi cume mochte spreken</l>
<l>Ende hem weder stont der herten,</l>
<l>Stac hi den vingher in sijn sterte,</l>
<l n="1330">Om dattet weder keren soude</l>
<l>Dat hi gheswolghen hadde soe houde,</l>
<l>Ende als hi hadde bekeert dat,</l>
<l>Spoelde hi sinen mont ende at</l>
<l>Dat hem was te voren bleven.</l>
<l n="1335"><pb n="243"/> Ic kenden in sinen lesten leven:</l>
<l>Een cleine wile voer sijn doot</l>
<l>Hadde hi die armoede so groot,</l>
<l>Dat hi starf als een keytijf.</l>
<l>Hi brachte te valle menich wijf.</l>
<l n="1340">Ic kende kinden die van hen bleven;</l>
<l>God moet hem alle sonde vergheven.</l>
<l>Prodigalitas die es</l>
<l>Die ander, dies sijt ghewes:</l>
<l>Met wien dat ic ben beseten</l>
<l n="1345">Om drincken ende om eten,</l>
<l>Kiesic dat beste morseel, eest vleisch</l>
<l>Of ander spise, om den heisch</l>
<l>Te volghene vander gulsichede.</l>
<l>Desen graet mach oec mede</l>
<l n="1350">Wel ghekeert na mijn dincken</l>
<l>In gulsicheiden ghedaen in drincken;</l>
<l>Dats als ic den nap volre scinken,</l>
<l>Daer ic selve uut sal drinken,</l>
<l>Dan tscheens bi wien ic ben gheseten.</l>
<l n="1355">Dese gulsichede, modi weten,</l>
<l>Pleghen lude herde vele,</l>
<l>Als quisquans: ic doet in spele,</l>
<l>Mer si menent metter herten,</l>
<l><milestone unit="fol" n="74v"/> Te troesten haer gulsighe sterten.</l>
<l n="1360">Die derde graet, als ic versta,</l>
<l>Heet int latijn Inabstinencia;</l>
<l>Dats als men hantiert in elken tijt</l>
<l>Ongheordeneerde maeltijt,</l>
<l>Mer in menighen ghelaghe</l>
<l n="1365">Vallen si binnen enen daghe.</l>
<l><pb n="244"/>Dan, als si wanen gaen eten</l>
<l>Ende si ter tafelen sijn gheseten,</l>
<l>Comt sulc luut uut haren balghen,</l>
<l>Dat daer elke af mochte walghen</l>
<l n="1370">Die hem lude saten na.</l>
<l>Dits inabstinencia.</l>
<l>Die vierde graet, gheloeft mi das,</l>
<l>Bescrive ic Inhonestas:</l>
<l>Ben ic bi yemant gheseten,</l>
<l n="1375">Uut wiens scotelen ic sal eten,</l>
<l>Dat ic die goede zoete morsele</l>
<l>Uut kiese te minen deele.</l>
<l>Desen graet, als ic sede,</l>
<l>Es sonde ende scande mede.</l>
<l n="1380">Dus hebdi die IIII graden die risen</l>
<l>Uut der gulsicheiden ghedaen in spisen.</l>
<l>Nu laet ons ten graden gaen</l>
<l>Die uut der gulsicheiden in dronken staen.</l>
<l>Den iersten heet ic, sijt seker das,</l>
<l n="1385">In latine Ebrietas,</l>
<l>Dats in dietscen: dronckenhede;</l>
<l>Dits grote scande ende sonde mede.</l>
<l>Uut haer risen drie grade,</l>
<l>Die ic u aldus ontlade:</l>
<l n="1390">Inverecundia heet die ene;</l>
<l><pb n="245"/>Onscamelheit ic bi deser meene:</l>
<l>Die droncken en scaemt hem niet</l>
<l>Van aldien dat hem ghesciet,</l>
<l>Al saghe men al dat an hem ware.</l>
<l n="1395">Die ander graet es na dat ware</l>
<l>Gheheten Vaniloquium:</l>
<l>Dronckenscap maect niemant stom;</l>
<l>Si doet elken wel ghereet</l>
<l>Clappen dies hi niet en weet.</l>
<l n="1400">Uut hare risen vele ydele spraken,</l>
<l>Die decwile scande ende werringhe maken.</l>
<l>Die derde graet heet Inprudencia.</l>
<l>Die wort, als ic versta,</l>
<l>Luyt also vele als: onvroetscap.</l>
<l n="1405">Een drinct soe vele in sijnre verwoetscap,</l>
<l>Soe dat hi neemt over boert;</l>
<l>Soe worden sijn synne also versmoert</l>
<l>Van den domen ende vanden stancke</l>
<l>Die rijst uten sterken drancke,</l>
<l n="1410">Soe dat die mensche niet een wort</l>
<l><milestone unit="fol" n="75r"/> Van vroetscapen can bringhen voert.</l>
<l>Dits die sondelike quaethede</l>
<l>Die rijst uut der gulsichede.</l>
<l>Soe wel den beesten, die water drincken,</l>
<l n="1415">Want si nature niet en vermincken,</l>
<l>Die God in hem ierst brochte;</l>
<l>Mer die mensch set sijn ghedochte</l>
<l>Alleene om te sine versaet,</l>
<l>Dat hem die spise weder staet,</l>
<l n="1420"><pb n="246"/> Dan heeft hi ghenoech ghegheten;</l>
<l>Wine connen anders gheen mate weten.</l>
<l>Dus playsteren wy ons telker ure,</l>
<l>Ende als verladen es nature,</l>
<l>Dat si die spise niet en mach verdraghen,</l>
<l n="1425">Comen daeraf vele plaghen:</l>
<l>Coortsen, walghen ende spuwen,</l>
<l>Eer sijt verteren ende verduwen.</l>
<l>Dan, als wandelen die materien,</l>
<l>Soe neemtmen puzoene of set clisterien.</l>
<l n="1430">Als si hebben torsioen</l>
<l>Of dwater of menizoen</l>
<l>Ende menicht ander ongheval,</l>
<l>Dat comt van gulsicheiden al.</l>
<l>Och! dat hem die mensche verslaet</l>
<l n="1435">Met dus groter overdaet,</l>
<l>Daer hi ziele ende lijf verderft</l>
<l>Ende menich mensch wel na sterft</l>
<l>Van noetdursten die hem ghebreect,</l>
<l>Ende hi hem niet die hant reect,</l>
<l n="1440">Die sijn broeder es voer Gode.</l>
<l>Ic segghet hem, al hoert hijt noede:</l>
<l>God salt scerpelijc an hem wreken</l>
<l>Ende van sijnre ghenaden versteken,</l>
<l>Als hi sijn scerpe ordel hout,</l>
<l n="1445">Ende daer en sal baten gheen ontscout,</l>
<l>Want het es eene gherechte scult,</l>
<l>Dat overvloet ghebrec vervult.</l>
<l>Daer om gheeft, ghi gulsige zade</l>
<l>Doer God, soe doet hi u ghenade.</l>
<l n="1450"><pb n="247"/> Gramscap es ene verstormichede,</l>
<l>Die brinct den mensche ter haestichede,</l>
<l>Die therte in vele ghepense doet wandren</l>
<l>Altoes in ombaten vanden andren.</l>
<l>Gramscap doet met haren machte</l>
<l n="1455">Uut hare spruten graden achte:</l>
<l>Deerste noemic odium,</l>
<l>Den andren omicidium,</l>
<l>Den derden discordia,</l>
<l>Den vierden injuria,</l>
<l n="1460">Den vijften contumelia,</l>
<l>Den sesten inpaciencia;</l>
<l>Den sevenden, sijt seker das,</l>
<l><milestone unit="fol" n="75v"/> Heet in latijn malingnitas;</l>
<l>Die achte es, na dat ict weet,</l>
<l n="1465">Verwoetscap, die furor heet.</l>
<l>Dese achte graden risen</l>
<l>Uut gramscap in menigher wisen.</l>
<l>Dese sonde es nu weder ende voort;</l>
<l>Nyemant en mach nu horen een woort</l>
<l n="1470">Dat yet teghen hen es of gaet,</l>
<l>Hi en volcht te hant an desen graet</l>
<l>Ende trecket swert uut of knijf</l>
<l>Ende wilt den andren nemen dlijf.</l>
<l>Ende doer dustane ghelike saken</l>
<l n="1475">Sal God noch sware wraken</l>
<l>Senden ende plaghen van sonden,</l>
<l>Die niemant en soude connen ghegronden</l>
<l>Hoe swaer dat si sullen vallen,</l>
<l>Niet op een, mer op ons allen,</l>
<l n="1480">Tensi dat wy ons beteren leeren.</l>
<l>Nu laet ons ten graden keeren.</l>
<l><pb n="248"/>Vander gramscap es deerste graet</l>
<l>Die Odium in latijne staet.</l>
<l>Dit es een verwoede gramlichede,</l>
<l n="1485">Die doerlopet alle die lede;</l>
<l>Tot int herte soe loept die.</l>
<l>In dietschen noemen wise: hatye.</l>
<l>Desen graet in allen tiden</l>
<l>Mach gheseghet sijn met niden.</l>
<l n="1490">Dander graet Omicidium heet,</l>
<l>Dats manslacht, als ict weet.</l>
<l>Dits verboden int vijfte ghebod,</l>
<l>Dat in dese tafele screef God.</l>
<l>Die derde heet Discordia,</l>
<l n="1495">Dats in dietsche, als ict versta:</l>
<l>Als ic tusschen lieven vrienden,</l>
<l>Die ghene quaetheit en verdienden,</l>
<l>Jeghen elken andren maken onvrede;</l>
<l>Dits een herde grote quaethede.</l>
<l n="1500">Injuria es die vierde graet</l>
<l>Die uter gramscap gaet;</l>
<l>Dese ghevallet nu ende echt.</l>
<l>Uut gramscepe te doene yemant onrecht,</l>
<l>Dits tghebrec van desen grade.</l>
<l n="1505">Menich beraet eenen scade</l>
<l>Om datti gram op hem sy.</l>
<l>Die vijfte graet, hoert na my,</l>
<l>Heet Contumelia int latijn.</l>
<l>Dese sonde die moet sijn,</l>
<l n="1510">Als mi yemant gramscap doet</l>
<l>Ende ic anders minen moet</l>
<l><pb n="249"/>Ende mine gramscap niet en can wreken</l>
<l>Dan ic quaet van hen gaen spreken.</l>
<l>Die seste graet die moet sijn</l>
<l n="1515"><milestone unit="fol" n="76r"/> Inpaciencia int latijn,</l>
<l>Dats onghedoechsamighede:</l>
<l>Al en maechic mine gramhede</l>
<l>Niet wreken te ghenen daghen,</l>
<l>Nochtan canicse niet ghedraghen;</l>
<l n="1520">Ic legse soe langhe in mijn herte,</l>
<l>Datter decke af comt groot smerte.</l>
<l>Die sevende es Malingnitas,</l>
<l>Dat es in dietsche, sijt seker das:</l>
<l>Als ic enen quaden wille</l>
<l n="1525">Op yemant draghe int herte stille;</l>
<l>Eest dat hi yet mesdoet dan,</l>
<l>Soe wien het si, wijf oft man,</l>
<l>Ic sal dat quade wroeghen voeren,</l>
<l>Ende aldus wreke ic minen toren.</l>
<l n="1530">Den achsten graet die hier toe hoert</l>
<l>Es besloten in dit woert,</l>
<l>Twelke es Furor int latijn;</l>
<l>In dietschen moet ghenoemt sijn:</l>
<l>Verwoetscap, ghebrec van sinne.</l>
<l n="1535">Dese hebben den duvel inne,</l>
<l>Die hem ghevet sulke cracht,</l>
<l>Dat twee lude ghene macht</l>
<l>Hebben teghen enen verwoeden;</l>
<l>Ende al ghevalt datsi daerna vroeden,</l>
<l n="1540">Nochtan en crighen si gheen verstaen</l>
<l>Soe goet als si ierst hebben ghedaen.</l>
<l><pb n="250"/>Hier mede sijn die VII dootsonden</l>
<l>Volcomen, die de zielen wonden.</l>
<l>Nu hebbe ic in dietschen ontladen</l>
<l n="1545">Tbediet vander sonden graden,</l>
<l>Om dat elc in allen stonden</l>
<l>Hem soude te bat wachten van sonden,</l>
<l>Die therte hadde ter doghet waert.</l>
<l>Mer alrehande volc en spaert</l>
<l n="1550">Gheenrande sonde als nu</l>
<l>Teghen andren, dat segghe ic u.</l>
<l>Die sermone die de lude hanteren,</l>
<l>Dats dat si andren jugeren;</l>
<l>Elc wil wesen in alre uren</l>
<l n="1555">Die beste van sinen ghebueren.</l>
<l>Niemant en kint sijns selfs quaethede,</l>
<l>Als ic hier te voren sede,</l>
<l>Ende elc verdraecht andren noede.</l>
<l>Nu willic op die X ghebode</l>
<l n="1560">Letten ende dichten naden latijn</l>
<l>Ende bescriven wat sy sijn</l>
<l>Ende wie dat mesdoet daer in.</l>
<l>Na dien dat God minen sin</l>
<l>Sal bestieren ende bekeren,</l>
<l n="1565"><milestone unit="interpolation" n="openi2001" /><hi rend="italic">So sallic de X ghebode leren</hi><milestone unit="interpolation" n="eindi2001" /> </l>
<l>Den leeken diet niet en weten</l>
<l>Of diet moghen hebben vergheten,</l>
<l><milestone unit="fol" n="76v"/> Dat si te kennisse weder gheraken</l>
<l>Bi dat ic hier sal maken,</l>
<l n="1570">Dat si quaet scouwen hier ende daer.</l>
<l><pb n="251"/>Dit sijn die X ghebode claer.</l>
<l>Wy vinden in die heileghe scrifture,</l>
<l>Dat Moyses in eenre ure</l>
<l>Enen brambosch sach bernen claer,</l>
<l n="1575">Ende doen hi quam bet naer,</l>
<l>Sach hi dat hi niet en brande.</l>
<l>Doen ghinc hi daerwaert te hande,</l>
<l>Om dat hi wilde twonder verstaen.</l>
<l>Doen hi ten bome quam ghegaen,</l>
<l n="1580">Riep tot hem in deser ghelike</l>
<l>Een stemme van hemelrike:</l>
<l>"Onscoydi Moyses, eer du voort gaets;</l>
<l>Die stede es heilich daer du op staets."</l>
<l>Moyses claerlijc niet en verstont</l>
<l n="1585">Die woerde die quamen uut Gods mont,</l>
<l>Maer dede sijn scoen uut daer hi stoet;</l>
<l>Doen bleef hi al barvoet</l>
<l>Opwert siende herde zeere.</l>
<l>Doen verclaerde hem onse Here,</l>
<l n="1590">Dat hem die stemme hiet af doen</l>
<l>Van sijnre herten die haerde scoen,</l>
<l>Dat waren die verhaerde sinnen,</l>
<l>Om dat si souden moghen bekinnen</l>
<l>Dat hem worde ghetoent van Gode.</l>
<l n="1595">Daer ontfinc hi die X ghebode,</l>
<l>Die ic na den latine hier naer</l>
<l>Sal bescriven openbaer.</l>
<l>Dat eerste ghebod was inder ee:</l>
<l>"Non habebis deos alios coram me."</l>
<l n="1600">Dit es dat dietsch van desen ghebode:</l>
<l>"En hebbe voer mi gheen vreemde gode."</l>
<l><pb n="252"/>Jeghen dit mesdoen die gone</l>
<l>Die experimenten sijn ghewoene</l>
<l>Te werken met toverringhen</l>
<l n="1605">Om wijfs of om andre dinghen.</l>
<l>Teghen dit ghebod mesdoen</l>
<l>Die beesten betoveren ofte coen</l>
<l>Om den luden te nemen dat not.</l>
<l>Dese sceiden van haren gherechten God</l>
<l n="1610">Ende gheloven an hem daer si mede werken;</l>
<l>Daer om pleghen meest die clerken</l>
<l>Hier in te dolen, meer leeke luden</l>
<l>En weten niet wat die woorde beduden,</l>
<l>Ende gheloven dat es waer;</l>
<l n="1615">Dus wort haer werc haer afgod daer.</l>
<l>Te dese mesdaet wil ic oec knoepen</l>
<l>Die bedevaerden beloven of loepen</l>
<l>Om iet te hebben dat si begheren,</l>
<l>Dat hem helpen mach oft deren.</l>
<l n="1620">Dese hauden oec in afgoderien</l>
<l>Ende sceiden van Gode in heresien,</l>
<l><milestone unit="fol" n="77r"/> Want kenden si Gods almechtichede,</l>
<l>Si baden an hem hare gebede,</l>
<l>Mer si weten wel, God en hoert</l>
<l n="1625">Nyemans ghebede noch sine woert,</l>
<l>Hine bade dat hem salich ware.</l>
<l>Hier om loepen si hare ende tare</l>
<l>Om vreemden troest ende laten Gode bliven.</l>
<l>Ic hoerde eens scelden twee wiven</l>
<l n="1630">Soe zeere als si vechten souden.</l>
<l>Die ene woude haer ghelove houden</l>
<l><pb n="253"/>An onse vrouwe van Rosebeke</l>
<l>Ende seide, si halpse in eenre weken</l>
<l>So wel uut soe swaren laste,</l>
<l n="1635">Si soudse besueken, oec hoe sijt paste,</l>
<l>Met hare offeranden alle jaren.</l>
<l>Dander seide dat mechtigher ware</l>
<l>Van Ardenborch die vrouwe;</l>
<l>Si hadse soe decke uut menigher rouwe</l>
<l n="1640">Verloest ende soe wel ontheven,</l>
<l>Si soudse eeren al haer leven,</l>
<l>Want si ware mechtich boven al.</l>
<l>Dander seide: "Si en sal</l>
<l>Niet sijn boven haer van Rosebeke,</l>
<l n="1645">Want si en laet niemant hebben breke</l>
<l>Hare ghenade, soe wiese beghert".</l>
<l>Doen seide ic dus ten wiven wert:</l>
<l>"Segt mi, ghi twe, die scelt dus zere,</l>
<l>Hoe vele moederen hadde God onse Here?"</l>
<l n="1650">"Ene", spraken si, "ende niet mee."</l>
<l>"Ende mi dunct, ghi vinter twe:</l>
<l>Rosenbeke ende Ardenborch.</l>
<l>Laet staen u scelden ende u gheknorch;</l>
<l>Esser mer eene, soe loefse ende eertse,</l>
<l n="1655">Ende en verminderse noch en vermeertse;</l>
<l>Si es even machtich overal."</l>
<l>Dus stillede ic der wiven ghescal.</l>
<l>Si scaemden hem om mine woort</l>
<l>Ende bleven wel te vreden voort.</l>
<l n="1660">Dit en sal men niet verstaen in desen,</l>
<l>Dat ic ontrader des wil wesen.</l>
<l><pb n="254"/>Men sal die moeder Gods eeren</l>
<l>Ende alle die heileghen ons Heren,</l>
<l>Want wi hem nemmermeer doen moghen</l>
<l n="1665">Die ere die si na waerden doeghen;</l>
<l>Maer ic begripe die sotte riesen,</l>
<l>Die een stom beelde alsoe verkiesen,</l>
<l>Dat sire al haer ghelove an setten</l>
<l>Ende maken vanden beelden mametten</l>
<l n="1670">Ende aenbedense voer onsen Here God.</l>
<l>Hier in breken si deerste ghebod.</l>
<l>Dat ander ghebod es ons bescreven</l>
<l><milestone unit="fol" n="77v"/> Van Gode ende aldus ghegheven:</l>
<l>"Non assumes nomen Dei tui in vanum."</l>
<l n="1675">Ic ende anders menich dom</l>
<l>Doen contrarie hier teghen decke.</l>
<l>Dat dietsche ic na latijn te scicke:</l>
<l>"En noeme den name van dinen God</l>
<l>Niet in ydelheit noch in spot."</l>
<l n="1680">Dit ghebod es nu so vergheten,</l>
<l>Dat ic en can gheweten,</l>
<l>Dat van X een mensche hout.</l>
<l>Die sonde es so menichfout,</l>
<l>Daer men comenscap hantiert,</l>
<l n="1685">Daer en wort een eet toe ghevisiert</l>
<l>Van God of sijnre heileghen een.</l>
<l>Dit es over al soe ghemeen:</l>
<l>Hoe cleyne die comenscape sy,</l>
<l>Sweert men of liegheter by.</l>
<l n="1690">Die coop en can niet wel gaen voert,</l>
<l>Seit deen den andren nu toe een woert;</l>
<l><pb n="255"/>Dats: "biden bloede," of: "biden wonden</l>
<l>Hets waer!" - al waert oec loghen vonden.</l>
<l>Ocharme, dit es alte grote mesdaet,</l>
<l n="1695">Dat men Gode, daert al an staet,</l>
<l>Ende sijn heilghen versweert</l>
<l>Om niets of om niets wert;</l>
<l>Ja, al dat hi doer ons leet,</l>
<l>Sine bloet, sijn doot, sijn wonden, sijn sweet,</l>
<l n="1700">Sine hoeft, sijn darmen, sijn oghen, sijn tande,</l>
<l>Sijn cruce, sijn naghelen, sijn menegherande</l>
<l>Martielie die hi liden woude,</l>
<l>Versweert men ende verwit men menichfoude</l>
<l>Tot sinen ondancke om clene zake.</l>
<l n="1705">Och, der groter scerper wrake,</l>
<l>Die hi noch op alle die gone</l>
<l>Doen sal die des sijn ghewoene!</l>
<l>Ende dats wel recht ende grote reden,</l>
<l>Want alle dat hi hevet gheleden,</l>
<l n="1710">Dats sonder sijnre verdienten scout,</l>
<l>Mer om onser alre behout.</l>
<l>Elc merke of si hen dan wel quiten,</l>
<l>Die hem sijn liden in scanden verwiten,</l>
<l>Daer si hem sculdich te dancken waren.</l>
<l n="1715">Exempel wil ic hier bi verclaren:</l>
<l>Een man hebbe eenen maech och vrient,</l>
<l>Die der doot wel hevet verdient</l>
<l>Ende es ghevanghen van leeliken saken.</l>
<l>Men sallen hanghen of radebraken</l>
<l n="1720">Ende es met rechten ordel verwijst</l>
<l>Ter doot, die sijnre ondaet rijst;</l>
<l><pb n="256"/>Men richter over int openbare.</l>
<l>Come enich man of wijf daer nare,</l>
<l>Die hem des gheens doet verwijt</l>
<l n="1725"><milestone unit="fol" n="78r"/> Of vermaent in sijn despijt,</l>
<l>Die dander om sijn verdiente leet,</l>
<l>Sijn bloet verroet hem ende es hem heet;</l>
<l>Hi weets hem ondanc en ongonst,</l>
<l>Ende sulc doet macht dertoe ende const,</l>
<l n="1730">Dat hire wrake op hem af doet.</l>
<l>Eest wonder dat God dan evel moet</l>
<l>Ten ghenen draecht, die sonder noot</l>
<l>Sijn bloet, sijn wonden, sijn bittre doot</l>
<l>Hem verwiten ende daer bi sweren?</l>
<l n="1735">Neen, hi salse condempneren</l>
<l>Ewelijc in der hellen gront,</l>
<l>Want al dat hem te liden stont</l>
<l>Was voer ons menschelijc arm diet;</l>
<l>Om sijn verdiente en waest niet.</l>
<l n="1740">Tware cleene ghenoech, dat wijs hem dancken</l>
<l>Ende sine gheboden niet en crancken,</l>
<l>Want also dicke al wi sweren</l>
<l>Biden minsten liden ons Heren</l>
<l>Of bi sijnre moeder of bi enen</l>
<l n="1745">Sijnre heilghen, groot of clenen,</l>
<l>Weder het es loeghen oft waer,</l>
<l>Dat ander ghebod breken wi daer.</l>
<l>Mer loghene es vele die meeste sonde,</l>
<l>Want wi roepen tonser orconde</l>
<l n="1750">Gode of die heileghen, daer wi bi sweren;</l>
<l>Waren wi vroet, wi soudens ontberen.</l>
<l>Dat derde ghebod dat es:</l>
<l><pb n="257"/>"Sabata santifices";</l>
<l>"Du salt die heileghe daghe vieren."</l>
<l n="1755">Dats na der heilegher scrifturen manieren:</l>
<l>Van allen sondeliken werken.</l>
<l>Nu elc wil dit in hem selven merken,</l>
<l>Of hi hem op die heileghe stonden</l>
<l>Wel wacht van allen onreynen sonden</l>
<l n="1760">In werken, in woerden ende in ghedachte.</l>
<l>Hem waer beter dat hi wrachte,</l>
<l>Wevede of vollede op heileghe daghe,</l>
<l>Also hi werkes daghes plaghe,</l>
<l>Dan hi in die taverne gaet</l>
<l n="1765">Ende des drancs soe vele in laet,</l>
<l>Dat hi verliest alle sijn memorie,</l>
<l>Met lachene of met ydelre glorie,</l>
<l>Met sweren, met coepen ende met vercoepen.</l>
<l>Hoe si bedrieghen ende beloepen</l>
<l n="1770">Elc andren met loeser spraken,</l>
<l>Op dat si sconen licoep maken!</l>
<l>Of andre die gaen in rolleweghen</l>
<l>Rusen, of te spelene si pleghen</l>
<l>Met sciven, met dobbelen of met potreynen,</l>
<l n="1775">Dits nu al tvieren van den ghemeynen,</l>
<l>Quaken, clossen, haveken, caetsen.</l>
<l><milestone unit="fol" n="78v"/> Die wive loepen dantsen ende traetsen.</l>
<l>Sulke drincken te samen een clene toeghe</l>
<l>Ende worden ten lesten soe goeden hoegen,</l>
<l n="1780">Dat si scelden eer si sceiden.</l>
<l>Daer vercallen si ende verbreiden</l>
<l>Al tghebrec ende al tuuslegghen</l>
<l><pb n="258"/>Dat si weten of hoeren segghen</l>
<l>Van andren luden hier ende daer,</l>
<l n="1785">Weder dat loghen es of waer.</l>
<l>Dus verdwasen si ende verrinnen</l>
<l>Meer dan si ter weken winnen,</l>
<l>Ende versumen ende onthouden</l>
<l>Hem selven die doecht die si doen souden,</l>
<l n="1790">Ende vertornen haren God</l>
<l>Met dat si breken terde ghebod.</l>
<l>Daer om wachs hem elc die can;</l>
<l>Ic segt hem, es hi wijf of man,</l>
<l>Die dit of des ghelijcs hantieren:</l>
<l n="1795">Si mochten bet werken dan si vieren.</l>
<l>Tvierde ghebod gaf God uut hem:</l>
<l>"Honora patrem et matrem."</l>
<l>Dat dietsch hier af es dus te gadere:</l>
<l>"Eere moeder ende vadere."</l>
<l n="1800">Dat kinder dit ghebod verbreken,</l>
<l>Dat doen decke hare ouders ghebreken,</l>
<l>Diese niet en leeren noch en dwinghen</l>
<l>Ende laten hen haers willen volbringhen</l>
<l>Sonder casteyen, al doen si quaet,</l>
<l n="1805">Ende en tellent voer ghene misdaet,</l>
<l>Mer smekenter mede ende sterkense daer in.</l>
<l>Ende die jonghe kinsche sin,</l>
<l>Diemen in weelden dus opvoet,</l>
<l>Si en kennen selven quaet no goet</l>
<l n="1810">Anders dan men hen teersten leert;</l>
<l>Daer bliven si gherne an ghekeert,</l>
<l>Het si dorperheyt of doghet.</l>
<l>Als si dan wassen uter joghet,</l>
<l><pb n="259"/>Vol haers willen, sonder dwanc,</l>
<l n="1815">Soe en doen si nemmer an haren danc</l>
<l>Vader of moeder eere of goet,</l>
<l>Mer scade, toren ende wedermoet,</l>
<l>Ist in woorden of in daden;</l>
<l>Si veronwerdense ende versmaden,</l>
<l><milestone unit="interpolation" n="openi2001" /><hi rend="italic">Oech so achten sy luttel om te eeren Gode,</hi> </l>
<l><hi rend="italic">Ofte televen nader kerken ghebode;</hi> </l>
<l><hi rend="italic">Heeren gheestelijc, priesters oft prelaten,</hi> </l>
<l><hi rend="italic">En eeren sy niet, tot gheender straten;</hi> </l>
<l><hi rend="italic">Maer eenich ghebrech dat sy daer an weten,</hi> </l>
<l><hi rend="italic">Dat vertellen sy ende overmeten,</hi> </l>
<l><hi rend="italic">Ende slaen daer liever meer toe dan af.</hi> </l>
<l><hi rend="italic">Oec so en doen sy eere noch lof</hi> </l>
<l><hi rend="italic">Haren ouderen broedren, betren noch riken;</hi> </l>
<l><hi rend="italic">Haer dwaesheyt en wil niemet wiken,</hi> </l>
<l><hi rend="italic">Sy willen die beste sijn tallen steden</hi> </l>
<l><hi rend="italic">Ende dit coemt toe van dwaeshede</hi>,<milestone unit="interpolation" n="eindi2001" /></l>
<l>  1820 Ende van al dat sire in mesdoen</l>
<l>Sijn haer auders ierst occusoen,</l>
<l>Ende dit en laet God niet onghewroken.</l>
<l>Dus wort dat vierde ghebod ghebroken.</l>
<l>Dat vijfte ghebod hier na es:</l>
<l n="1825">"Neminem occides."</l>
<l>In dit ghebod menich mesdoet</l>
<l>Dies nochtan niet en es vroet</l>
<l>Mitten woorden sonder doen.</l>
<l>Wanneer ic vinde een occusoen</l>
<l n="1830">Op hem dien ic mijn viant make,</l>
<l>Ende men op hem vervolghet die zake,</l>
<l>Al eest nochtan vonden waer,</l>
<l>Sterft hi, ic ben manslachtich daer,</l>
<l>Al en sla icken niet metter hant,</l>
<l n="1835">Want ic make sijn feyt becant,</l>
<l><pb n="260"/>Daer hi den doet om moet ontfaen.</l>
<l>Oft weet ic yemant oec ghevaen,</l>
<l>Ende mach icken met minen goede</l>
<l n="1840">Lossen uut sijnre aermoede,</l>
<l>Doen ics niet ende hi daer in sterft,</l>
<l>Sijn dootslach es op mi gheerft.</l>
<l>Weet ic oec zieke ende ander arme</l>
<l>Nootdorftich, ende icker niet en ontferme,</l>
<l>Ende ic hen beteren mach haren noot,</l>
<l n="1845">Sterven si, ic ben sculdich der doot.</l>
<l><milestone unit="interpolation" n="openi2001" /><hi rend="italic">Dat van mijnder weghen roert,</hi> </l>
<l><hi rend="italic">Om dat hy jeghes my heeft verboert,</hi> </l>
<l><hi rend="italic">Ende dat sijn uutlossen an my staet,</hi> </l>
<l><hi rend="italic">Sterft hy daer in, ic bin sculdic der daet.</hi> </l>
<l><hi rend="italic">Oft ander ghevanghen hier ende daer,</hi> </l>
<l><hi rend="italic">Oft sieke lieden, die ic voerwaer</hi> </l>
<l><hi rend="italic">Wel weet dat sy hebben ghebrec</hi> </l>
<l><hi rend="italic">Van couden, van hongher in haren bec,</hi> </l>
<l><hi rend="italic">Inden huzen oft opter straten,</hi> </l>
<l><hi rend="italic">Mach icht hem betren ende icht late</hi> </l>
<l><hi rend="italic">By verswimennissen of by vrecheden</hi> </l>
<l><hi rend="italic">Ende sy dan van ghebrekelijcheden</hi> </l>
<l><hi rend="italic">Doet bliven, hoe vele datter sterft,</hi> </l>
<l><hi rend="italic">Dien doetslac is op my gheerft.</hi> </l>
<l><hi rend="italic">Bringhe ic eeneghen mensche buten sinen ghemicke</hi> </l>
<l><hi rend="italic">Tot eenen sonderlinghen quaden sticke,</hi> </l>
<l><hi rend="italic">Daer hy selver niet om en dochte</hi> </l>
<l><hi rend="italic">Ende des hy wel ontbaren mochte:</hi> </l>
<l><hi rend="italic">In onchuysheyt oft in over spelen,</hi> </l>
<l><hi rend="italic">In valschen ghetughe, in vechten, in stelen,</hi> </l>
<l><hi rend="italic">Eest roef, mortbrant oft doetslac,</hi> </l>
<l><hi rend="italic">Alt tquaet dat daer af comen mach,</hi> </l>
<l><hi rend="italic">Daer sal God af op den mensche doen wrake.</hi> </l>
<l><hi rend="italic">Elc hoeden van al suIker sake</hi> </l>
<l><hi rend="italic">Ende beters hem, diet heet ghedaen,</hi> </l>
<l><hi rend="italic">By rade van sinen prociaen</hi>.<milestone unit="interpolation" n="eindi2001" /></l>
<l>Men vint oec sulke boese wiven,</l>
<l>Die heimelijc oncuuscheit bedriven</l>
<l><pb n="261"/>Ende willen maghet sijn openbare.</l>
<l>Als si dan worden gheware</l>
<l n="1850">Of duchten, dat si kint hebben ontfaen,</l>
<l>Soe soeken si raet daerteghen saen,</l>
<l>Hoe dat sijt wech moghen bringhen.</l>
<l>Si loepen, dansen ende springhen,</l>
<l>Ende moyen hem selven boven maten,</l>
<l n="1855">Om dat si hopen dat hem sal baten.</l>
<l>Of si doen hem besweren ende vloeken</l>
<l>Met experimente in valschen boeken,</l>
<l>Of eten crude of drinken cyroepen</l>
<l>Om die materie te ontknoepen,</l>
<l n="1860">Die gheminghet es metter naturen;</l>
<l>Soe en canre gheen doecht af dueren.</l>
<l>Nochtan, eer dat in hem gheschiet,</l>
<l>Liden si soe groot verdriet</l>
<l>Van groter siecten, van groter quale,</l>
<l n="1865">Dat si na wel verderven te male;</l>
<l>Dus verderven si ziele en lijf.</l>
<l>Mer dit en telle ic voer gheen wijf,</l>
<l>Mer mordenersen of argher vele,</l>
<l>Want dat men enen man af stict die kele</l>
<l n="1870">Int wout, of mort om sijn ghelt,</l>
<l>Is vele min sonde voer Gode ghetelt.</l>
<l>Ende sulke legghen te vondelinghen</l>
<l>Hare kinder die si bringhen.</l>
<l>Werden si bevonden ende op ghehouden,</l>
<l n="1875">Te minder sijn der sonden scouden;</l>
<l>Mer sterven si eer mense vint,</l>
<l><pb n="262"/>Hets manslach ende niet men een twint.</l>
<l><milestone unit="interpolation" n="openi2001" /><hi rend="italic">Selc wijf weten een andren raet:</hi> </l>
<l><hi rend="italic">Als sy daer naturen saet</hi> </l>
<l><hi rend="italic">Met ghenuchten ontfanghen zelen,</hi> </l>
<l><hi rend="italic">Dat sy daer valsche sonde in spelen,</hi> </l>
<l><hi rend="italic">Om dat daer gheen vruch of sou comen.</hi> </l>
<l><hi rend="italic">Maer dit en willic hier niet nomen:</hi> </l>
<l><hi rend="italic">Misselijc wiet noch quaem te lesen</hi> </l>
<l><hi rend="italic">Ende hem besondighen mocht in desen,</hi> </l>
<l><hi rend="italic">Want alle die dit doen of raden,</hi> </l>
<l><hi rend="italic">Die scheyden hem vander Goeds ghenaden</hi> </l>
<l><hi rend="italic">Ende verdomen lijf ende ziele.</hi> </l>
<l><hi rend="italic">So wien dat dese const gheviele</hi> </l>
<l><hi rend="italic">Ende ment wiste die wareyt wel,</hi> </l>
<l><hi rend="italic">Hy waer waerdich der wraken van Israhel.</hi> </l>
<l><hi rend="italic">Aldus so machmen wel merkens meyn sins</hi> </l>
<l><hi rend="italic">Tebreken dat vijfte ghebod menichsins</hi> </l>
<l><hi rend="italic">Dat vijfte ghebod hier ende ghens</hi>.<milestone unit="interpolation" n="eindi2001" /></l>
<l>Dus mach men breken menich sins</l>
<l>Tvijfte ghebod haer en ghens.</l>
<l n="1880"><milestone unit="fol" n="79v"/> Dat seste ghebod ghescreven is</l>
<l>In die tafele: "Non mecaberis";</l>
<l>Dats: "Du en salst doen gheen overspel".</l>
<l>Die meeste poenten hier af een deel</l>
<l>Gaen inder luxurien graden hier voren.</l>
<l><milestone unit="interpolation" n="openi2001" /><hi rend="italic">Dad seste ghebod dat ghescreven es</hi> </l>
<l><hi rend="italic">In die tafele, dat is: Non mechabris;</hi> </l>
<l><hi rend="italic">Dat is: Ghy en silt doen gheen hoerdom.</hi> </l>
<l><hi rend="italic">Man ende wijf, oec niet som,</hi> </l>
<l><hi rend="italic">Die in huwelijc sijn ghebonden</hi> </l>
<l><hi rend="italic">Ende dan overtasten, dat sien doetsonden,</hi> </l>
<l><hi rend="italic">Buten haren ghebonden gade,</hi> </l>
<l><hi rend="italic">Aen wat personen dat hy dat dade.</hi> </l>
<l><hi rend="italic">Eest an priesters, eest an nonnen,</hi> </l>
<l><hi rend="italic">Oft an die ghene die in gheestelijc oerden hebben ghebonden,</hi> </l>
<l><hi rend="italic">Oft oec an die ghene die in huwelijc sijn gheset,</hi> </l>
<l><hi rend="italic">Dit is al doet sonde dobbel ghetellet;</hi> </l>
<l><hi rend="italic">Want papen, nonnen ende moniken mede,</hi> </l>
<l><hi rend="italic">Die beloven alle reynichede,</hi> </l>
<l><hi rend="italic">Als sy gheestelijc orden ontfaen;</hi> </l>
<l><hi rend="italic">Daer by so eest meest met hem misdaan.</hi> </l>
<l><hi rend="italic">Mer vele isser diet achten cleyne,</hi> </l>
<l><hi rend="italic">Want het is nu so ghemeine:</hi> </l>
<l><hi rend="italic">Die pape met sijnder cocubine,</hi> </l>
<l><hi rend="italic">Al waert huwelijc in schyne,</hi> </l>
<l><hi rend="italic">Sy winnen kindren ende voeden</hi> </l>
<l><hi rend="italic">Ende brenghense te huwelijc ende sy goeden</hi> </l>
<l><hi rend="italic">Ande beste, eest in steden oft opt lant;</hi> </l>
<l><hi rend="italic">Of eest totter gheesteliker hant,</hi> </l>
<l><hi rend="italic">So crighen sy provenen ende personaet;</hi> </l>
<l><hi rend="italic">Die heeren treckense in haren raet,</hi> </l>
<l><hi rend="italic">Het worden rentmeesters ende toelnaren.</hi> </l>
<l><hi rend="italic">Aldus so en placht niet te varen;</hi> </l>
<l><hi rend="italic">Men plac der papen kinder te scuwen</hi> </l>
<l><hi rend="italic">Ende niement en wouder gherne an huwen,</hi> </l>
<l><hi rend="italic">Noch comen aent gheestelijc goet.</hi> </l>
<l><hi rend="italic">Nu duncmy, ic en weet niet wat doet,</hi> </l>
<l><hi rend="italic">Datmense alomme trecht boven,</hi> </l>
<l><hi rend="italic">In paus, in conincs, in heeren hoven;</hi> </l>
<l><hi rend="italic">Sy makent over al so als sy willen.</hi> </l>
<l><hi rend="italic">Die selke en sijn oec niet te stillen</hi> </l>
<l><hi rend="italic">Met eenen wive, twee oft drien;</hi> </l>
<l><hi rend="italic">Als sy stade en stonden sien,</hi> </l>
<l><hi rend="italic">Sijn sy eeloep wiven oft hebben sy man,</hi> </l>
<l><hi rend="italic">Moghensys ghecrighen, sy comen der an,</hi> </l>
<l><hi rend="italic">Eest met beden oft met ghiften;</hi> </l>
<l><hi rend="italic">Ja ic hebbe ancxt, al warent haer nichten,</hi> </l>
<l><hi rend="italic">Sy en maken der gheen conciencie in.</hi> </l>
<l><hi rend="italic">Doc daer en sal niement meer noch min</hi> </l>
<l><hi rend="italic">Letten oft merken op haer misdaet,</hi> </l>
<l><hi rend="italic">Mer elc besie dat hy selve wel gaet,</hi> </l>
<l><hi rend="italic">Want die sonden en sijn te minder niet,</hi> </l>
<l><hi rend="italic">Al eest dat mense dicke pliet;</hi> </l>
<l><hi rend="italic">God die saelt noch naet rechte wreken.</hi> </l>
<l><hi rend="italic">Noc ander ponten hier in ghebreken,</hi> </l>
<l><hi rend="italic">Die tot desen ghebode hoeren,</hi> </l>
<l><hi rend="italic">Mer die staen ghescreven hier tevoren</hi> </l>
<l><hi rend="italic">Inden graet vander luxuren.</hi> </l>
<l><hi rend="italic">Dat sevende ghebod moet ic ons roeren</hi>,<milestone unit="interpolation" n="eindi2001" /></l>
<l n="1885">Dat sevende ghebod laetic u horen,</l>
<l><pb n="263"/>Dats: "Furtum non facies."</l>
<l>Van desen ghebode ghescreven es</l>
<l>Inden vierden grade hier voren</l>
<l><pb n="264"/>Der ghiericheiden al sijn behoren.</l>
<l n="1890">Dat VIII ghebod gaf God Moyses:</l>
<l>"Falsum testimonium non dices."</l>
<l>Dat machmen dus in dietschen legghen:</l>
<l>"Dune en salst gheen valsch orconde segghen,</l>
<l>Noch doen segghen, noch begheren,</l>
<l n="1895">Die dinen evenkersten mach deren";</l>
<l>Want die mesdaet es even groot.</l>
<l>Sinte Pauwel seit al bloot:</l>
<l>Also vele mesdoet hi die quaet</l>
<l>Raet, als die doet die daet.</l>
<l n="1900">Also saen als een loghene sweert,</l>
<l>Hoe toe comt, wient hulpt of deert,</l>
<l>Als die mont twoort heeft ghesproken,</l>
<l>Is dat achtende ghebod ghebroken.</l>
<l><milestone unit="interpolation" n="openi2001" /><hi rend="italic">Ons sijn gheboren te sweren alle eede,</hi> </l>
<l><hi rend="italic">Int copen oft int vercopen beede;</hi> </l>
<l><hi rend="italic">Alt waert oec waer, in gheenen dinghen</hi> </l>
<l><hi rend="italic">En salmen mer ja ende neen voertbringhen,</hi> </l>
<l><hi rend="italic">Ten ware noetsake bekent,</hi> </l>
<l><hi rend="italic">Omdatter an laghe een jugement</hi> </l>
<l><hi rend="italic">Int gherechte, ende men dan ware</hi> </l>
<l><hi rend="italic">Gheropen ende vermaent al dare.</hi> </l>
<l><hi rend="italic">Is ons verboden te sweren waer,</hi> </l>
<l><hi rend="italic">So is die loghen ghesworen swaer</hi>.<milestone unit="interpolation" n="eindi2001" /></l>
<l>Dat neghend ghebod staet hier bi:</l>
<l n="1905">"Non concupisces uxorem proximi tui";</l>
<l>"Du en salst, na dlatijn bediet,</l>
<l>Gheens anders wijf begheren niet,</l>
<l>Sijn huys, sijn erve, noch sijn goet."</l>
<l>Nu merct dan oft hi sere mesdoet,</l>
<l n="1910">Die met sijns evenkerstens wijf</l>
<l><pb n="265"/>In dootsonden deelt sijn lijf</l>
<l>Of die enich wijf ontleit</l>
<l>Ende neemt haer haer reinicheit</l>
<l>Om ghenuechte oft om haer goet,</l>
<l n="1915">Als sulc met crachte of anders doet,</l>
<l><milestone unit="interpolation" n="openi2001" /><hi rend="italic">Oft met scoender loghenen dye hy liecht,</hi> </l>
<l><hi rend="italic">Daer hyse by onteert ende bedriecht</hi>,<milestone unit="interpolation" n="eindi2001" /></l>
<l>Haer ondanx ende haer vriende;</l>
<l>Of die eens anders huys of lant of tiende</l>
<l>Met vonden ontvinden of ontalen,</l>
<l>Of met onrechte haer erve ontpalen,</l>
<l><milestone unit="interpolation" n="openi2001" /><hi rend="italic">Oft in haer hove haer bome scoren,</hi> </l>
<l><hi rend="italic">Om dat die vrucht sou bliven verloren,</hi> </l>
<l><hi rend="italic">Oft glase veinstre by nachte slaen ontwee,</hi> </l>
<l><hi rend="italic">Oft inder weiden doet sijn vee</hi> </l>
<l><hi rend="italic">Heymelijc, oft opstal;</hi> </l>
<l><hi rend="italic">Dit coemt van nidicheden al.</hi> </l>
<l><hi rend="italic">Ende indesen ende andren sticken</hi> </l>
<l><hi rend="italic">Doetmen sonde ende scade dicken</hi> </l>
<l><hi rend="italic">Den evenkersten onversien.</hi> </l>
<l><hi rend="italic">Daer omme so waerscuwe icse diet plien:</hi><milestone unit="interpolation" n="eindi2001" /> </l>
<l n="1920">Ist datmens niet begheren en moet,</l>
<l>Soe en can die daet niet wesen goet.</l>
<l>Vanden X tleste ghebod</l>
<l>Soe verbiet ons allen God:</l>
<l>"Non concupisces proximi tui servum,</l>
<l n="1925">Ancillam, nec bovem, nec azinum."</l>
<l>"Du en sulst van dinen evenkerstijn</l>
<l>Niet begheren den dienstknecht sijn,</l>
<l>Noch van sinen meysniden gheen,</l>
<l>Noch ossen, noch ezel." Dats mijn meen</l>
<l n="1930">In dit ghebod, dat men niet moet</l>
<l><pb n="266"/>Begheren of willen enich goet,</l>
<l>Dat onsen evenkersten hoert toe,</l>
<l><milestone unit="fol" n="80r"/> Daer men enich onrecht an doe</l>
<l>Of moyennisse of verdriet of scade,</l>
<l n="1935">Dat wi niet en wouden dat men ons dade.</l>
<l>In dit ghebod eest al ghetoghen,</l>
<l>Daer wi God in dancken moghen</l>
<l>Of verwerken met onse gebreken.</l>
<l>Ende nyemant en canre oec in getreken</l>
<l n="1940">Enighe poenten van ontscouden:</l>
<l>Wil hi, hi maecht al wel houden.</l>
<l>Ic wilt bewisen ende makent waer,</l>
<l>Dat gheen ghebod en es soe swaer</l>
<l>Van allen X daer wi af spreken,</l>
<l n="1945">Si en sijn lichter te houden dan te breken</l>
<l>Ende ghesonder der zielen ende den live.</l>
<l>Ende waer omme willen wy dan, arme keytive,</l>
<l>Emmer doen dat God verbiet?</l>
<l>Hi en behoeft onser doghet niet,</l>
<l n="1950">Want niement en mach hem helpen no deren,</l>
<l>Mer wi en moghen sijns niet ontberen</l>
<l>Ende hi verlore ons alte noede.</l>
<l><milestone unit="interpolation" n="openi2001" /><hi rend="italic">Want hy en behoeft onser helpen niet,</hi> </l>
<l><hi rend="italic">Noch onser doechdeliken daden,</hi> </l>
<l><hi rend="italic">Wan hem en mach niement scaden:</hi> </l>
<l><hi rend="italic">Hy is so moghende ende so rike.</hi> </l>
<l><hi rend="italic">Maer wy, wormen, ghemaecht van slike,</hi> </l>
<l><hi rend="italic">Cranc, onseker, van crancker naturen,</hi> </l>
<l><hi rend="italic">Die niet sekers en hebben een ure</hi> </l>
<l><hi rend="italic">Ende niet goeds by ons selven en vermoghen,</hi> </l>
<l><hi rend="italic">Selen wy yet hebben dat ons sal doghen,</hi> </l>
<l><hi rend="italic">Dat moet ons sijn ghenade gheven,</hi> </l>
<l><hi rend="italic">Want sonder hem moghen wy niet leven</hi> </l>
<l><hi rend="italic">Ende hy verliest ons al se node</hi>.<milestone unit="interpolation" n="eindi2001" /></l>
<l><pb n="267"/>Daer bi heeft hi ons sijn X ghebode</l>
<l>Ghegheven, dat wy vreetsam souden</l>
<l n="1955">Leven ende sijn vrintscap houden</l>
<l>Ende met hen leven na dit lijf.</l>
<l>Nu dinct al over, man ende wijf,</l>
<l>Die na uwes selves wille leven,</l>
<l>Of ghi in enighe poente voerscreven</l>
<l n="1960">Broekich of mesdadich sijt,</l>
<l>En betert die wile dat ghijs hebt tijt,</l>
<l>Want alse die tijt overlijt,</l>
<l>Condijs niet beteren daer ghi dan sijt.</l>
<l>God gheve ons cracht, wille ende sin,</l>
<l n="1965">Ons selven te hauden hier in;</l>
<l>Of te vallen den swaren val,</l>
<l>Dit comt an ons selven al.</l>
<l>Nu wille ic u voert beconden</l>
<l>Vanden seven dootliken sonden,</l>
<l n="1970">Welke dootlijc of daechlijc sijn,</l>
<l>Na dit bescrijft sinte Augustijn.</l>
<l>Somme sonden sijn soe beleghen,</l>
<l>Dat si Gode alle gaen teghen;</l>
<l>Ander sonden sijn soe gedaen,</l>
<l n="1975">Dat si teghen den evenkersten gaen;</l>
<l>Ende andre sijn soe becondicht,</l>
<l>Dat daer een teghen hem selven in sondicht;</l>
<l>Dat sal ic u alles claerlijc doen verstaen.</l>
<l>Die sonden die teghen Gode gaen</l>
<l n="1980">Sijn van drierehande manieren:</l>
<l>Teerste es, als wy hantieren</l>
<l><pb n="268"/>Of aenbeden vreemde gode;</l>
<l>Soe gaen wi uten eersten ghebode,</l>
<l>Dat heet dus: datmen Gode sal</l>
<l n="1985"><milestone unit="fol" n="80v"/> Voer al minnen ende boven al.</l>
<l>Tander, dat wi bi roekeloesheden</l>
<l>Goeds name noemen in ydelheden.</l>
<l><milestone unit="interpolation" n="openi2001" /><hi rend="italic">Ende daerby sweren, eest loghen oft waer;</hi> </l>
<l><hi rend="italic">Daer en is die sonde niet even swaer</hi>.<milestone unit="interpolation" n="eindi2001" /></l>
<l>Terde, dat wi en vieren niet</l>
<l>Die heileghe daghe, als God ghebiet.</l>
<l n="1990">Sullen wi beteren, dat moet wesen</l>
<l>Metten monde bidden ende lesen,</l>
<l>Begharlijc, met innigher herten;</l>
<l>Dus salmen slaken der zielen smerten,</l>
<l>Die si souden liden moeten.</l>
<l n="1995">Sij sijn wijs diet hier wel boeten.</l>
<l>Dander seven ghebode sijn</l>
<l>Gaende teghen den evenkerstijn,</l>
<l>Als: moerden, stelen ende overspel,</l>
<l>Valsch orconde ende te sine rebel,</l>
<l n="2000">Vader ende moeder niet te eeren,</l>
<l>Of anders yemans goets begheren</l>
<l>Anders dan die ghebode in houden.</l>
<l>Dese sonden, dese scouden</l>
<l>Moet men beteren met rechten restore</l>
<l n="2005">Berade vanden confessore,</l>
<l>Ende met aelmoessen te gheven.</l>
<l>Sonden die di selve an cleven,</l>
<l>Als luxurie ende gulsicheit,</l>
<l>Die saltu beteren met soberheit,</l>
<l n="2010"><pb n="269"/> Na dat die heileghe leeraers segghen:</l>
<l><milestone unit="interpolation" n="openi2001" /><hi rend="italic">Sonden die u oft uwen evenkersten ancleven,</hi> </l>
<l><hi rend="italic">Als: hoverde, luxurie, oft ghiericheyt,</hi> </l>
<l><hi rend="italic">Toren, nijt, gramscap ende ghiricheyt,</hi> </l>
<l><hi rend="italic">Die salmen betren met rechter oetmoet</hi> </l>
<l><hi rend="italic">Ende met wederkeeren dat onrecht goet</hi> </l>
<l><hi rend="italic">Nader wiser leerers sagghen</hi>,<milestone unit="interpolation" n="eindi2001" /></l>
<l>Met vasten, met onsaechte te legghen,</l>
<l>Met wollen gaen, met abstinencien;</l>
<l>Met deser ende ander penitencien,</l>
<l>Die men doet met spriesters rade,</l>
<l n="2015">Soe vercrighet men Gods ghenade</l>
<l>Daer alle verdiente loen sal ontfaen.</l>
<l>Die sonden die teghen Gode gaen,</l>
<l>Als die ierste dri bode voerseit,</l>
<l>Wanneer mense met voersienicheit</l>
<l n="2020">Brect ende gheen mesdaet en telt,</l>
<l>Dats hoeftsonde voer Gode ghespelt.</l>
<l>Die sonden teghen den evenkerstijn,</l>
<l>Wanneer si also ghedaen sijn</l>
<l>Dat si hem niet en scaden noch deren</l>
<l n="2025">An live, an goede ende an eeren,</l>
<l>Soe moghent daghelijcsche sonden wesen,</l>
<l>Mer scaden si hem an enich van desen,</l>
<l>Soe eest voer Gode hoeftsonde,</l>
<l>Mer niet ghelijc van gronde,</l>
<l n="2030">Sulc meere, sulc minre in haren graet,</l>
<l>Na dat groet es die mesdaet.</l>
<l>Dat gaet sere teghen diegone</l>
<l>Die gherne pleghen of sijn ghewone</l>
<l>Maechden te nemen haer suverheit,</l>
<l n="2035"><pb n="270"/> Want alle der sonden ghebreckelecheit</l>
<l><milestone unit="fol" n="81r"/> Daer si namaels in mesdoen, </l>
<l>Daer es hi al af occusoen</l>
<l>Ende sculdich, die haer ierst plante den doren.</l>
<l>Die wille wachs hem, hets best ontboren.</l>
<l n="2040">Nu hebbe ic u claer ontbonden,</l>
<l>In wat manieren dat men de sonden</l>
<l>Bekinnen sal die men doet dicke,</l>
<l>Ende elc sonde op haren sticke</l>
<l>Gheset ende op haren graet,</l>
<l n="2045">Hoe datter in mach luschen quaet,</l>
<l>Also ic belovede int boecs beghin.</l>
<l>Nu willic voert verclaren hier in,</l>
<l>In wat manieren die sondare</l>
<l>Hem mach beteren ende worden clare</l>
<l n="2050">Van allen sonden die hem deren,</l>
<l>Ende comen ter ghenaden ons Heren.</l>
<l>Teerste dat moet ommer sijn ghedaen,</l>
<l>Dats dat wi kersten doopsel ontfaen,</l>
<l>Want onghedoopt blijft niemant behouden.</l>
<l n="2055">Drie poenten, die dus sijn ghescouden:</l>
<l>Contricio, confessio, satisfaccio,</l>
<l>Die moeten wy dan hauden, hoe so</l>
<l>Dat met ons gaet in enighe saken,</l>
<l>Sullen wi den rike Gods gheraken;</l>
<l n="2060">Want vanden sonden die Adam dede</l>
<l>Dwaet ons dat doopsel ende suvert mede,</l>
<l>Maer van ons selfs sundighe daden,</l>
<l>Sal ons God daer af doen ghenaden,</l>
<l><pb n="271"/>Moeten wi eerst hebben contricio,</l>
<l n="2065">Dat es wel recht, ende daer toe so</l>
<l>Moeten wi in confessio gaen,</l>
<l>Dits rechte biechte, ende die moet staen</l>
<l>Met VIII poenten, sal si sijn claer:</l>
<l>Bitter, scamel, gheheel ende waer,</l>
<l n="2070">Voerdachtich, willende ende dicke</l>
<l>Ende onderhorich; dit sijn die sticken</l>
<l>Daer biechte bi moet sijn ghedaen,</l>
<l>Salmens voer Gode loen ontfaen.</l>
<l><milestone unit="interpolation" n="openi2001" /><hi rend="italic">Men moet oec niet meer daer op micken</hi> </l>
<l n="2075"><hi rend="italic">Weder te comen tot sondeliken sticken,</hi><milestone unit="interpolation" n="eindi2001" /> </l>
<l>Daer men biechte heeft af ghesproken,</l>
<l>Of trecht der biechten esser in te broken.</l>
<l>Hierbi, al gaet die woekenare</l>
<l>Te biechten of te Gods outare</l>
<l n="2080">Ende keert dan weder ten quaden goede,</l>
<l>Of andre, die voersiene moede</l>
<l>In onwette sitten te gader,</l>
<l>Haer biechte es verloren ende quader</l>
<l>Dan of si niet en wisten van God,</l>
<l n="2085">Want si houden mit Gode haren spot.</l>
<l>Ende van allen dootliken sonden</l>
<l><milestone unit="fol" n="81v"/> Ist des ghelijcs. Nu willic gronden</l>
<l><pb n="272"/>Der biechten poenten: Teerste moet wesen</l>
<l>Bitter, salmen daer bi ghenesen.</l>
<l n="2090">Dats ons in die heilege kerke bleven</l>
<l>Op dat selve vers bescreven:</l>
<l>"Recogitabo tibi omnes annos meos</l>
<l>In amaritudine anime mee."</l>
<l>Dat dietsch hier af machmen dus sinnen:</l>
<l n="2095">"Ic sal belyen ende bekinnen</l>
<l>Al mine jare in bitterheiden</l>
<l>Mijnre zielen." Dats aldus besceyden,</l>
<l>Dat ic die boesheit ende die sonden,</l>
<l>Die ic ye dede in alle mine stonden,</l>
<l n="2100">Sal belien ende Gode vermanen</l>
<l>In bitteren rouwe ende in tranen.</l>
<l>Dus moet die biechte bitter wesen,</l>
<l>Salre die ziele bi ghenesen.</l>
<l>Si moet oec scamel sijn daertoe,</l>
<l n="2105">Dats: als ic mijn biechte doe,</l>
<l>Sal al mijn dincken sijn bescaemt,</l>
<l>Om dat ic Gode soe hebbe begraemt</l>
<l>Met sonden die ic teghen hem dede,</l>
<l>Willende ende wetende, daer icken mede</l>
<l n="2110">Vertoernt hebbe ende verwrocht.</l>
<l>Dits ons in die scrifture voert brocht:</l>
<l>"Confusio est adducens gloriam."</l>
<l>Dat derde poent, als ic vernam,</l>
<l>Dats dat die biechte moet sijn gheheel.</l>
<l n="2115">Men vint wel lude die een deel</l>
<l>Hare sonden den pape doen verstaen</l>
<l>Ende daer na tot enen andren gaen</l>
<l>Ende segghen hem dat ander dat si meer weten.</l>
<l><pb n="273"/>Dits een scalke biechte ghepleghen;</l>
<l n="2120">Al sijn si tweewerf gheabsolveert,</l>
<l>Die biechte es voer Gode onweert;</l>
<l>Oec eest verboden in decretale.</l>
<l>Dat vierde poent es, datmen wale</l>
<l>Voersienlijc die biechte sal doen hoeren,</l>
<l n="2125">Ende wel voerdencke langhe te voren</l>
<l>Die sonden die men sal belyen.</l>
<l>Dit staet ghescreven in Jheremien:</l>
<l>"Memoria memor ero."</l>
<l>Teender andre stede steet oec alsoe:</l>
<l n="2130">"Ponite corda vestra super vias vestras;</l>
<l>Peccata reducenda ad memoriam".</l>
<l>.........................</l>
<l>"Voerdenct ende recht in allen stonden</l>
<l>U herte op uwe voerledene sonden</l>
<l n="2135">In uwen weghen, daer ghi sult gaen.</l>
<l>Ghi sult een claer bekinnen ontfaen</l>
<l>Al uwes ghebrecs, daer sonde af comt</l>
<l><milestone unit="fol" n="82r"/> Ende daer men om meest sijn verdoemt</l>
<l>Ter hellen waert in pinen comen."</l>
<l n="2140">Dat vijfte poent wil ic hier noemen;</l>
<l>Dats dat men met wille vromen</l>
<l>Te biechten sal gaen die sonden noemen.</l>
<l>"Voluntarie sacrificabo tibi";</l>
<l>"Here, ic sal met willen vri,"</l>
<l n="2145">Seit David, "di offeren mijn offerande."</l>
<l>Een dief die leghet ghepijnt in bande,</l>
<l>Al lijt hijt, dat doet bedwanc;</l>
<l><pb n="274"/>Bedi en heeft hijs loen noch danc,</l>
<l>Want hi doet met onwilligher herten.</l>
<l n="2150">Dat seste: Elc sal met volre begherten</l>
<l>Oetmoedelijc hem selven wroeghen</l>
<l>Van allen sonden die Gode misnoeghen,</l>
<l>Daer hi hem misdadich in weet,</l>
<l>Al bloet, sonder enich ommecleet</l>
<l n="2155">Daer om te winden oft te versconen.</l>
<l>Men vint wel lude, als si toenen</l>
<l>Haer sonden, dat si daer na poghen,</l>
<l>Hoe si hen ontsculdighen moghen,</l>
<l>Ende dits mesdaet ende sonde groet.</l>
<l n="2160">Psalmista David seit ons al bloot:</l>
<l>"Quanto peccator plus se excusat,</l>
<l>Tanto Deus plus accusat";</l>
<l>"Soe hem die sondare ontsculdicht mere,</l>
<l>Soe vele meer wroechten God onse Here</l>
<l n="2165">Daer af voer sinen hemelschen Vader."</l>
<l>Daer omme en maect u sonden niet quader;</l>
<l>Belijtse recht also ghise doet.</l>
<l>Dat sevende poent es, datmen moet</l>
<l>Decwile biechten, tallen stonden;</l>
<l n="2170">Also decke als men doet die sonden</l>
<l>Salmense belien, tijt en ure.</l>
<l>Hier omme seit die heileghe scrifture:</l>
<l>"Nichil offendit ita diabulum</l>
<l>Sicut frequens confessio";</l>
<l n="2175">"Gheen dinc mach bet wederstaen</l>
<l>Den duvel dan decwile biechte ghedaen,"</l>
<l>Want langhe versumen doet vele vergheten.</l>
<l>Men vint vele lude die niet en weten,</l>
<l><pb n="275"/>Als si den pape comen tevoren,</l>
<l n="2180">Dan gheloghen of ghesworen;</l>
<l>Nochtan en comen si maer eens int jaer.</l>
<l>Och, dit es der zielen een bordene swaer</l>
<l>Dat men die eene sonde op dander laet</l>
<l>Ende daer af niet te biechten en gaet</l>
<l n="2185">Ten tide eert van gherechten comt.</l>
<l>Dat leste poent es goet ghenoemt,</l>
<l>Dat es onderhoericheit.</l>
<l>Die den pape sijn sonden seit,</l>
<l>Sal onderhoerich sijn te doene</l>
<l n="2190"><milestone unit="fol" n="82v"/> Die penitencie entie soene,</l>
<l>Die hem die priester set op dien tijt,</l>
<l>Met rouwen, met willen, met vlijt</l>
<l>Ende met also groten ghenuechten mede</l>
<l>Als hi die sonden te voren dede.</l>
<l n="2195">God seit: "Qui se exaltat humiliabitur,</l>
<l>Et qui se humiliat exaltabitur";</l>
<l>"Hi wort ghenedert die hem verhoghet,</l>
<l>Ende verheven die hem verboghet."</l>
<l>Daer bi, uter hoverdicheden</l>
<l n="2200">Spruten alle quade seden,</l>
<l>Als ic hier te voren vertrac,</l>
<l>Daer ic vanden sonden sprac.</l>
<l>Noch volghen daer VI poenten naer</l>
<l>Der rechter biechten, sal si sijn claer.</l>
<l n="2205">Teerste: hi moet weten wat.</l>
<l>Aldus salmen beduden dat:</l>
<l>Weder die sonde mesdaen mach sijn</l>
<l>Teghen Gode of teghen den evenkerstijn</l>
<l>Of teghen di selven. Oec eest waer:</l>
<l n="2210"><pb n="276"/> Minder sonde eest stille dan openbaer,</l>
<l>Om dat die sulke mochte sien,</l>
<l>Die oec mesdoen mochte in dien.</l>
<l>Tander poent es: waer omme,</l>
<l>Daer luttel op merken die domme,</l>
<l n="2215">Die dicke swaerlike mesdoen</l>
<l>Sonder zake of occusoen.</l>
<l>Soe men sondicht om mynre zake,</l>
<l>Soe meere es der sonden wrake,</l>
<l>Want te mesdone sonder noot,</l>
<l n="2220">Die mesdaet es dubbel groot.</l>
<l>Mer es een ghetempteert soe dicke,</l>
<l>Datten die sonden vaen ende bestricken,</l>
<l>Vallet hi, hi biecht ende betert bi rade,</l>
<l>Dat sijn menschelike dade;</l>
<l n="2225">Mer sonder vreese altoes hantieren</l>
<l>Sonden, dat sijn sduvels manieren.</l>
<l>Paulus seit: "Humanum est peccare,</l>
<l>Dyabolicum perseverare."</l>
<l>Dat derde poent: dat hi weet hoe</l>
<l n="2230">Die sonde is daer hi biechte af doe,</l>
<l>Want men daghelijcsche sonden</l>
<l>Soe mach doen, het worden dootsonden,</l>
<l>Ende sulc dunct dat gheen sonde en sy</l>
<l>Mach men soe doen, al eest ierst vri,</l>
<l n="2235">Dat sonde wort int bi ghedueren;</l>
<l>Alsoe ic seide ierst van luxuren,</l>
<l>Dats dat een man met sinen live</l>
<l>Hoeftsonde mach doen met sinen wive,</l>
<l>Dats dat hire ghenuechte anders met heeft</l>
<l n="2240"><pb n="277"/> Dan rechte nature orlof gheeft.</l>
<l>Dus behoert, datmen weet hoe.</l>
<l><milestone unit="fol" n="83r"/> Dat IIII: welc tijt dat men mesdoe,</l>
<l>Want mere sonde waert, datmen plaghe</l>
<l>Op vigilien oft op vastendaghe</l>
<l n="2245">Quaetheit te doene ofte sonden,</l>
<l>Dan op andre, simpel stonden.</l>
<l>Tfijfte poent es: in wat steden</l>
<l>Men inden sonden es ghetreden,</l>
<l>Want mere sonde es quade ghewerken</l>
<l n="2250">Te doene op kerchove ende in kerken</l>
<l><milestone unit="interpolation" n="openi2001" /><hi rend="italic">Oft op andren ghewyden steden</hi><milestone unit="interpolation" n="eindi2001" /> </l>
<l>Dan int huys oft opter heiden.</l>
<l>Tseste poent laet ons besien</l>
<l>Vander biechten, dats met wien</l>
<l n="2255">Dat men heeft ghedaen die sonden.</l>
<l>Die in huwelike sijn ghebonden</l>
<l>Of begheven in religione,</l>
<l>Met dien eest argher te mesdoene,</l>
<l>Ende met maechden alre meest,</l>
<l n="2260">Want sneven si na, soe eest ghevreest:</l>
<l>Hi es oersake van allen mesvalle,</l>
<l>Diest eerst brochte te valle,</l>
<l>Also ic te kinnen gaf te voren.</l>
<l>Daeromme eest vele beter ontboren</l>
<l n="2265">Dan maechden te nemen haer reinichede.</l>
<l>Dus eest van allen sonden mede:</l>
<l>Diefte es dootsonde ende verboden;</l>
<l>Nochtan sijnt vele minder sonden uut noden</l>
<l><pb n="278"/>Te stelen enen riken man,</l>
<l n="2270">Die een luttel niet scaden en can</l>
<l>Ende niet en deert, en weet hijs niet,</l>
<l>Dan enen armen, die groet verdriet</l>
<l>Ende groet armoede daer om moeste liden</l>
<l>Ende sijn broot van tide te tide</l>
<l n="2275">Moet winnen, daer hi bi sal leven</l>
<l>Ende wijf ende kinder den nootdorst gheven,</l>
<l>Of van ghebreke bidden broot.</l>
<l>Ende diet goet stal, heeft hijs noot</l>
<l>Ende hire hem mede wilt gheneren,</l>
<l n="2280">Hi maecht den riken weder keren</l>
<l>Namaels, als hem God beraet</l>
<l>Ende het in sijnre consciencien staet,</l>
<l>Of sinen erfnamen, ware hi doot.</l>
<l>Dus, al sijn die sonde groot,</l>
<l n="2285">Also vele alser min af comt hinder,</l>
<l>Soe es dat beteren hier af minder;</l>
<l>Maer best waer leven onghesondicht.</l>
<l>Doch als die sondare biechte condicht,</l>
<l>Soe sal hi dese poente sesse</l>
<l n="2290">Hebben in sijnre ghedinckennisse,</l>
<l>Sal hi ghenade van Gode ontfaen;</l>
<l>Want die een cleet scone wilt dwaen,</l>
<l>Hi moet die ployen al ontvouden,</l>
<l><milestone unit="fol" n="83v"/> Oft het sal smitte in hem behouden</l>
<l n="2295">Ende vulnisse, hoe zeere ment dwoeghe.</l>
<l>Aldus eest noot dat hem elc voeghe,</l>
<l>Of hi wille te biechten gaen,</l>
<l>Wel te ontvouden dat hi wil dwaen,</l>
<l><pb n="279"/>Dats dat hi sine conciencie wel clare,</l>
<l n="2300">Die menighen winkel heeft in hare,</l>
<l>Met desen VI poenten voerghenoemt,</l>
<l>Als hi voer den priester comt.</l>
<l>Tander poent daer men mede</l>
<l>Comen mach ter zalichede,</l>
<l n="2305">Dats recht berou van allen mesdaden.</l>
<l>Alle scande ende versmaden</l>
<l>Die de ziele mach ontfaen,</l>
<l>Can berauwenisse af dwaen,</l>
<l>Si es twater daer men mede</l>
<l n="2310">Wort suver alre leelijchede,</l>
<l>Waer berau sonder trane</l>
<l>Heeft ghene macht af te dwane</l>
<l>Claerlijc alder sonden sneven,</l>
<l>Met penitencien, die ghegheven</l>
<l n="2315">Is inder biechten, der sonden ghewach,</l>
<l>Die redelijc es ende men doen mach.</l>
<l>Bi enen pape ic dit op nam,</l>
<l>Daer een vrouwe te biechten quam,</l>
<l>Die levende kint droech al swaer,</l>
<l n="2320">Ende hi gaf haer penitencie daer</l>
<l>Te vasten te water ende te broode,</l>
<l>Daer si an quam alte noede,</l>
<l>Want sine mochte svastens niet ghewesen</l>
<l>Ende bat hem dat si mochte lesen</l>
<l n="2325">Of almossen gheven voer tvasten,</l>
<l>Mer hine woudet anders niet ontlasten</l>
<l>Noch absolveren, soe wat si bat,</l>
<l>Dan met vastene, ten ware dat</l>
<l><pb n="280"/>Si hem zielmessen dade singhen</l>
<l n="2330">Of tghelt aen die paesse bringhen.</l>
<l>Die vrouwe wart zeere hierin ontstelt</l>
<l>Ende meende, eer si hem gave ghelt,</l>
<l>Si wouder eer voer vasten, hoe God wilde,</l>
<l>Op dat si spapen ghebod hilde.</l>
<l n="2335">Soe wort si vastende boven haer macht</l>
<l>Soe langhe, dat haer ontghinc die cracht,</l>
<l>Ende si ende haer vrucht daer mede</l>
<l>Wel na hadden bedorven bede,</l>
<l>Maer God halp haer; doen hadde sijt siene.</l>
<l n="2340">Dusdane papen radic te vliene,</l>
<l>Die de lude met vallen belasten</l>
<l>Sonder discrecie, ist met vasten,</l>
<l>Of met gheven, of met lesen,</l>
<l><milestone unit="fol" n="84r"/> Voerder dan si wel moghen ghewesen,</l>
<l n="2345">Want God en heischet niemant meer dan hi mach.</l>
<l>Dat derde poent doen ic ghewach,</l>
<l>Dat ons ter zalicheit bringhet toe,</l>
<l>Dats satisfaccio: dat men voldoe</l>
<l>Van allen sundeliken zaken,</l>
<l n="2350">Salmen ter zalicheit gheraken.</l>
<l>Dit voldoen es best ghedaen</l>
<l>Ghesonts lijfs, als men mach gaen</l>
<l>Ende men sin heeft ende macht,</l>
<l>Want die kerse liecht bat inder nacht</l>
<l n="2355">Die men vore draecht dan achter.</l>
<l>Aldus eest vele beter ende zachter,</l>
<l>Dat een binnen sinen ghesonden live</l>
<l>Hem clare ende al sijn smitte afwrive</l>
<l><pb n="281"/>Daer sijn ziele es mede belast,</l>
<l n="2360">Dan na der doot, als hi es gast</l>
<l>Alles des hi voren helt.</l>
<l>Dan statet in ander lude ghewelt;</l>
<l>Al heeft hi hem sijn last bevolen,</l>
<l>Het vallet dat si decwile dolen</l>
<l n="2365">Of dencken: hoe en hadde hijt selve ghedaen?</l>
<l>Ende oec en maecht niemant nare gaen,</l>
<l>Hoe vele dat hijt bevolen heeft,</l>
<l>Als den ghenen diet selve an cleeft,</l>
<l>Want niemant anders selfs en es.</l>
<l n="2370">Mer vele lude pleghen des,</l>
<l>Dat si al deen op dander kerven,</l>
<l>Tot dat si comen ant sterven,</l>
<l>Ende dats der zielen een anxt groot,</l>
<l>Want die vrese vander doot</l>
<l n="2375">Ende tsceiden vanden eerscen goede,</l>
<l>Dat hem soe vast leit inden moede</l>
<l>Ende dat si emmer moeten laten,</l>
<l>Ende dan die ziecte, die boven maten</l>
<l>Doorquellet dat herte en alle die lede,</l>
<l n="2380">Dese drie hebse also zeere bescreden</l>
<l>Ende soe verwonnen, dat si vergheten</l>
<l>Al ande zalicheit te weten</l>
<l>Mer doch ist beter int leste dan niet.</l>
<l>Wanneer den mensche alsoe ghesciet</l>
<l n="2385">Dat hi ziec wort, soe doet hi zien</l>
<l>Om enen meester phisisien,</l>
<l>Die hem mach beteren dat hem mach deren.</l>
<l>Soe doet men den ziecken cliesteren</l>
<l><pb n="282"/>Ende gheeft hem recepten, cruyt ende dranc,</l>
<l n="2390">Daer decwile luttel es an belanc,</l>
<l>Maer macht hem helpen ende hi gheneest,</l>
<l>Hoe ziec, hoe cranc hi hevet gheweest,</l>
<l>Hine soect voort meer ghenen raet</l>
<l><milestone unit="fol" n="84v"/> Sine ziele te suverne van sijnre mesdaet,</l>
<l n="2395">Mer levet vast quader dan eerst.</l>
<l>Ende es dat evel alsoe meerst</l>
<l>In hem, datten die ziecheit verwint,</l>
<l>Soe en hulpt dat meesteren twint.</l>
<l>Om den pape sent men dan,</l>
<l n="2400">Die de ziele ghenesen can</l>
<l>Van alre verdiente sonder pine,</l>
<l>Mer die rechte medicine</l>
<l>Dats boven al een waer berouwen;</l>
<l>Dat can God wel van binnen scouwen,</l>
<l n="2405">Al en toecht ment niet van buten,</l>
<l>Want men mach voer Gode niet sluten.</l>
<l>Van node moet daer na dat sijn</l>
<l>Voldoen den evenkerstijn,</l>
<l>Dats recht restoor, diet wel bekent.</l>
<l n="2410">Hier op maect men dat testament,</l>
<l>Elc mensch gherne na sinen state,</l>
<l>Daer menich af heeft crancke bate,</l>
<l>Ten ware oft ment met rechten goede</l>
<l>Dade ende dan in hulpen stoede</l>
<l n="2415">Daer mede den armen, dies hadden noot,</l>
<l>Soe ontfatet God voer weldaet groot;</l>
<l>Mer trechte restoor moet vore gaen,</l>
<l>Sal die almosse loen ontfaen,</l>
<l><pb n="283"/>Het si memorie, gifte ofte rente;</l>
<l n="2420">Dits tslot van rechte testamente.</l>
<l>Nu vraghet men, hoe die woekenare</l>
<l>Restoor sal doen moghen clare</l>
<l>Van sinen onrechten ghewoekerden goede.</l>
<l>Ic wout hem segghen die verstoede:</l>
<l n="2425">Hem hoert toe, dat hi ontbiet</l>
<l>Van wien hi tonrecht heeft yet</l>
<l>Met lenen ghecreghen, alsoe verre als hise kent,</l>
<l>Dus moet beghinnen sijn testament,</l>
<l>Ende ghevent hem wider des hijt vermach;</l>
<l n="2430">Tenden sijnre macht heeft hijs verdrach.</l>
<l>Mer sijn herte sal altoes staen</l>
<l>In rouwen van dat hi hevet mesdaen,</l>
<l>Ende hadde hi meer, dat hi meer gave</l>
<l>Den ghenen den hijt ghewoekert heeft ave;</l>
<l n="2435">Ende blijft hem oec enich goet</l>
<l>Boven dien dat hi voldoet,</l>
<l>Dat sal hi bi sijn priesters rade,</l>
<l>Op die ontfermighe Gods ghenade,</l>
<l>Almoessen gheven der heilegher kerken,</l>
<l n="2440">Op dat haer doogdelike werken</l>
<l>Den ghenen ende hem te staden staen,</l>
<l>Dies van rechte loen sullen ontfaen</l>
<l>Ende die hi niet te vinden en weet.</l>
<l>Voert sal hi wesen bereet,</l>
<l n="2445"><milestone unit="fol" n="85r"/> Dat hi vort ane om ghene zake</l>
<l>Weder dat goet an hem en trake,</l>
<l>No sulke neringhe meer an name,</l>
<l>Of hi ghenase van sijnre mesquame,</l>
<l>Als hi hadde ghedaen te voren;</l>
<l n="2450">Want anders soe waert al verloren</l>
<l><pb n="284"/>Dat hi gave, groot of clene,</l>
<l>Tsiere zielen bate ist dat ict meene.</l>
<l>Had hi dat in sijn ghedochte,</l>
<l>Of hi ghenase ende vermochte,</l>
<l n="2455">Dat hi ter neringhen of ten goede</l>
<l>Begheerde weder ende daer na stoede,</l>
<l>Niet meer bate quame hem daer of,</l>
<l>Storve hi, dan dat menne int kerchof</l>
<l>Graven soude; dit waert al.</l>
<l n="2460">Ende al dat goet, groot ende smal,</l>
<l>Dat sijn erfnamen na hem besitten,</l>
<l>Dat salse besondighen ende besmitten,</l>
<l>Ende sullen varen, eest wijf of man,</l>
<l>Also qualike als hi diet ghewan,</l>
<l n="2465">Van ore ten ore, ten tienden lede;</l>
<l>Scrifture lieghet of dits waerhede.</l>
<l>Elc sie voer hem wat hi doet,</l>
<l>Die bruyct of besit onrecht goet.</l>
<l>Nu, wat sullen die ghene pleghen,</l>
<l n="2470">Die tgoet qualijc hebben vercreghen</l>
<l>Ende qualijc hebben overbrocht?</l>
<l>Ja, sulc rekenet voer een ambacht:</l>
<l>Drinken, dobbelen, oncuysheit driven,</l>
<l>Wijf mit manne, manne mit wiven,</l>
<l n="2475">Poytierscap, stelen, valsch voerdeel, spel,</l>
<l>Qualijc ghewonnen, verteert niet wel,</l>
<l>Quaet gheniet, quade herberghe houden,</l>
<l>Dit sijn al vreemde sonden ghescouden.</l>
<l>Want niet die principael allene,</l>
<l n="2480">Mer die herberghe hout al ghemene,</l>
<l><pb n="285"/>Dat spel of die sonden</l>
<l>Die men daer in drijft tot menigher stonden,</l>
<l>Ende dan in vulre, sondegher oneeren</l>
<l>Dat goet qualike verteren</l>
<l n="2485">Ende in aermoeden sterven moeten,</l>
<l>Dat sullen si voer Gode dus boeten:</l>
<l>Een recht berou uut herten gronde</l>
<l>Met tranen, dat dwaet af alle sonde;</l>
<l>Gheeft hi dat, hi gheeft gnoech.</l>
<l n="2490">Want God, die sijn cruce droech,</l>
<l>Vergaf den dief ter rechter hant</l>
<l>Met sinen berouwe der sonden bant,</l>
<l>Doen hi hem ghenade bat;</l>
<l>Alsoe wil God noch al dat</l>
<l n="2495"><milestone unit="fol" n="85v"/> Vergheven, wilmens hem vermanen</l>
<l>Met rechten rouwe, met heten tranen,</l>
<l>Dat men mesdaen heeft in dit leven,</l>
<l>Want die niet en heeft, die en mach niet gheven.</l>
<l>Daer om een recht berou ten lesten</l>
<l n="2500">Maect voer God alle dinc ten besten.</l>
<l>Men pleghet oec in menich lant,</l>
<l>Datmen den zieken gheeft in die hant</l>
<l>Een wassen kerse, bernende claer,</l>
<l>Ende enen penninc daer in, al daer</l>
<l n="2505">Hi cranct of leghet op sijn verscheet.</l>
<l>Dat meent dat hi soe is bereet,</l>
<l>Van allen sonden also claer</l>
<l>Als dat liecht dat bernet daer,</l>
<l>Ende met dier claerheit in ganser gheloven</l>
<l n="2510">Wil hi ter claerheit varen hier boven.</l>
<l>Die penninc bediet oec, dat hi</l>
<l><pb n="286"/>Van alre scout es also vri,</l>
<l>Hadde hi yemans goet enen hellinc,</l>
<l>Hi gaver hem voer enen penninc.</l>
<l n="2515">Mer sulc biet den penninc opwaert,</l>
<l>Al bode hi een selver paert</l>
<l>Of een gulden, also groet als men nu rijt,</l>
<l>Hine vergolde niet opten tijt</l>
<l>Al dat hi van rechte sculdich es,</l>
<l n="2520"><milestone unit="interpolation" n="openi2001" /><hi rend="italic">Ende wat onderwint hy hem dan des</hi><milestone unit="interpolation" n="eindi2001" /> </l>
<l>Dat hi den penninc opwaert biet?</l>
<l>Het ware beter, dade hijs niet.</l>
<l>Al maect hi Gode enen vlassenen baert,</l>
<l>Hi vaert ten duvelvolen waert</l>
<l n="2525">Mit sijnre kerse, met sinen brande;</l>
<l>Recht also Cayms offerande</l>
<l>Gode bequame was, die hi dede,</l>
<l>Soe es kerse ende penninc mede.</l>
<l>Want die nu die werelt hanteert,</l>
<l n="2530">Hoe recht wel hi hem regneert,</l>
<l>Hine cant soe maken no bedriven,</l>
<l>Hine sal enen penninc te cort bliven;</l>
<l>Vergave God dat niemant ghinghe daer boven!</l>
<l>Mer salmen die heileghe scrifture gheloven,</l>
<l n="2535">Men moet al weder gheven soe claer,</l>
<l>Dats niet en ghebrect een haer.</l>
<l>Ja, die ziele, na dat wi lesen,</l>
<l>Moet also claer van sonden wesen</l>
<l>Als dat oghe van stubbe sy,</l>
<l n="2540">Sal hi Gode comen by.</l>
<l>Daer omme is die biechte goet,</l>
<l><pb n="287"/>Want si alle smette af doet,</l>
<l>Want soe wie wel biechten gaet</l>
<l>Ende penitencie ontfaet</l>
<l n="2545">Mit berouwe van sijnre mesdade,</l>
<l>Al storve hi heer hi voldade</l>
<l>Sine penitencie ende sine soene,</l>
<l><milestone unit="fol" n="86r"/> Des hi wille hadde te voldoene,</l>
<l>Often God hier liete leven,</l>
<l n="2550">Nemmermeer wort hi verdreven</l>
<l>Vander ontfermigher Gods memorien,</l>
<l>Hine salne ontfanghen in sijnre glorien.</l>
<l>Sterft dan die mensche, alsoet al moet,</l>
<l>Soe duncket den pape goet</l>
<l n="2555">Datmen bega met messanghe,</l>
<l>Op dat hi den offer ontfanghe.</l>
<l>Hoe hi sterf of wat hem let,</l>
<l>Des hi te sijn testament beset</l>
<l>Ende hine daer in wel bewaert,</l>
<l n="2560">Hi acht luttel waer hi vaert.</l>
<l>Die meeste menighe es dus ghedaen;</l>
<l>Mer sullen si voer Gode volstaen</l>
<l>Daer mede? Dat es mi verborghen.</l>
<l>Doch ic laet hem selven sorghen;</l>
<l n="2565">Si weten den wech gaen, of si willen.</l>
<l>Die maghe sijn oec goet te stillen,</l>
<l>Die tgoet na hen selen deilen;</l>
<l>Moghen si den pape die ziele bevelen</l>
<l>Ende graven den doden, hets ghenoech.</l>
<l n="2570">Maer hi die alle die zierheit droech</l>
<l>Ende dient ie was al onderdaen,</l>
<l><pb n="288"/>Leit daer hi en mach rien no gaen.</l>
<l>Men draechten, ende die ghebueren gaen mede</l>
<l>Om offeren, dat es nu die zede;</l>
<l n="2575">Elc offert daer der zielen te baten,</l>
<l>Dats een werc van karitaten.</l>
<l>Ende neemt, of die dode lichame</l>
<l>Sine ziele met enigher mesquame</l>
<l>Belast hadde met onrechten goede,</l>
<l n="2580">Dat noch onghebetert stoede,</l>
<l>Dat willen si metten offer quiten,</l>
<l>Met haren penninghe, met haren miten</l>
<l>Sulke lude pleghen oec mede</l>
<l>Te offeren van rechter zede, </l>
<l n="2585">Soe wanneer dat si misse horen,</l>
<l>Maer gherne bringhen si te voren</l>
<l>Den quaetsten penninc ten pape waert.</l>
<l>Dese maken Gode enen vlessenen baert,</l>
<l>Mer si doent om der werelt name.</l>
<l n="2590">Dese offerande es Gode bequame</l>
<l>Also hise van Caym begherde,</l>
<l>Daer die vlamme af sloech in derde.</l>
<l>Hine hadde gheen onrecht goet nochtan,</l>
<l>Want doen en waren meer wijf no man</l>
<l n="2595">Dan sijn vader ende sijn moeder,</l>
<l>Sijn twe susteren, hi ende sijn broeder;</l>
<l>Van wien moch hijt dan hebben ghehad?</l>
<l>Maer het ghesciede allene om dat</l>
<l>Hi metten refuse van sinen lande</l>
<l n="2600"><milestone unit="fol" n="86v"/> Gode wilde doen offerande.</l>
<l>Hi nam eenen arghen scoef onclaer</l>
<l>Om te offeren opt outaer;</l>
<l><pb n="289"/>Dat dede die vrecke ghierichede.</l>
<l>Noch hebben sulke die zede,</l>
<l n="2605">Die trefuys van haren penninghen</l>
<l>Gherne ten outare bringhen,</l>
<l>Ende recht also si Gode begaven,</l>
<l>Also sal hise wider laven,</l>
<l>Ist in almossen oft in offerande.</l>
<l n="2610">Maer toffer dat voer Gode sal standen,</l>
<l>Dat doet sinte Matheeus verstaen</l>
<l>Int ewangelie: "Alstu sult gaen</l>
<l>Ten outaer dijn offer bringhen,</l>
<l>Bedinct di oftu enighe dinghen</l>
<l n="2615">Van onvreden mit dinen broeder heefs;</l>
<l>Keer wider eer du dijn offer gheefs</l>
<l>Ende maect met hem een soene gave,</l>
<l>Dan offerstu Gode een lieve have,</l>
<l>Ist offerande oft ghebet."</l>
<l n="2620">Als wi niet met hoeftsonden sijn besmet</l>
<l>Ende wi in caritaten staen,</l>
<l>Soe es ons offer van Gode ontfaen.</l>
<l>Als oec een sijn offerande doet</l>
<l>Ende onder hem hevet onrecht goet,</l>
<l n="2625">Hoe sal hi Gode daer mede eeren,</l>
<l>Hine moet tonrecht ierst wider keren?</l>
<l>Hoe salic scoone dwaen mijn anschijn</l>
<l>Mit minen handen die slijckich sijn?</l>
<l>Clare di selven, soe kent di God,</l>
<l n="2630">Ende en ghift hem niet tquaeste lot,</l>
<l>Also die vrecke Caym dede,</l>
<l>Ist almoesse, offerande oft ghebede.</l>
<l>Ghevet minnentlike, gherne ende goet,</l>
<l><pb n="290"/>Alstu wils datti God wider doet,</l>
<l n="2635">Na dijn vermoghen ende anders niet,</l>
<l>Want God den wille binnen siet.</l>
<l>Dese messe over den dooden</l>
<l>Sal doen, als over scout gheboden,</l>
<l>Die prochipape selve, oft hi</l>
<l n="2640">Die die kerke bevolen si,</l>
<l>Om dat hi es sijn prochiaen;</l>
<l>Mer dander mach een cappelliaen</l>
<l>Doen bi beden of bi mieden;</l>
<l>Mer over gheenrande lieden</l>
<l n="2645">En mach die cureyt sijn leven duere</l>
<l>Doen misse dan in sijnre cure</l>
<l>Behoren; dit es een recht bescreven.</l>
<l>Nu vint men sulc die in haer leven</l>
<l>Bi machte of hulpe van loesen heren</l>
<l n="2650">Dat volc roeven of transineren,</l>
<l><milestone unit="fol" n="87r"/> Of ander die met onrechten vonden</l>
<l>Haer ghebueren haer goet af stonden,</l>
<l>Met stelen, met woekeren of mit voercoepe,</l>
<l>Ende bringhens also vele te hoepe</l>
<l n="2655">Ende houdent also langhe onder,</l>
<l>Dat sine weten hier no gonder</l>
<l>Hem weder te gheven, dien sijt af nepen,</l>
<l>Ende worden also begrepen,</l>
<l>Dat si stichten cappelrien</l>
<l n="2660">Oft gasthuse, oft outare doen wien</l>
<l>Bi haren confessoren rade,</l>
<l>Diere meer baten af hebben dan scade,</l>
<l>Ende wanen Gode voldoen daer mede.</l>
<l>Mer salmen liden die rechte waerhede,</l>
<l n="2665"><pb n="291"/> Al daden si alle die messen singhen</l>
<l>Die men soude moghen volbringhen</l>
<l>In hondert jaren in allen straten,</l>
<l>Ten soude hem niet een hellinc baten,</l>
<l>Ten ware altoes buten gheseit</l>
<l n="2670">Die grondelose Gods ontfermicheit,</l>
<l>Of der gheenre daer tgoet af quam</l>
<l>Ende die ment met onrechte af nam,</l>
<l>Ende hadden ghehad verduldichede</l>
<l>Ter tijt dat men hem onrecht dede,</l>
<l n="2675">Ende Gode om ghene wrake en baden.</l>
<l>Mer die weldaet entie ghenaden</l>
<l>Sal den ghenen tebaten comen,</l>
<l>Die men tgoet af heeft ghenomen,</l>
<l>Tot dat onrecht es ghedaen;</l>
<l n="2680">Ende sciet daer iet over, dat sullen ontfaen</l>
<l>Sine naeste vriende, die tsijnre noot</l>
<l>Hem bi bleven totter doot.</l>
<l>Mer eest goet wel ghewonnen,</l>
<l>Soe sal hem God daer gracie gonnen,</l>
<l n="2685">Dattie weldaet entie misse</l>
<l>Sijnre zielen sal doen verlatenisse,</l>
<l>Ende tot sijnre ghenaden ontfaen.</l>
<l>Al ware oec quaet die cappellaen</l>
<l>Die de misse over hem dede,</l>
<l n="2690">Te minder es Gods ontfermichede</l>
<l>Daer af niet van enen cave.</l>
<l>Ghelijc dat men den armen gave</l>
<l>Broot om die minne van Gode;</l>
<l>Al sent ment met enen quaden bode,</l>
<l n="2695">Tbroot en salts te wers niet smaken</l>
<l><pb n="292"/>In die hongherighe kaken.</l>
<l>Also es die messe oec mede,</l>
<l>Al ware die pape quaet diese dede,</l>
<l>Op dat die dode die volcomenheit</l>
<l n="2700">Vanden drie poenten vore gheseit</l>
<l>Hadde, die ter zalicheit hoeren.</l>
<l><milestone unit="interpolation" n="openi2001" /><hi rend="italic">Dat is, als ic voren hebbe bediet:</hi> </l>
<l><hi rend="italic">Rouwe, biechte ende voldoen</hi> </l>
<l><hi rend="italic">Van allen dies hy hadde gheploen,</hi> </l>
<l><hi rend="italic">Daer sonden oft onrecht in lach,</hi> </l>
<l><hi rend="italic">Ghebetert also verre als hy mach.</hi> </l>
<l><hi rend="italic">Al waert oec dat hem anden goede ghebrake</hi> </l>
<l><hi rend="italic">Ende eenen wille der beteringhe an hem stake,</hi> </l>
<l><hi rend="italic">Dat altoes te betren, oft hijs vermochte,</hi> </l>
<l><hi rend="italic">Met dien wille in goeden ghedochte</hi> </l>
<l><hi rend="italic">So ontfaetten dan God ende wort vercoren</hi>.<milestone unit="interpolation" n="eindi2001" /></l>
<l>Mer over dien ghenen die es verloren</l>
<l>Soe en ghebiet die heileghe kerke</l>
<l>Ghene caritatelike ghewerke</l>
<l n="2705">Te doene, noch minre, noch meere,</l>
<l><milestone unit="fol" n="87v"/> Want si sijn ghetorment zeere</l>
<l>Met ewigher pinen sonder verlaet,</l>
<l>Dat hem mach hulpen ghene weldaet.</l>
<l>Mer over die in purgatorien sijn</l>
<l n="2710">Salmen cleeder, broot ende wijn</l>
<l>En andre weldaet doen den armen.</l>
<l>God sal bi sijnre ghenaden ontfermen</l>
<l>Der zielen ende doense verbliden</l>
<l>Ter glorien, daer wi al toe tiden</l>
<l n="2715">Ende daer wi allen ghemaect toe waren.</l>
<l>Nu willic sonder sparen</l>
<l>Gode van sijnre ghenaden dancken,</l>
<l>Dat hi minen armen sin ende crancken</l>
<l>Soe hevet bestiert, dat ic dit werc</l>
<l n="2720">Volbrocht hebbe, arme, sondighe clerc,</l>
<l><pb n="293"/>Bi sijnre ghenaden, met mijnre pinen,</l>
<l>Als ic best can na den latine;</l>
<l>Twelke in heeft ende albisondert</l>
<l>Der verse XXIX hondert.</l>
<l><hi rend="italic">Luttel min oft luttel meer.</hi> </l>
<l><hi rend="italic">Men screeft indat jaer van onsen Heer</hi> </l>
<l><hi rend="italic">Dusentvierhondert - doen wast volent -</hi> </l>
<l><hi rend="italic">Ende LI, recht daer ontrent,</hi> </l>
<l><hi rend="italic">Des smerghens na sinte Maurisius dach,</hi> </l>
<l><hi rend="italic">Die na sinte Matheus ghelach.</hi> </l>
<l><hi rend="italic">Die dit dichte hiet Willem een Weert.</hi> </l>
<l><hi rend="italic">Allen lieden bidhy ende begheert,</hi> </l>
<l><hi rend="italic">Over hem te biddene datten God verlichte.</hi> </l>
<l><hi rend="italic">Oec so bidhy hem die dit ghedichte</hi> </l>
<l><hi rend="italic">Lesen zelen oft scriven,</hi> </l>
<l><hi rend="italic">Dat sijt al so laten bliven</hi> </l>
<l><hi rend="italic">Sonder te mindren oft te meerdren,</hi> </l>
<l><hi rend="italic">Ende den sin niet te corumperen;</hi> </l>
<l><hi rend="italic">Want hy hevet fray ghescreven</hi> </l>
<l><hi rend="italic">Na tlatijn, ende voert ghegheven</hi> </l>
<l><hi rend="italic">Een yghelijc te lesen ter zielen baten,</hi> </l>
<l><hi rend="italic">Die haer sonden willen laten,</hi> </l>
<l><hi rend="italic">Dat sy hem hier in spieghelen moghen,</hi> </l>
<l><hi rend="italic">Hoe dat sy bliven ombedroghen</hi> </l>
<l><hi rend="italic">Vanden viant tot allen stonden,</hi> </l>
<l><hi rend="italic">Want het es een spieghel van sonden.</hi> </l>
<l><hi rend="italic">God gheve dat sy alle so claer</hi> </l>
<l><hi rend="italic">Daer in sien moeten, diet hier naer</hi> </l>
<l><hi rend="italic">Selen lesen oft hoeren lesen,</hi> </l>
<l><hi rend="italic">Dat sijs te beter moeten wesen,</hi> </l>
<l><hi rend="italic">Ende dat hijs mede gheniete diet dichte</hi> </l>
<l><hi rend="italic">Voer Gode, dat hy ons ten eewighen lichte</hi> </l>
<l><hi rend="italic">Moet brenghen na dit leven.</hi> </l>
<l><hi rend="italic">Amen; hier mede so eest volscreven.</hi> </l>
<l><hi rend="italic">Amen</hi>.</l>
</body>
</text>
</TEI.2>
