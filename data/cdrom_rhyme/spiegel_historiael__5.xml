<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Spiegel historiael (vijfde partie)</title>
<author>Lodewijk van Velthem</author>
</titleStmt>
<editionStmt>
<edition>H. vander Linden, W. de Vreese, P. de Keyser en A. van Loey, Lodewijk van Velthem's voortzetting van den Spiegel Historiael. Drie delen. Brussel, 1906-1938.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Spiegel historiael (vijfde partie)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Lodewijk van Velthem"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1315"/></interpGrp>
<interpGrp type="witnessYear_from"><interp value="1315"/></interpGrp>
<interpGrp type="pubYear_to"><interp value="1335"/></interpGrp>
<interpGrp type="witnessYear_to"><interp value="1335"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Spiegel historiael (vijfde partie)</TITEL>
<TITEL>Spiegel historiael (continuatie)</TITEL>
<TITEL>Spiegel historiael</TITEL>
<author>Lodewijk van Velthem</author>
<AARD>Rijm</AARD>
<BRON nr="D86">Leiden, Bibliotheek der Rijksuniversiteit, B.P.L. 14 E</BRON>
<DATUM>1315-1335</DATUM>
<OMVANG>27323 verzen</OMVANG>
<BRON.OPM>Handschrift van 94 folia, 3 kolommen per bladzij, 50 regels per kolom; het hs. telde oorspronkelijk 95 folia, maar tussen fol. 69 en 70 ontbreekt een blad.</BRON.OPM>
<EDITIE>H. vander Linden, W. de Vreese, P. de Keyser en A. van Loey, Lodewijk van Velthem's voortzetting van den Spiegel Historiael. Drie delen. Brussel, 1906-1938.</EDITIE>
<STATUS>Kritisch</STATUS>
<BRONMNW>1322 </BRONMNW>
<EDITIE.OPM>Deel 1 van de editie bevat Boek 1-2, dl. 2 bevat Boek 3-4 en dl. 3 Boek 5-8; de paginering is niet doorlopend, maar wordt bij elk deel hernomen; in de hier gepresenteerde tekst verwijst het eerste cijfer na de accolade steeds naar het deelnummer van de editie. Deel 1 opent op p. 1-5 met Die ordinancie vander vijfter pertien vanden Spieghel Hystoriale. lij, het inhoudsoverzicht van de Vijfde Partie; aangezien deze ordinancie door de editeurs uit Jacob van Maerlants Spiegel historiael gelicht werd en dus in feite niet tot Van Velthems tekst behoort, werd dit stuk hier niet overgenomen. De tekst die op het tussen fol. 69 en 70 ontbrekende blad gestaan moet hebben, werd in de editie aangevuld met de tekst van fragmenten uit Gent en Leuven; deze passage, te vinden op p. 113-123 van dl. 3, werd hier cursief en tussen vierkante haken geplaatst; ze werd bij de versnummering niet meegerekend. De marginalia (foli&#x00EB;ring, verwijzingen naar Vincentius van Beauvais' Speculum Historiale en de afzonderlijke versnummering per hoofdstuk) zijn in de hier gepresenteerde tekst achterwege gelaten. De correcties die door de editeurs in een lijst met errata voorin in de editie vermeld worden, werden in de tekst verwerkt.</EDITIE.OPM>
<BRONNEN>Het hs. Leiden, Bibliotheek der Rijksuniversiteit, B.P.L. 14 E is het enige waarin de vijfde partie van de Spiegel historiael vrijwel geheel werd overgeleverd. Tekstgedeelten die in dit handschrift ontbreken zijn bewaard gebleven in Gent, Bibliotheek der Rijksuniversiteit, 2541,13 (fragm.), Gent, Bibliotheek der Rijksuniversiteit, 2541,14 (fragm.) en Leuven, Universiteitsbibliotheek, z.s. (fragm.) [verloren gegaan].</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter"><pb n="1,6"/> [DIE PROLOGHE.]</head>
<l>Die Vader, die al hevet gemaect</l>
<l>Dat in die werelt slaept ende waect,</l>
<l>Ende dat lijf ende vorme hevet ontfaen;</l>
<l>Die Sone, diet oec, sonder waen,</l>
<l n="5">Al hevet gecocht, groet ende clene,</l>
<l>Dattie Vader maecte gemene,</l>
<l>Ende daer omme oec gaf sijn lijf;</l>
<l>Die heylige Geest, die sonder blijf</l>
<l>Al volinde ende al voldede</l>
<l n="10">Dattie Vader entie Sone mede</l>
<l>Hadden begonnen onder hen:</l>
<l>Dus wrachte hare drier sen</l>
<l>Al eens in ere geweldicheden</l>
<l>Ende oec in ere drivoudicheden,</l>
<l n="15">Alse inden Vader ende in den Sone,</l>
<l>Ende inden heyligen Geest, die scone</l>
<l>Hem can voegen mettesen tween;</l>
<l>Hets recht, want si drie aleen</l>
<l><pb n="1,7"/> Oyt waren ende bliven selen.</l>
<l n="20">Desen drien willic bevelen</l>
<l>Mine ziele ende minen sen:</l>
<l>Want ic dies wel bedacht ben.</l>
<l>Dat ic sonder hem mach niet.</l>
<l>Nu merct wel ende ane siet,</l>
<l n="25">Ende hebbet bi u wel u gedochte,</l>
<l>Hoe yemen yet gedoen mochte</l>
<l>Jegen den Vader, hine dade meest</l>
<l>Jegen den Sone enten heyligen Geest:</l>
<l>Want u wel georkent es,</l>
<l n="30">Dat dese drie, sijt seker des,</l>
<l>Een persoen wesen moet.</l>
<l>Ic, die int gelove goet</l>
<l>Ben ende vaste mi houde daer ane,</l>
<l>Bidde desen persoen ende mane,</l>
<l n="35">Dat hi mijn herte also verlichte,</l>
<l>Dat ic te poente dit gedichte</l>
<l>Gemake ende dit volbringen moete.</l>
<l>Des biddic u, Maria soete,</l>
<l>Met Jhesum uwen sone goet;</l>
<l n="40">Want hebbic uwer beider spoet,</l>
<l>Sone es mijn dichten niet te swaer,</l>
<l>Want u troest nemt mi den vaer,</l>
<l>Dat ic mi ontsie te min.</l>
<l>                Nu hort hier dat begin,</l>
<l n="45"><pb n="1,8"/> Waer af dat ic dichten sal.</l>
<l>Gehort hebdi, groet ende smal,</l>
<l>Hoe die werelt al haer dinge</l>
<l>Gehandelt hevet sonderlinge,</l>
<l>Tote op keyser Vrederics doet;</l>
<l n="50">Ende daer na quamen inder noet</l>
<l>Menfroet ende oec Coenraet.</l>
<l>Overmids haer quade daet.</l>
<l>Dit staet inde vierde pertie,</l>
<l>Van coninc Lodewijc, die goede, de vrie,</l>
<l n="55">Die den Spiegel maken dede.</l>
<l>Daer af hebdi gehord oec mede</l>
<l>Hoe hi starf vor Thinius int here.</l>
<l>Tot desen tiden, tot tesen here,</l>
<l>Hebdi [<hi rend="italic">die</hi>] jeesten al gehord</l>
<l n="60">In vier pertien bringen vord:</l>
<l>Salic u hier vord berichten</l>
<l>Tot onsen tiden, ende dichten</l>
<l>Alle die dinge, groet ende smal,</l>
<l>Die gesciet sijn overal.</l>
<l n="65"><pb n="1,9"/> Ende desen boec willic heten</l>
<l>Die vifte pertie, ut gespleten</l>
<l>Allen den andren van selsenheden</l>
<l>Ende van goeder nuttelijcheden,</l>
<l>Die in .lx. jaren sijn gesciet.</l>
<l n="70">Dat vore was en es al niet</l>
<l>Jegen twonder dat gesciet es</l>
<l>Binnen deser tijt, des sijt gewes,</l>
<l>Sint dat Willem van Hollant</l>
<l>Dat keyserike nam in hant;</l>
<l n="75">Want op hem willic beginnen</l>
<l>In Marien [<hi rend="italic">namen</hi>] der coninginnen.</l>
</div>
<div type="chapter"><head type="chapter comment"><pb n="1,10"/> [EERSTE BOEK.]</head>
<div type="subchapter"><head type="subchapter">Vanden lantgrave van Doringen, hoene die paus ten coninc coes. j. </head>
<l>Na des keysers Vrederijcs doet,</l>
<l>Die menigen brachten in pinen groet,</l>
<l>So coes die paus Innocent</l>
<l>(Maer niet met alder heren concent)</l>
<l n="5">Den lantgrave van Doringen.</l>
<l>Maer dese en conste niet bedwingen</l>
<l>Sijn wedersaken, so dat hi</l>
<l>Niet coninc en hiet; ende hier bi</l>
<l>Sone willic op hem beginnen niet,</l>
<l n="10">Want hijt oec gewerden liet</l>
<l>Ende hem der pinen oec verdroet</l>
<l>Jegen Coenrade ende jegen sijn conroet</l>
<l>Te stridene altenen, dies niene verdochte;</l>
<l>Want hijs oec niet volbringen mochte,</l>
<l n="15"><pb n="1,11"/> Om siecheit die hem ane quam,</l>
<l>Daer hi oec dien doet an nam.</l>
<l>Om dese sake, om dese dingen</l>
<l>En willicken metten keyserlingen</l>
<l>Niet gereckelike tellen;</l>
<l n="20">Doch mach hi heten der gesellen,</l>
<l>Maer niet van gerechten aerde,</l>
<l>Want hi noyt quam indie waerde;</l>
<l>Daerom latic van hem bliven.</l>
<l>Maer ic sal u die dinge bescriven</l>
<l n="25">Die gesciede in desen tiden;</l>
<l>Al latict hier dus over liden,</l>
<l>Ic salt vertrecken groet ende smal,</l>
<l>Onder den keyser Willem al,</l>
<l>Dies graven sone was van Hollant,</l>
<l n="30">Hoe hi tconincrike nam in hant,</l>
<l>Ende met concente vanden heren.</l>
<l>Dat salic u in teerste leren.</l>
<l>Ende hoe hi tAken quam in die stat,</l>
<l>Ende den keyserliken stoel besat,</l>
<l n="35">Sijn doen ende sijn leven al,</l>
<l>Dat hem gesciede groet ende smal,</l>
<l>Salic u secgen in rimen slecht;</l>
<l>Ende oec mede alt gevecht</l>
<l>Dat in sinen tiden gesciede,</l>
<l n="40">Van allen landen, van allen dieden,</l>
<l>Van wonder, van tempeesten, van prophecien,</l>
<l>Gelijc dat secgen die ander pertien,</l>
<l><pb n="1,12"/> Deen voren, ende dander na,</l>
<l>Dat elc op sijn carnatioen sta</l>
<l n="45">Ende onder elken keyser geset,</l>
<l>Daer dwonder bi gesciede met.</l>
<l>Gelijc dat in heeft dlatijn,</l>
<l>So salict in dietsce maken fijn,</l>
<l>Ende oec mede in .vi[<hi rend="italic">i</hi>]j. boeken,</l>
<l n="50">Diemen verre heeft doen soeken.</l>
</div>
<div type="subchapter"><head type="subchapter">Hoe Willem van Hollant coninc ward. ij. </head>
<l>Willem, Florens sone van Hollant,</l>
<l>Ende joncfrouwe Machtelden van Brabant,</l>
<l>Die smiddels hertogen dochter was</l>
<l>Vanden drien Heinriken, alsict las,</l>
<l n="55">Dese werd te coninc gecoren,</l>
<l>In manieren als gi selt horen.</l>
<l>Heinric van Brabant, die hertoge[.],</l>
<l>Die doe was .i. prinse hoge,</l>
<l><pb n="1,13"/> Ende Willems maech was, alsment kent,</l>
<l n="60">Hem was vanden paus gesent</l>
<l>Van Aelmaengen dat keyserike.</l>
<l>Doen gaf hijt vord dier gelike</l>
<l>Willemme sinen neve saen,</l>
<l>Diet vromelike heeft bestaen.</l>
<l n="65">Nochtan en was hi doe niet out;</l>
<l>Want doe sijn vader der doet scout</l>
<l>Betaelde, screefmen ons heren jaer</l>
<l>.xij<hi rend='sup'>c</hi>. ende .xxxiiij. vor waer;</l>
<l>Ende Willem hadde .xxi. der jare</l>
<l n="70">Doemen coninc coes daer nare.</l>
<l>Dese Willem had te wive ontfaen</l>
<l>Des hertogen dochter, hebbic verstaen,</l>
<l>Van Brugewijc, Lisebet hiet;</l>
<l>Daer hi enen sone af liet,</l>
<l n="75">Die Florens hiet bi namen.</l>
<l>                Doe die sake so vort quamen,</l>
<l>Dat Willem te coninc was gecoren,</l>
<l>Dedi alsmen plach daer voren,</l>
<l>Ende wilde den stoel besetten tAken;</l>
<l n="80">Ende begonde also die saken</l>
<l><pb n="1,14"/> Alse hi sculdich was te doene.</l>
<l>Aldus belach die stat die gone</l>
<l>Enen tijt, tot dat hi</l>
<l>Der stat wille gecreech daer bi;</l>
<l n="85">So dat sine in hebben gelaten,</l>
<l>Met bisscopen, met vele prelaten,</l>
<l>Die hi met brachte vor waer,</l>
<l>Gelijc hi sculdich was. Daer naer</l>
<l>Besat hi den stoel int inde,</l>
<l n="90">Ende na dat met groten gesinde</l>
<l>Trac hi vord te Coelne ward,</l>
<l>Ende berechtet daer na conincs ard;</l>
<l>Ende dede daer int lant gebieden</l>
<l>Van conincs halven alden lieden</l>
<l n="95">Pays ende vrede; ende datmen vord</l>
<l>Vans conincs Willems halven tbord</l>
<l>Vanden Rine suveren soude;</l>
<l>Dat elc here come boude</l>
<l>Die ten keyserike hort toe,</l>
<l n="100">Ende werde sijn man daer alsoe.</l>
<l><pb n="1,15"/> Met beden ende met behindicheden</l>
<l>Es hi thuus dor dlant gereden,</l>
<l>Ende maecte vrienscap jegen die heren.</l>
<l>Die hi niene conde bekeren</l>
<l n="105">Met gevechte, die trac hi an</l>
<l>Met worden ende met gichten dan.</l>
<l>Want vele waser daer noch toe,</l>
<l>Die onhoude herten hem droegen doe</l>
<l>Om Vrederijcs neve, Coenradine.</l>
<l n="110">Maer hi bluste al dese pine</l>
<l>Met gichten ende met gelove goet:</l>
<l>Dit es dat menigen swigen doet.</l>
<l>                In sijn irste jaer oec mede</l>
<l>Was Aelbrecht te Colen in die stede,</l>
<l n="115">Daer men af seget verre ende wide</l>
<l>Dat hi was in sinen tide</l>
<l>Bloeme van clergien al,</l>
<l>Alsic hier na wel secgen sal,</l>
<l>Daer ic u van sinen bloemen,</l>
<l n="120">Gelijc hi seide, .i. deel sal noemen.</l>
</div>
<div type="subchapter"><head type="subchapter">   Hoe coninc Willem tKeyserswarde wan. iij. </head>
<l>Doen coninc Willem had gevrijd</l>
<l>Om Coelne die straten, onlangen tijd</l>
<l><pb n="1,16"/> So lach hi daer, hebbic vernomen,</l>
<l>Hine wilde ander stede begomen.</l>
<l n="125">In desen dat hi trac van daer,</l>
<l>So quam hem ene boetscap swaer:</l>
<l>Dat hi tes Keyserswarde quame,</l>
<l>Oft hi behouden wille den name</l>
<l>Vander keyserliker crone.</l>
<l n="130">Aldus voer hi daerward scone,</l>
<l>Ende belacht met herecracht</l>
<l>vi. weken dach ende nacht.</l>
<l>Int leste moesten sijn ontfaen,</l>
<l>Of het waer over hem gegaen;</l>
<l n="135">Want hi met sinen here</l>
<l>Gewonnen had die meeste were.</l>
<l>Ende doen die ander dat vernamen,</l>
<l>Gaven si hem op te samen.</l>
<l>                Dus ward hi daer geweldich dies,</l>
<l n="140">Ende hadde daer af al sinen kies.</l>
<l>Doen dit die ander stede sagen,</l>
<l>Begonsten si hem meer versagen,</l>
<l>Ende maecte[<hi rend="italic">n</hi>] pays om dese dinc.</l>
<l>Ende hier met hi oec bevinc</l>
<l n="145">Een deel die[<hi rend="italic">r</hi>] gene, die waren nu</l>
<l>Sine wedersaken, dat secgic u,</l>
<l>Die van Coenraets maysniede waren:</l>
<l>Want doen si vernamen openbaren,</l>
<l><pb n="1,17"/> Dat hi tKeyserswarde had gewonnen</l>
<l n="150">Entie ander stede oec an hem ronnen,</l>
<l>Maectense mede vrienscap saen;</l>
<l>Ende hi heefse dus ontfaen</l>
<l>Ende getrocken an hem al.</l>
<l>Dus haddi int begin geval</l>
<l n="155">Van sinen conincrike groet,</l>
<l>Dat hem namaels clein bescoet.</l>
<l>                Men seget dicke, ende hets waer:</l>
<l>Na goet begin comet .i. swaer,</l>
<l>Ende, na cranc ende clene begin,</l>
<l n="160">Comet namaels groet gewin.</l>
<l>Daerom en selewi verheffen niet,</l>
<l>Al es dat ons geval gesciet.</l>
<l>Dan secgic niet bi desen allene,</l>
<l>Maer ic segt int gemene:</l>
<l n="165">Want ghi hebbet selden vernomen,</l>
<l>Die geluckech waren int anecomen,</l>
<l>Dat si lange geduren conden;</l>
<l>Om dat si deen na dander begonden</l>
<l>Ende si eles dan over quamen,</l>
<l n="170">Ende daer af mere dan hare namen.</l>
<l>Sone wilden si niewer op micken,</l>
<l>Ende wilden altenen vorward bicken</l>
<l>Ende altemale dan bringen onder;</l>
<l>Dan comt der avonturen wonder</l>
<l n="175">Alsi wanen ten besten wesen,</l>
<l>Ende slaetse, dat sijs niet connen genesen.</l>
<l><pb n="1,18"/> Aldus sciet nu dagelike.</l>
<l>Doen coninc Willem oec in sijn rike</l>
<l>Waenden ten besten hebben geweest,</l>
<l n="180">Ward hi vanden Vriesen gevreest</l>
<l>Ende ter doet bracht vor waer,</l>
<l>Alsic u tellen sal hier naer.</l>
<l>Maer wat gesciede in sinen tiden</l>
<l>Salic u hier overliden.</l>
</div>
<div type="subchapter"><head type="subchapter">Hoe die paus sinde anden patriarke van Jherusalem, dat hi hem die heren ende dlant bescrive. iiij. </head>
<l n="185">In coninc Willems eerste jaer,</l>
<l>So ward gesent al openbaer</l>
<l>Een boec van over zee bescreven,</l>
<l>Dat ward aldus utgegeven</l>
<l>Ende vortbracht in deser maniere,</l>
<l n="190">Alsic u tellen sal sciere.</l>
<l>                .I. paus, hiet Innocentius,</l>
<l>Die [<hi rend="italic">derde</hi>] van dere namen dus,</l>
<l>Hi begeerde te weten sere</l>
<l>Hoe menich soudaen, hoe menich here</l>
<l n="195"><pb n="1,19"/> Die enich lant had beseten,</l>
<l>Ende die hem oec dorste vermeten</l>
<l>Strijd te houden jegen kerstenhede;</l>
<l>Ende hoe menige stat oec mede,</l>
<l>Ende oec borge ende castele</l>
<l n="200">Elc here hadde tsinen dele,</l>
<l>Ende waer dat clcs goet was;</l>
<l>Hoe menige mile, hoe menigen pas,</l>
<l>Dat dene stat vander ander stoet;</l>
<l>Haer vastheit met ende haer goet,</l>
<l n="205">Ende hoe elc hicte, stede ende port:</l>
<l>Die ontboet hi vriendelijc vord</l>
<l>Toten patriarken van Jherusalem,</l>
<l>Dat hi des berichte hem</l>
<l>Na sijn beste oft hi conde.</l>
<l n="210">Om dese sake die patriarke begonde</l>
<l>Dit te besoeken al over zee,</l>
<l>Van heren, van steden, min no mee.</l>
<l>Gelijc dats hem onse eertsce vader</l>
<l>Die paus hadde gebeden algader,</l>
<l n="215">So dede hijt besocken ende scriven,</l>
<l>Ende en liets niet achter bliven</l>
<l>Waer hijt gevreischen conste,</l>
<l>So dat hi een boec begonste</l>
<l><pb n="1,20"/> Hier af te maken, dat hi soude</l>
<l n="220">Den paus senden also houde</l>
<l>Alst gemaect waer, godweet.</l>
<l>Dus wast in desen tiden gereet,</l>
<l>Doen send hijt hem also saen.</l>
<l>Hier vore dedic u oec verstaen,</l>
<l n="225">In die vierde pertie ane dinde,</l>
<l>Hoe die paus daer omme sinde;</l>
<l>Maer niet en sprect hi meer daer af,</l>
<l>Om dattie patriarke doe niene gaf</l>
<l>Dat boec ute na waerhede,</l>
<l n="230">Alse hi in dese pertie dede.</l>
<l>Sone wildict daer niet vorder dichten.</l>
<l>Daer om salict u hier berichten</l>
<l>In corten worden, na die waerheide,</l>
<l>Gelijc dattie boec seide.</l>
<l n="235">Ende irst werf hoe die heren heten</l>
<l>Die daer dlant hebben beseten.</l>
</div>
<div type="subchapter"><head type="subchapter">Van alden geslechten van over zee, ende waer af datsi quamen. v. </head>
<l>Twee gebroeder die hieten aldus:</l>
<l>Saladijn ende Sapha[<hi rend="italic">di</hi>]nus,</l>
<l>Die edel waren ende rike sere,</l>
<l n="240">Ende boven al sarrasinen here,</l>
<l><pb n="1,21"/> Ende daer al dat geslechte af quam</l>
<l>Ende al dat heerscap, alsict vernam,</l>
<l>Dat oyt sint geregneert heeft;</l>
<l>Na dat ons die waerheit geeft</l>
<l n="245">So regneerd oec nu ter stont.</l>
<l>                Saladijn, ic doet u cont,</l>
<l>Had .ix. sonen ende here groet,</l>
<l>Eer hi selve quam ter doet.</l>
<l>Ende Saphadijn die levede langer,</l>
<l n="250">Alne was hi niet so tanger</l>
<l>Alse sijn broeder was Saladijn.</l>
<l>Ende na die doet des broeder sijn</l>
<l>So doetdi alle sine kinder saen,</l>
<l>Sonder enen, die hadde ontfaen</l>
<l n="255">Die soudaen van Ycone,</l>
<l>Ende Moradijn so hiet die gone,</l>
<l>Ende dien onthilt hi [<hi rend="italic">jeghen</hi>] Saphadine</l>
<l>Dat hine niet ter doet ne pine.</l>
<l>Caliphus hadden bevolen heme</l>
<l n="260">Dat hijs harde wel waer neme,</l>
<l><pb n="1,22"/> Alse hi oec dede in alre tijt.</l>
<l>                Caliphus, dat wel seker sijt,</l>
<l>Es te seegen min no mere</l>
<l>Dan haer paus ende haer here,</l>
<l n="265">Ende dien die sarrasine algader</l>
<l>Eren, gelijc wi onsen vader</l>
<l>Den paus eren ende onderhorech sijn.</l>
<l>Gelijc so doen sijt hem in scijn</l>
<l>Ende houdene over haren paus met,</l>
<l n="270">Gelijc dat gedraget haer wet.</l>
<l>Ende Baldach es oec die hofstede</l>
<l>Van alden sarrasinen mede,</l>
<l>Gelijc dat Rome es dat hoft</l>
<l>Van al kerstenheide, dies geloft.</l>
<l n="275">Ende in Baldach, die rike stat,</l>
<l>Es Caliphus stoel gesat,</l>
<l>Ende daer staet Mamet, haer afgod.</l>
<l>Gelijc dat sente Peters gebod</l>
<l>Van Rome der stede ward uut gesent,</l>
<l n="280">Ende al kerstenhede es bekent,</l>
<l>In dier gelike so es Mamet</l>
<l>In Baldach die stat geset</l>
<l><pb n="1,23"/> Ende houtmen van hem sijn geboden,</l>
<l>Alse van haren oversten goden.</l>
<l n="285">Ende daer besochtene menech man</l>
<l>Die waent dat daer gewin leit an.</l>
</div>
<div type="subchapter"><head type="subchapter">Van Mamets pelgrinen ende van Caliphus haer paus manieren. vi. </head>
<l>Mamet besoect menich daer</l>
<l>Van so verre, dat hi vor waer</l>
<l>Een half jaer onder wegen es</l>
<l n="290">Eer hi weder, sijt seker des,</l>
<l>Met gemake thuus can comen.</l>
<l>Van selken lande heeftmen vernomen</l>
<l>Payne comen, die .xij. dachvarde</l>
<l>Voren met kemele gelike parde,</l>
<l n="295">Daer si nie water in vernamen;</l>
<l>Sonder alse die kemele quamen</l>
<l>Ende sere verdorst waren, godweet,</l>
<l>So namense haren voet gereet</l>
<l>Daer si water wisten onder,</l>
<l n="300">Ende sloegen daer die eerde besonder</l>
<l>Metten voete; ende daer naer</l>
<l>Graven die sarrasijn aldaer,</l>
<l>Ende vinden water saen daer neven,</l>
<l>Dat si haren kemelen geven.</l>
<l n="305"><pb n="1,24"/> Dits een wonder te secgen hier</l>
<l>Hoe dit geweten mach dit dier?</l>
<l>                Ende alse daer vele pelgrime sijn</l>
<l>Int jaer op enen gesetten termijn,</l>
<l>So gaet Caliphus ten tempel mede,</l>
<l n="310">Haer paus, metten volke gerede,</l>
<l>Ende ane beet Mamet in deser maniere:</l>
<l>Metten houede niget hi sciere</l>
<l>Driewerf, al biddende sere,</l>
<l>Ende danct Mamet al siere ere;</l>
<l n="315">Ende alse sijn beden dan es gedaen,</l>
<l>Eer hi uter kerken mach gaen</l>
<l>So hout hi e<hi rend="italic">t</hi>entijt daer,</l>
<l>Met groten lichte harde claer,</l>
<l>So dat verre die claerheit sal gaen,</l>
<l n="320">Ende dit es Mamet te eren gedaen.</l>
<l>Ende alse die etentijt es leden,</l>
<l>So se<hi rend="italic">t</hi>tmen Caliphus daer ter steden</l>
<l>Ene diere crone opt hoeft daer,</l>
<l>Ende gaet tsinen palayse daer naer;</l>
<l n="325">Dits sine maniere van siere ere.</l>
<l>                Moradijn, die dese grote here</l>
<l><pb n="1,25"/> Bevolen had den soudaen,</l>
<l>Alsic u hier vore dede verstaen,</l>
<l>Dese Moradijn had Halapien al,</l>
<l n="330">Met datter toe horde, groet ende smal;</l>
<l>Ende daer horden oec toe wel besondert</l>
<l>Onder stede ende castele .cc.</l>
<l>Mer die dorpe dier horen an</l>
<l>En konde gerekenen geen man:</l>
<l n="335">So menich esser daer geseten,</l>
<l>Dat wi die waerheit niene weten.</l>
<l>Daer om latict aldus bliven,</l>
<l>Ende sal u vord van Saphadijn seriven,</l>
<l>Die Saladijns kijnder alle versloech,</l>
<l n="340">Sonder desen daer ic nu af gewoech.</l>
<l>Ende desen haddi verslegen met,</l>
<l>En hadden Caliphus niet belet.</l>
</div>
<div type="subchapter"><head type="subchapter">Van Saphadijns kindren, die lantscepe houdende sijn. vij. </head>
<l>                Saphadijn, die dede ontliven</l>
<l>Sijns broeder kinder om dat hi bliven</l>
<l n="345">Waende here met sinen kinden,</l>
<l>Na dat wi die waerheit vinden,</l>
<l><pb n="1,26"/> Hadde .xv. sonen met,</l>
<l>Die hi al hevet wel beset</l>
<l>In groter heerscapien ende in rijcheit,</l>
<l n="350">Dat u hier nu werd geseit.</l>
<l>                Sijn outste sone Melechadinus</l>
<l>Dien gaf hi te dele aldus:</l>
<l>Egipten al, groet ende clene,</l>
<l>Met .c. dusent <hi rend="italic">dor</hi>pen gemene.</l>
<l n="355">Al recht toten middage vord</l>
<l>So strecte henen daer sijn bord.</l>
<l>                Die outste daer na hiet Coradijn,</l>
<l>Ende dien gaf die vader sijn</l>
<l>Damascene, ende die heylige stede</l>
<l n="360">Van Jherusalem so hilt hi mede,</l>
<l><pb n="1,27"/> Ende alt dlant, alsict oec las,</l>
<l>Dat der kerstine mede was.</l>
<l>Ende onder dese mogenthede</l>
<l>Sijn onder castele ende stede</l>
<l n="365">ccc., sonder die dorpe, godweet,</l>
<l>Die te telne sijn ongereet.</l>
<l>                Die derde sone Melethiphus hiet.</l>
<l>Desen die vader te dele behiet</l>
<l>Gemelle, ende alt conincrike</l>
<l n="370">Dat daer om lach dier gelike.</l>
<l>Ut genomen die dorpe vor waer,</l>
<l>So horden daer toe al openbaer</l>
<l>ccc. ende een casteel ende stede;</l>
<l>Dit was die gene al houdende mede.</l>
<l n="375">                Die vierde hiet Meliomodelrijn,</l>
<l>Ende dese hadde ten dele sijn</l>
<l>Alt lant van Asyen, des sijt gewes,</l>
<l>Met al datter toe horende es;</l>
<l>Dat wel onder stede ende castele</l>
<l n="380">D<hi rend="italic">c</hi>. hevet te sinen dele,</l>
<l><pb n="1,28"/> Sonder die dorpe diere in staen.</l>
<l>Die al buten der rekeningen gaen.</l>
<l>                Die vifte hiet Mel<hi rend="italic">c</hi>isemaphat.</l>
<l>Dlant van Saerken hi besat,</l>
<l n="385">Daer Abel in gedoet was</l>
<l>Ende hier toe horen, sijt seker das,</l>
<l>dccc. onder castele ende stede,</l>
<l>[<hi rend="italic">S</hi>]onder dorpe getellet mede.</l>
<l>                Die seste hiet Melchinach.</l>
<l n="390">Die hadde trike van Baldach,</l>
<l>Met al datter toe horende es,</l>
<l>Gelijc ict vore vermaende des,</l>
<l>Daer Caliphus in heeft sijn wone.</l>
<l>                Salaphas hiet die sevende sone,</l>
<l n="395">Ende dese en hout no lant no stede.</l>
<l>Mer sine broeders geven hem mede</l>
<l>Alle jare .ij. scone part,</l>
<l>Elc van hem, ende wel beward</l>
<l>Met breidele ende met sadele diere;</l>
<l n="400">Ende daer op elc na die maniere</l>
<l><pb n="1,29"/> Dusentech bisante van goude goet.</l>
<l>Dese Salaphas oec altoes moet</l>
<l>Sijn met sinen vader Saphadine,</l>
<l>Ende voren die baniere sine.</l>
<l n="405">                Ende alse dese Saphadijn</l>
<l>Vard visenteren die kinder sijn,</l>
<l>So doet hi purper an, dies geloeft,</l>
<l>Ende oec mede al om sijn hoeft.</l>
<l>Ende dan comen sine kinder hem jegen</l>
<l n="410">ix. milen, na haer plegen;</l>
<l>Ende alsi den vader beginnen naken,</l>
<l>So plegen si ere saken</l>
<l>Dat si hem .iiij. werf nigen neder,</l>
<l>Ende cussen sinen voet dan weder;</l>
<l n="415">Ende daer na saen alte hant</l>
<l>Cussen si des vader hant.</l>
<l>Ende daer [<hi rend="italic">na</hi>] die vader menichfoude</l>
<l>Cus<hi rend="italic">t</hi>en weder met gewoude,</l>
<l>Ende geeft dan elken .i. vingerlijn,</l>
<l n="420">Gevormt na tgebeelde sijn.</l>
<l>Ende dese, die ic hier hebbe geseit,</l>
<l>Vader, kinder, na die waerheit,</l>
<l>Wilden alt lant, verre ende wide,</l>
<l>Wat dat horde ter kersten side,</l>
<l n="425"><pb n="1,30"/> Ende alle tribute wildense geven,</l>
<l>Datden patriarke horde beneven</l>
<l>Ende der kerken van Rome der stede,</l>
<l>Op dat si mochten in payse, in vrede</l>
<l>Die ander lande houden nu.</l>
<l n="430">Dit boden si, dat secgic u.</l>
</div>
<div type="subchapter"><head type="subchapter">Noch van Saphadijns kindren, ende sinen wiven. viij. </head>
<l>Twee van Saphadijns kinder</l>
<l>Hebben oec in hoeden ginder</l>
<l>Theylich graf, dat oec ter stede</l>
<l>Onder tiden onse liede hoeden mede;</l>
<l n="435">Entie offerande nemense daer</l>
<l>Die wel rentet over jaer</l>
<l>.xx.<hi rend='sup'>m</hi> sarrasijnsce bisante.</l>
<l>Dit deilden onder hem dese serjante,</l>
<l>Die twee outste vanden gonen,</l>
<l n="440">Ende vier van sinen joncsten sonen</l>
<l><pb n="1,31"/> Bevreden ende hoeden dwater dus</l>
<l>Dat geheten es Licalus,</l>
<l>Dat alle jare in ogest maent</l>
<l>Egipten dor vloyt ongewaent.</l>
<l n="445">Ende hier toe hord .i. rente groet</l>
<l>Van .xl.<hi rend='sup'>m</hi> bisanten roet.</l>
<l>                Die twee joncste vanden vieren</l>
<l>Die sijn gelupt nader manieren</l>
<l>Datmen capune te vorne pleget.</l>
<l n="450">Ende dese hoeden, alsemen seget,</l>
<l>Die offerande van Mamet</l>
<l>Ende sijn daer toe dus geset.</l>
<l>Ende dit deflense onder heme.</l>
<l>Dits jaerlijcs ward, alsict verneme,</l>
<l n="455">.xxx.<hi rend='sup'>m</hi> gouden bisante.</l>
<l>Nu wetti die rente van haer lande.</l>
<l><pb n="1,32"/>                 Saphadijn, deser kinder vader,</l>
<l>Hadde oec .xv. wijf tenegader,</l>
<l>Ende haer erve dat hem horde toe.</l>
<l n="460">Ende alsi met ere wilde slapen doe,</l>
<l>Die dedi roepen in sine palayse,</l>
<l>Ende daer met was hi dan met payse</l>
<l>Ende slaepter met, ende heeft al daer</l>
<l>Sine genuechte met haer vor waer.</l>
<l n="465">Ende droege enige enen sone,</l>
<l>Daer met heeft hi sijn gewone</l>
<l>Ende sijn delijt harde goet,</l>
<l>Meer dan hi met eniger doet.</l>
<l>Ende die oec niet met kinde gaet,</l>
<l n="470">Daer met heeft hi altoes sijn daet</l>
<l>Nacht ende dach, tot dat si dan</l>
<l>Kint draget. Dus heeft die man</l>
<l>Welc hi wilt te sinen wille.</l>
<l>Entie hi meest mint, lude of stille.</l>
<l n="475">Daer met doet hi sinen gere,</l>
<l>Daer nes jegen gene were.</l>
<l>Ende welc tijt datter ene sterft,</l>
<l>Op dat hi ene ander verwerft</l>
<l><pb n="1,33"/> Die hi set in hare stede.</l>
<l n="480">                Dese Saphadijn heeft enen sede</l>
<l>Die oec van sinen vorsaten es comen:</l>
<l>Dat hi jaerlijcs, hebbic vernomen,</l>
<l>X. werf laet sijn vorhoeft sien.</l>
<l>Ende alse oec boden comen te dien</l>
<l n="485">Van coninge oft van princen mede</l>
<l>Diene spreken willen gerede,</l>
<l>Die doet hi des eerstes dages gaen</l>
<l>In sine vorste sale, daer saen</l>
<l>CC. turke gewapent comen,</l>
<l n="490">Die den bode wel begomen</l>
<l>Ende wachten daer al dien nacht.</l>
<l>Des ander dages, alse es bedacht</l>
<l>Die soudaen, so sent hi daer,</l>
<l>Ende doet ondervragen daer naer</l>
<l n="495">Wat boetscap dat si bringen nu?</l>
<l>Des derdes dages, dat secgic u,</l>
<l>So mach irst die bode ontfaen</l>
<l>Sine antworde vanden soudaen.</l>
<l>Dits haer sede ende haer maniere.</l>
<l n="500">Nu hord van haren lande sciere.</l>
</div>
<div type="subchapter"><head type="subchapter"><pb n="1,34"/> <hi rend="bold">Dit sijn regael stede van Egipten lande, entie beste. ix. </hi></head>
<l>In Egipten es Alexandrien,</l>
<l>Dat porte es der sarrasine pertie,</l>
<l>Ende neuwe Babilonie mede</l>
<l>Ende Kadris, die vrouwe es alder stede;</l>
<l n="505">Ende Damiaten, dat sonder geliken</l>
<l>Slotel ende dore es van alden rike.</l>
<l>Van neuwe Babilonien, alsict weet,</l>
<l>Die van daer te Damiaten ward geet,</l>
<l>Gaet rechte te orienten ward,</l>
<l n="510">Ende es daer tuschen drie dachvard.</l>
<l>Ende die tAlexandrien ward wilt gaen,</l>
<l>Moet toxcidenten, sonder waen,</l>
<l>Ende drie dachvard es oec met tgone</l>
<l>Alte lande van Babilone;</l>
<l n="515">Mer te water eest .vi. dachvard.</l>
<l>Ende die van Damiaten vard</l>
<l><pb n="1,35"/> Te monte Synay, so es met</l>
<l>.vij. goede dachvarde geset.</l>
<l>Ende van Damiaten tote Thanaym</l>
<l n="520">Es ene dachvard, meer no min.</l>
<l>Ende Damiaten staet tusscen der zee</l>
<l>Ende der flumen Nylee.</l>
<l>Ende daer valt oec dmere deel</l>
<l>Vander flumen int zee geheel.</l>
<l n="525">In Egipten tselker stat reinet niet</l>
<l>Oft harde selden, eest dat gesciet;</l>
<l>Mer Nilus onder tiden daer over vloyt,</l>
<l>Daer namaels grote vrocht of groyt;</l>
<l>Want dat makent soe vet</l>
<l n="530">Dat geen mes en messet bet.</l>
<l>Dat water werd in <hi rend="italic">juli</hi>us die maent</l>
<l>Utgelaten, alsemen waent.</l>
<l>In .vij. pertien daer vloyt dan:</l>
<l>Tote des heyliges cruces dages vord an</l>
<l n="535">So wasset altenen; daer na seder</l>
<l>Tote .xiij. dage so mindert weder.</l>
<l><pb n="1,36"/> Ende alst aldus mindert daer,</l>
<l>So gaetmen vaste sayen daer naer</l>
<l>Gerste ende ander coren, tien tiden,</l>
<l n="540">Datmen inden merte gaet sniden.</l>
<l>                Damiaten heeft .ij. paer mure</l>
<l>Ende fosseiden diep ende sture,</l>
<l>Ende .xxviij. torren groet,</l>
<l>Van starcheiden sonder genoet.</l>
<l n="545">Ende van cleinen torren, diere om staen,</l>
<l>Sijn onvertellijc sonder waen.</l>
<l>In midden Nilus, jegen al dese</l>
<l>Torren daer ic hier af lese,</l>
<l>Staet een torren so hoge, so vast,</l>
<l n="550">Dat hi ontsiet engenen gast;</l>
<l>Ende van dien torren gaet oec daer</l>
<l>Tote des soudaens torre vorwaer</l>
<l>Ene starke yserine ketene groet;</l>
<l>So datter niemen liden moet</l>
<l n="555">No met scepe, no nieweren met,</l>
<l>Hine hebbe vanden soudaen ontset</l>
<l><pb n="1,37"/> Ende sijn gemoede; van dat hi brinct</l>
<l>Dat moet daer emmer sijn verdinct.</l>
<l>Daer comen ongetelde scepe, godweet,</l>
<l n="560">Van alden lande wijt ende breet:</l>
<l>Van Venegien, van Anthiosen mede,</l>
<l>Van Grieken, van Cypers der stede,</l>
<l>Van Ermenien, van allen eylanden;</l>
<l>Ende [<hi rend="italic">die</hi>] daer die vard willen bestanden,</l>
<l n="565">Die moeten daer vertollen ter stat.</l>
<l>Hier af hevet ongetelden scat</l>
<l>Die soudaen jaerlijcs vor waer,</l>
<l>Ende dies en verdragemen niemen daer</l>
</div>
<div type="subchapter"><head type="subchapter">Van Babilonie ende Alexandrie. x. </head>
<l>[...] Neuwe Babilonien ende Caycus</l>
<l n="570">(Oft Cadrus heetmen mede dus),</l>
<l><pb n="1,38"/> Dit sijn twee stede, alsict versta,</l>
<l>Ende staen op ene mile na.</l>
<l>Cadrus heeft mer ene muer,</l>
<l>Mer hi es starc genoech ende stuer.</l>
<l n="575">Daer wonen in joden ende kerstine</l>
<l>Ende oec mede sarrasine,</l>
<l>Ende elc hout daer oec sine wet</l>
<l>Die hi wilt ende begeert met.</l>
<l>                Bi desen steden sijn vele bogarde</l>
<l n="580">Van sconen done, van riker warde.</l>
<l>Daer bi wast oec balsamus,</l>
<l>Daer men ave leest aldus:</l>
<l>Datmen sine scortse snidet daer</l>
<l>Rechte inden meye vor waer,</l>
<l n="585">Ende dan hanct mer onder, sonder waen,</l>
<l>Scone glasine vate saen,</l>
<l>Daer die droppelen in vallen dan</l>
<l>Die uter scortscen gae<hi rend="italic">n</hi> vort an.</l>
<l>Ende dan alse dit es gedaen,</l>
<l n="590">So nemtmen die vate saen</l>
<l>Ende setse .i. half jaer na des</l>
<l>In drecke oft in duvenmes;</l>
<l><pb n="1,39"/> Ende aldus ende in deser maniere</l>
<l>So ontfeet sine nature sciere.</l>
<l n="595">                Die borren die inden bogard staen,</l>
<l>Oft daer dore lopen, sonder waen,</l>
<l>Die eren sere die sarrasine;</l>
<l>Ende tjaers altoes, in enen termine,</l>
<l>So wasscen si al haer lijf daer in.</l>
<l n="600">Dit houdense over groet gewin.</l>
<l>                Bi Cadrus staet die palmboem mede,</l>
<l>Die onse vrouwe nigen dede</l>
<l>Tot haren voeten, daer si met staden</l>
<l>Plucte haer genuechte van daden;</l>
<l n="605">Ende doen si der daden had genoech.</l>
<l>Rechti hem op na sijn gevoech.</l>
<l>Doen die Egiptiene dit vernamen,</l>
<l>Versnedense desen boem te samen</l>
<l>Ende paleerden ende ondersetten daer.</l>
<l n="610">Noch heden desen dage vor waer</l>
<l>So openbard hem die sneden</l>
<l>Die die van Egipten doen deden;</l>
<l>Ende vander uren vor ward mere</l>
<l>So eerdene die van Egipten sere.</l>
<l n="615"><pb n="1,40"/>                 Drie Babilonien hebben gewesen.</l>
<l>Dierste was, als wijt lesen,</l>
<l>Daer Nabugodonosor af was here</l>
<l>Ende van Caldee coninc mere.</l>
<l>Ende dit Babilonien stoet</l>
<l n="620">Op Thabor die flume goet.</l>
<l>                Dander daer in regneerde alsoe</l>
<l>Van Egipten coninc Pharo.</l>
<l>Ende dese .ij., in ware lessen,</l>
<l>Sijn algader wildernessen.</l>
<l n="625">                Dat derde es dat bi Cadrus</l>
<l>Nu ter tijt staet aldus,</l>
<l>Daer in gestaen was wilen ere</l>
<l>Des conincs stoel, des conincs ere.</l>
<l>                Alexandrie die stat, sonder waen,</l>
<l n="630">Houtmen van Babilonien den soudaen,</l>
<l><pb n="1,41"/> Ende si staet bi Nylus der riviere,</l>
<l>Mer sute water es haer diere.</l>
<l>Die staet an enen casteel rike,</l>
<l>Daer men in alle nachtelike</l>
<l n="635">Bernet groet licht vor waer,</l>
<l>Om dat sijt sien selen aldaer</l>
<l>Die met scepe daer willen comen.</l>
<l>Vele kerken heeftmen vernomen</l>
<l>Daer in staende in Cristus name;</l>
<l n="640">Daer af es daer ene daer sere bequame</l>
<l>Hem allen, daer sente Marc in lach</l>
<l>Ende sine ewangelien te scriven plach.</l>
<l>Daer was sine passie ende sine sepulture.</l>
<l>Mer daer na up ene ander ure</l>
<l n="645">Ward hi gestolen ende sijn lichaem mede</l>
<l>Bracht te Venegien in die stede.</l>
<l>Daer was oec in dese stat</l>
<l>Des[.] patriarken stoel gesat.</l>
<l>Daer lammen .ij. werf oec int jaer</l>
<l n="650">Die scaep entie geite vor waer.</l>
<l><pb n="1,42"/> Inden lande so es .i. sede,</l>
<l>Om sente Mertijns messe gerede</l>
<l>Datmen erweten ende veetsen snijd,</l>
<l>Ende dies gelike tote der tijt</l>
<l n="655">Dat merte begint na haer gevoech.</l>
<l>Dit donct mi te wonderne genoech.</l>
</div>
<div type="subchapter"><head type="subchapter">Van Ebron, entie principael steden van Palestine. xi. </head>
<l>Ebroen es die principaelste stede</l>
<l>Van Palestinen, ende oec mede</l>
<l>Der giganten woeninge geraect.</l>
<l n="660">Hier bi was Adaem gemaect</l>
<l>Ende oec ontfinc hi daer die doet.</l>
<l>Die sarrasine heten dese stat groet</l>
<l>In hare tale Cariatarbe,</l>
<l>Dats te secgen min no mee</l>
<l n="665">Dan virestede. Ende om die saken</l>
<l>Datter waren .iiij. patriarken</l>
<l>Begraven met haren wiven daer,</l>
<l>So hieten si die stat daer naer.</l>
<l><pb n="1,43"/> Dat was Adaem, Abraham, Ysac</l>
<l n="670">Ende Jacob; dat was daer men af sprac</l>
<l>In die bibele, daer mer vele in brochte</l>
<l>Toter tweevoudeger hagedochte.</l>
<l>                Ende in dit [<hi rend="italic">dal</hi>] bekinde Adaem</l>
<l>Sijn wijf, aldaer hi gaende quam;</l>
<l n="675">Ende wan daer Sette an hare,</l>
<l>Daer Jhesus Cristus af quam daer nare.</l>
<l>                Van Ebron .ij. milen clene</l>
<l>Eest dlant roet algemene,</l>
<l>Ende daer in greftmen pole sciere,</l>
<l n="680">Ende vercopen die eerde diere</l>
<l>Dien van Egipten, gelijc men doet</l>
<l>Diere specie ende goet.</l>
<l>                Neven Ebroen staet Manbree,</l>
<l>Daer Abraem woende lange ee.</l>
<l n="685">Hier sach hi oec drie ingele mede,</l>
<l>Daer hi ane betde den enen ter stede.</l>
<l><pb n="1,44"/>                 .x. milen van Ebroen met,</l>
<l>Rechte torienten ward geset,</l>
<l>Staet rechte min no mee</l>
<l n="690">Datmen heet die dode zee.</l>
<l>Bedie heetmense dus ter uren,</l>
<l>Om datter niet in mach geduren.</l>
<l>Daer worden verdronken die vier steden</l>
<l>Daer men in die bibele gewach af dede:</l>
<l n="695">Dat was om die sonden entie ongenaden</l>
<l>Die daer in die liede daden.</l>
<l>Ende Segoram, die vifte stat,</l>
<l>Staet noch, om datse Loeth verbat,</l>
<l>Bi derre zee, en[<hi rend="italic">de</hi>] heet daer na</l>
<l n="700">Nu ter wilen Balesona.</l>
<l>Neven dese zee recht nu vort</l>
<l><hi rend="italic">T</hi>Arabien ward, ane dander bort,</l>
<l>Staet dat dal van Carnaym met</l>
<l>Onder den berch van Moab geset,</l>
<l n="705">Daer op Balach, Sephors sone,</l>
<l>Balam hadde geleit, die gone,</l>
<l>Om dat hi Israel [<hi rend="italic">soude</hi>] vermaledien daer.</l>
<l>Van Aspaltus die lake vorwaer</l>
<l><pb n="1,45"/> Staet daer bi <hi rend="italic">t</hi>Arabien ward,</l>
<l n="710">Daer men van Judee vard.</l>
</div>
<div type="subchapter"><head type="subchapter">Van steden van Arabien ende Phinecee. xij. </head>
<l>Arabien was wout ende niet el</l>
<l>Doen die kinder van Israel</l>
<l>Daer in lagen .xl. der jare,</l>
<l>Ende dat manna aten aldare.</l>
<l n="715">Arabien hetet nu dat lant</l>
<l>Dat doen was harde onbecant.</l>
<l>Daer es oec in dat dal</l>
<l>Daer Moyses proefde sijn geval,</l>
<l>Daer hi .ij. werf die roede sloech</l>
<l n="720">Ende .ij. borne sprongen na sijn gevoech,</l>
<l>Daer af rivieren vloyen vor waer</l>
<l>Die int lant lopen daer.</l>
<l>Over die zee daer Moyses quam</l>
<l>Eest nu al wout, alsict vernam;</l>
<l n="725"><pb n="1,46"/> Daer vant hi .xij. bornen gerede</l>
<l>Ende .lxxij. palmen mede.</l>
<l>                In Arabien es die berch Syna,</l>
<l>Daer Moyses op vaste, alsict versta,</l>
<l>.xl. dage ende nachte daer naer,</l>
<l n="730">Om die wet te leerne daer,</l>
<l>Die hem onse here scrivende sceen</l>
<l>Met sinen vinger in enen steen.</l>
<l>Daer es oec [<hi rend="italic">Or</hi>], dat bergelijn,</l>
<l>Daer Aron in gegraven wilde sijn,</l>
<l n="735">Ende Arim, ende Moyses.</l>
<l>Daer staet oec in, sijt seker des,</l>
<l>Die s<hi rend="italic">t</hi>een Oreb, daer coninc Baudewijn</l>
<l>Van Jherusalem eerst quam in scijn,</l>
<l><pb n="1,47"/> Die van Vrancrike was geboren</l>
<l n="740">Ende dirste was, als wijt horen,</l>
<l>Die daer te regneerne began.</l>
<l>Hi maecte enen casteel bat an,</l>
<l>Diemen regael berch hort noemen;</l>
<l>Daer es die biscopstoel nu comen</l>
<l n="745">Van Pe[<hi rend="italic">t</hi>]rasensis ende gesat.</l>
<l>Arabien lant, verstaet wel dat,</l>
<l>Es rechte een omganc oec mede</l>
<l>Alse van Ydumea der stede</l>
<l>Tote der martsen van Borel,</l>
<l n="750">Diemen nu heet Bisserel.</l>
<l>Ydumea es een lant, sonder waen,</l>
<l>Dat in Damassene es gestaen</l>
<l>Onder Surie, want Damascus</l>
<l>Es thoeft van Sirien, wi lesent dus.</l>
<l n="755">In Ydumea es Phe<hi rend="italic">ni</hi>cea, een lant</l>
<l>Daer Tyrus hoft of es genant.</l>
<l><pb n="1,48"/> Daer es oec in Tripolis</l>
<l>Ende Akers, ende Sydonis,</l>
<l>Ende Serepta, ende Beritus,</l>
<l n="760">Ende oec die berch Libanus.</l>
<l>Yn Tyrus staet Origenes graf,</l>
<l>Daer men vele seget af.</l>
<l>Vor Tyren leget die marbersteen</l>
<l>Daer onse here op sat, alst sceen;</l>
<l n="765">Daer op staet nu ene kerke vermeten</l>
<l>Die Salvators es geheten.</l>
<l>                Van Tiren over .viij. milen</l>
<l>So staet Seth nu ter wilen.</l>
<l><pb n="1,49"/> Rechte torienten ward na das,</l>
<l n="770">Daer woende die prophete Elyas,</l>
<l>Ende daer verwecti Jonam mede</l>
<l>Ende .vij. milen vander stede</l>
<l>Staet Sydon, daer in [...] Dydo,</l>
<l>Die maken dede Kartago,</l>
<l n="775">Dat in Affrike es gestaen.</l>
<l>Van Sydone oec, sonder waen,</l>
<l>.vi. milen, staet Baru<hi rend="italic">t</hi>h over zide</l>
<l>Dart overvloyende es van tide.</l>
<l>In dese stat stoet .i. beelde geraect</l>
<l n="780">Na sente Salvatore gemaect,</l>
<l>Daer die joden, in onwerdicheden, na das</l>
<l>Niet lanc doen Cristus verresen was,</l>
<l>Met ere glavien staken in [<hi rend="italic">die</hi>] side</l>
<l>In versmeetheit; enten selven tide</l>
<l n="785">Ran daer uut water ende bloet,</l>
<l>Daer sint menigen af quam goet:</l>
<l>Want alle die hem bestreken met desen</l>
<l>Worden gesont ende genesen,</l>
<l>Ende die joden bekeerden mede</l>
<l n="790">Van dier stat optic stede.</l>
</div>
<div type="subchapter"><head type="subchapter"><pb n="1,50"/> <hi rend="bold">Van Damascene ende Lybano. xiij. </hi></head>
<l>Damascene, hofstat van Surie,</l>
<l>Die maecte oec met sicre pertie</l>
<l>Heliaser, Abraems sone,</l>
<l>Ter stat daer gedoet was vor tgone</l>
<l n="795">Abel, die sloech die quade Caym.</l>
<l>Ende .ij. milen vord van him</l>
<l>So waest dat met enen lichte sloech</l>
<l>Onse here Sauluse, omt ongevoech</l>
<l>Dat hi gerne hadde gedaen.</l>
<l n="800">Ane den voet des berges saen</l>
<l><pb n="1,51"/> Van Lybani vloyen rivieren twee,</l>
<l>Abana ende Archadie.</l>
<l>Dit sijn die vloede van Damascene,</l>
<l>Ende in die zee vallen oec die gene</l>
<l n="805">Rechte daer bi, ter selver stat</l>
<l>Daer Eustatius woninge sat.</l>
<l>Farfaer es oec ene riviere,</l>
<l>Ende loep[<hi rend="italic">t</hi>] ane Anthio[<hi rend="italic">c</hi>]hen sciere.</l>
<l>Oec biden berge van Libani</l>
<l n="810">Staet Cesarea Philippi,</l>
<l>Dat Belinas es geheten.</l>
<l>Noch an desen berch vermeten</l>
<l>Springen .ij. borne scone:</l>
<l>Jor ende Da<hi rend="italic">n</hi> heten die gone.</l>
<l n="815">Dese lopen vord, min no mee,</l>
<l>Tote onder den berch van Gelboe;</l>
<l>Ende daer springense te gader uut</l>
<l>Ende lopen in die Jordane zuut,</l>
<l><pb n="1,52"/> Aldaer was in gedoept onse here.</l>
<l n="820">                Binnen der derder milen, min no mere,</l>
<l>Van Gerico ten berge ward van Gelboe</l>
<l>Toter stat die heet Aspaltee,</l>
<l>Daer staet [<hi rend="italic">een</hi>] dal, daer in vloyt</l>
<l>Die Jordane, daert scone af groyt,</l>
<l n="825">Ende in wederside oec [<hi rend="italic">van</hi>] Lybani</l>
<l>Al toten bosche van Pharay</l>
<l>So steet .i. berch. Die Jordane</l>
<l>Daer sceet si oec inden vord gane</l>
<l>Dat lant van Galylee,</l>
<l n="830">Ende Bosre ende Ydumee;</l>
<l>Daer loept si onder die berge dan,</l>
<l>Ende daer weder haer springen comt an</l>
<l><pb n="1,53"/> Een groet pleyn ende effen mede.</l>
<l>Dats ene harde scone stede.</l>
<l n="835">Ende dat plain heet in serramois</l>
<l>Placamedan, daer es altoes</l>
<l>Marct, al van pascen vord</l>
<l>Alden somer alsore toe hord;</l>
<l>Daer bringen die Turke haer rijchede</l>
<l n="840">Te cope, entie van Arabie mede.</l>
<l>                Da<hi rend="italic">n</hi> es oec ene grote riviere</l>
<l>Die bi Chivithen, der stat diere,</l>
<l>Loept; ende in die selve stat</l>
<l>Es een beelde na Job gesat,</l>
<l n="845">Datmen daer eert weerdelike.</l>
<l>Dese riviere loept dapperlike</l>
<l><pb n="1,54"/> Van Galylee te Cedar ward;</l>
<l>Ende daer vergader<hi rend="italic">ts</hi>e in haer vard</l>
<l>Jor, die grote flume,</l>
<l n="850">Ende deletse daer met haerre strume;</l>
<l>Ende die en gaet niet verre mede</l>
<l>Van Albelina der goeder stede.</l>
</div>
<div type="subchapter"><head type="subchapter">Vanden stede van Galilee. xiiij. </head>
<l>By <hi rend="italic">B</hi>elina[<hi rend="italic">s</hi>] die lake staet</l>
<l>Daer die Galileische zee angaet,</l>
<l n="855">Tusscen Betsayda ende Capharnaam.</l>
<l>In Betsayda, alsict vernam,</l>
<l>Was Peter, ende Jan, ende Jacobus,</l>
<l>Andries, Philips ende Alpheus.</l>
<l>Ende .iiij. milen van der stede</l>
<l n="860">Staet Corasaym, daer mede</l>
<l>Antkerst gevoed sal wesen.</l>
<l>Ende over vif milen van desen</l>
<l>Staet Cedar, ene edele stat.</l>
<l>Bi Capharnaum es oec gesat</l>
<l n="865"><pb n="1,55"/> Een casteel, groet ende scone;</l>
<l>Tafelcasteel heet hi, omt gone,</l>
<l>Bedie daer saetde onse here God</l>
<l>Vif .M. man na sijn gebod</l>
<l>Met .v. gerstinen brode mede.</l>
<l n="870">Ende beneden dese selve stede</l>
<l>Staet die stat daer onse here warde</l>
<l>Na sine doet hem openbarde</l>
<l>Sinen jongers, ende met hem aten</l>
<l>Gebraden visch ende honichraten.</l>
<l n="875">                In dese vorgeseide zee,</l>
<l>Diemen heet van Galylee,</l>
<l>Waest dat onse here sprac ane</l>
<l>Tot Peter, die opt water te gane</l>
<l>Begonste ende hem versagede doe:</l>
<l n="880">"Cranc van gelove", sprac hem toe</l>
<l>Onse here, "ende waerom twivelstu?"</l>
<l>                Ter slinker ziden van daer recht nu</l>
<l>Vanden berge Genasereth,</l>
<l>Daer es een wintgat geset</l>
<l n="885">Dat menigen wee doet, godweet,</l>
<l>Die daer jegen yewent geet.</l>
<l>Twe milen van Genasereth mede</l>
<l>E<hi rend="italic">s</hi> Magdalanum geset ter stede,</l>
<l><pb n="1,56"/> Die casteel, daer vrouwe af was</l>
<l n="890">Maria Magdalene, alsict las.</l>
<l>Ende dit lantscap heetmen in scine</l>
<l>Galilea der serrasine.</l>
<l>Daer woende Zabulon ende Neptalim.</l>
<l>Daer stoeden die .xx. stede oec in</l>
<l n="895">Die Salamon gaf sinen vrint Yram,</l>
<l>Die coninc van Tyram, alsict vernam.</l>
<l>                Twee milen van Magdaloe</l>
<l>Was Cythara<hi rend="italic">t</hi>h gestaen doe,</l>
<l>Datmen hiet sint[.] Tyberius,</l>
<l n="900">Na Tyberio den keyser dus;</l>
<l>Daer plach onse here te woenne mede</l>
<l>Doen hi was in siere jonchede.</l>
<l>Ende van daer over .iiij. milen</l>
<l>Staet Be<hi rend="italic">thulia</hi> nu ter wilen.</l>
<l n="905"><pb n="1,57"/>                 Ende .x. milen van Tyberiadoee</l>
<l>Staet Nazareth <hi rend="italic">in</hi> Galylee.</l>
<l>Ende .ij. milen van daer ter vard,</l>
<l>In den wech te Akers ward,</l>
<l>Staet Sapharie die stat,</l>
<l n="910">Die sente Annen was vor dat,</l>
<l>Onser vrouwen moeder goet.</l>
<l>iiij. milen v . . stoet</l>
<l><pb n="1,58"/> Van Nazareth . . . . mee</l>
<l>Datmen heet . . . . .</l>
<l n="915">Ende .ij. mil . . . . .</l>
<l>Es Rebut . . . . . .</l>
<l>Daer wilde . . . . . .</l>
<l>Prinst. . . . . . . .</l>
<l>Ende .i . . . . . . . . ede</l>
<l n="920">Sta . . . . . . . .</l>
<l>Daer onse . . . . . . . rde</l>
<l>Jegen Peter. . . . . . . eerde</l>
<l>Ende jegen Jacop en. . . . e</l>
<l>Ende .ij. milen van desen . . . . anne</l>
<l n="925"><pb n="1,59"/> Torienten ward sonder waen</l>
<l>So es Hermon die berch gestaen.</l>
<l>                Ende int dal van Thabor, alsict vernam,</l>
<l>Waest dat Melchisedech jegen quam</l>
<l>Abraham met brode ende met wine,</l>
<l n="930">Daer hi met bluste des hongers pine.</l>
<l>Twee milen van Thabor alsoe</l>
<l>Staet Naym opten berch hoe,</l>
<l>Daer onse here oec [. . .] intgone</l>
<l>Verwect[<hi rend="italic">e</hi>] doe der weduwen sone.</l>
</div>
<div type="subchapter"><head type="subchapter">Van steden van Samarien. xv. </head>
<l n="935">Vif milen van Naym doe</l>
<l>Staet die stat van Jerael [<hi rend="italic">alsoe</hi>],</l>
<l>Daer in regneerde Jezabel.</l>
<l>Bi dere stede alsoe wel[.]</l>
<l><pb n="1,60"/> Staet Magedo, dat scone velt.</l>
<l n="940">Ende .ij. milen vort getelt</l>
<l>Staen die berge van Gelboe,</l>
<l>Die welke vermaledide emmer mee</l>
<l>David om Saulle ende Jonatas,</l>
<l>Alsmen in die bibele las.</l>
<l n="945">Vif milen van Jherahel na</l>
<l>Begint dlant van Zamaria;</l>
<l>Ende .x. milen van daer <hi rend="italic">v</hi>ord</l>
<l>Staet Augusta, die rike pord</l>
<l>In die welke begraven was</l>
<l n="950">Jan Baptista, alsict las,</l>
<l>Van Heliseus ende Abdiam,</l>
<l>Twee propheten, alsict vernam;</l>
<l><pb n="1,61"/> Mer sint ward sijn hoeft gedregen</l>
<l>In Patras die stat ende beslegen.</l>
<l n="955">Ende sente Tec<hi rend="italic">l</hi>a hadde ter stede</l>
<l>Den vinger, daer hi Gode mede</l>
<l>Wisede, doen hi dit word seide:</l>
<l>"Sich Gods lam!". Na die waerheide</l>
<l>Droegene Tec<hi rend="italic">l</hi>a van daer vord</l>
<l n="960">Tote[<hi rend="italic">n</hi>] blide[<hi rend="italic">n</hi>] berge, hebbict verhord.</l>
<l>                Vier milen van Sebasten mede</l>
<l>Soe staet Napels, die goede stede;</l>
<l>Daer staet bi Isar ende Si<hi rend="italic">c</hi>han</l>
<l>Tuschen Bethel ende Dan.</l>
<l n="965">                In Sy<hi rend="italic">c</hi>hen worden bracht daer na</l>
<l>[<hi rend="italic">J</hi>]oseph gebeente ute Egiptia,</l>
<l>E[<hi rend="italic">nde</hi>] worden gegraven, alsict vernam,</l>
<l>By [<hi rend="italic">enen bo</hi>]rre daer Seroboam,</l>
<l><pb n="1,62"/> Die coninc van Israel, wilen dede</l>
<l n="970">Twee gouden ossen maken gerede,</l>
<l>Ende seide dat <hi rend="italic">hise</hi> gebrachte wel</l>
<l>Van Jherusalem, ende niemen el;</l>
<l>Ende den een setti in Betel met,</l>
<l>Den andren heeft hi in Dan geset.</l>
<l n="975">                Bi Napels staet oec dat velt</l>
<l>Daer men hier vore af telt</l>
<l>Dat Jacob gaf Josep, sinen kinde,</l>
<l>Buten den andren, om dat hijt minde.</l>
<l>Op dat velt die putte staet mede</l>
<l n="980">Daer onse here den Samaritanen dede</l>
<l>Een sermoen. Ende van Si<hi rend="italic">c</hi>hem vord</l>
<l>Twee milen staet Lusa die pord</l>
<l>Ende Betel, daer lange in</l>
<l>Abraham woende int begin,</l>
<l n="985"><pb n="1,63"/> Ende daer sach in slape oec mede</l>
<l>Jacob den ingel tere stede.</l>
<l>Die berch van Bethel staet oec daer,</l>
<l>Entie berch van Galga vorwaer</l>
<l>[. .] torienten ward vord an</l>
<l n="990">Tuschen Si<hi rend="italic">ch</hi>en ende Dan.</l>
<l>Over die side van Si<hi rend="italic">c</hi>hem</l>
<l>xx. milen, ende van Jherusalem</l>
<l>Vier milen, recht in die vard</l>
<l>Daer men geet van Napels ward</l>
<l n="995">Te sente Sa<hi rend="italic">m</hi>uels berge vord,</l>
<l>Daer staet Rama oec die pord.</l>
<l>Daer was die arke Gods in siden,</l>
<l>Tot Samuels ende Davids tiden.</l>
</div>
<div type="subchapter"><head type="subchapter">Van Jherusalem ende haren steden. xvi. </head>
<l>Van Si<hi rend="italic">c</hi>hem .xx. milen vord</l>
<l n="1000">Ende .xiij. milen van Jericho der pord,</l>
<l>Ende .xvi. milen van Ebron,</l>
<l>Ende .vij. milen van Aschalon,</l>
<l><pb n="1,64"/> Ende .xij. milen van Joppee,</l>
<l>So staet Jherusalem, min no mee,</l>
<l n="1005">Ter middelt vander werelt recht.</l>
<l>Tripels oec die stede echt</l>
<l>Es hare ward. Ende vord so staen</l>
<l>Die berge Moreya, daer sach slaen</l>
<l>David den ingel die liede doet</l>
<l n="1010">Om die abolge Gods groet.</l>
<l>In Jherusalem staet, als wijt weten,</l>
<l>Dat probatica pyssina es geheten,</l>
<l>Die lake, die ons doet gewach</l>
<l>Die bibele dat si opten saterdach,</l>
<l n="1015">Alsi roerde, dat dan daer een</l>
<l>Ember genas; waerom dit sceen</l>
<l>Vertrect u die bibele wale.</l>
<l>Daer om makics hier geen tale.</l>
<l>Inden berch Zi[.]on met moeten</l>
<l n="1020">Wies onse here siere jonger voeten,</l>
<l>Ende meerde daer ende maecte mede</l>
<l>Dneuwe testament gerede.</l>
<l><pb n="1,65"/> Ende in die slinke side daer naer</l>
<l>Staet Acheldemach vor waer,</l>
<l n="1025">Dat peregrimacker es geheten.</l>
<l>Ende biden wege, als wijt weten,</l>
<l>Die enen leit ter Eufraten toe,</l>
<l>Daer stoet Gyon, die borre daer doe</l>
<l>Sal<hi rend="italic">o</hi>mon gecroent op was.</l>
<l n="1030">Van Syon den berge, alsict las,</l>
<l>Ginc Jhesus oec sine rechte vard</l>
<l>Te Jherusalem tsiere passien ward;</l>
<l>Ende doen hi quam te Betphage</l>
<l>Enten berge van Oliveten mee,</l>
<l n="1035">Ginc hi dor[<hi rend="italic">t</hi>] dal van Josephat</l>
<l>Tote Jherusalem in die stat.</l>
<l>                Onder den berch van Oliveten</l>
<l>Recht torienten ward, als wijt weten,</l>
<l>Daer swete onse here van vresen groet</l>
<l n="1040">Sweet geminct in bloede roet.</l>
<l>Ende in Lycostratos ter stede</l>
<l>Loechende Peter driewerf mede</l>
<l>Ons heren, ende daer na vord</l>
<l>Datmen Gallicantus noemen hord,</l>
<l n="1045"><pb n="1,66"/> Daer weendi bitterlike sere.</l>
<l>Ende in Calvaria oec mere</l>
<l>Werd geeruust onse here daer na,</l>
<l>Op ene stede heet Golgata.</l>
<l>Ende ter rechter siden sonder waen</l>
<l n="1050">Alsemen in die kerke soude gaen,</l>
<l>Daer groeven Joseph Aromathia;</l>
<l>Ende tsinen hoeden ward vonden daer na</l>
<l>Dat cruce dat Helene vant,</l>
<l>Dat ons heren cruce was becant.</l>
<l n="1055">In die stede oec geseten was</l>
<l>Ene stat die nu heet Caritas,</l>
<l>Ende daer wilden die joden onsen here</l>
<l>Hebben gevaen, mar dat si sere</l>
<l>Ontsagen die scare die bi hem was.</l>
<l n="1060">Ende tier stede oec na das</l>
<l>Na sine doet verbaerdi na tgene</l>
<l>Hem sente Marien Magdalene.</l>
<l>Ende in den berge van Sy[.]on mede</l>
<l>Openbardi hem den jongers gerede,</l>
<l n="1065">Mar daer ne was Thomas niet.</l>
<l>Ende ander werf hi hem sien daer liet</l>
<l><pb n="1,67"/> Thomase; ende daer sijt alle sagen twaren</l>
<l>Es hi te hemele ward gevaren</l>
<l>Des .xl.tes dages na paeschdach.</l>
<l n="1070">Hi, die alle dinc vermach,</l>
<l>Voer op vanden berge tOliveten,</l>
<l>Also alst voren was beheten.</l>
<l>                Ende op desen berch oec onse vrouwe</l>
<l>Starf sonder enigen rouwe,</l>
<l n="1075">Ende in dat dal van Josephat</l>
<l>So ward si begraven na dat.</l>
<l>Ende daer na ward vander stede</l>
<l>Haer lichaem gevord te hemele mede.</l>
<l>                Ende ter porten die in Jherusalem staet</l>
<l n="1080">Daer men toccidenten werd gaet,</l>
<l>Daer ward sente Steven gesteent;</l>
<l>Ende in Syon ward hi na tgeent</l>
<l>Begraven; ente Constantinopele van daer</l>
<l>Ward hi begraven ende geleit</l>
<l n="1085">Bi sente Laurentius gereit.</l>
</div>
<div type="subchapter"><head type="subchapter">Van alden steden van Judee. xvij. </head>
<l>Bi Jherusalem es geseten, wel na</l>
<l>Op ene mile, Betania,</l>
<l><pb n="1,68"/> Onder den berch van Oliveten,</l>
<l>Ter doder zee ward, als wijt weten.</l>
<l n="1090">In Bethania die stede</l>
<l>Verwecte onse here Lazarus mede,</l>
<l>Ende vergaf Marien hare sonden</l>
<l>In Symoens huus, optier stonden.</l>
<l>Ende vier milen van Jherusalem</l>
<l n="1095">So staet die stat Beth<hi rend="italic">le</hi>em.</l>
<l>Van dane quam Helena die coninginne,</l>
<l>Die God verboet in verhoelne sinne</l>
<l>Te dragene te Rome in die stat,</l>
<l>Ende te gravene tonser vrouwen na dat.</l>
<l n="1100">                In Bethleem ward begraven daer na</l>
<l>Paula ende Eust[.]ocia.</l>
<l>Ende vandaer over ene mile vord</l>
<l>Ward <hi rend="italic">R</hi>achel begraven, alsment hord,</l>
<l>Biden wege van Jherusalem mede;</l>
<l n="1105">Daer dede Jacob bringen ter stede</l>
<l>xij. grote stene ant graf,</l>
<l>Om datmen gedinken soude daer af</l>
<l><pb n="1,69"/> Der .xij. kinder van Israel;</l>
<l>Dese sietmen daer harde wel.</l>
<l n="1110">                Van Jherusalem .xvi. milen,</l>
<l>Te Ramatha ward sonder gilen,</l>
<l>Staet een berch, daer ene stede</l>
<l>Op steet, die Modius hetet mede;</l>
<l>Daer leget der Ma<hi rend="italic">c</hi>habeuse vader</l>
<l n="1115">Ende si was oec sine altegader.</l>
<l>Ende vandaer .viij. milen vord</l>
<l>Staet <hi rend="italic">L</hi>idda, dat was .i. pord;</l>
<l>Mer nu eest een casteel daer</l>
<l>Ende heet Dyospolis vor waer.</l>
<l n="1120">                Drie milen van Bethleem na</l>
<l>Staet die casteel Ca<hi rend="italic">v</hi>ea;</l>
<l>Danen was A<hi rend="italic">m</hi>os die prophete,</l>
<l>Ende ward daer begraven bi sinen behete.</l>
<l>Van Jherusalem ene mile wel</l>
<l n="1125">Daer es gestaen die castel</l>
<l>Daer Zacharias in menigen dach</l>
<l>Hier voer in te woenne plach.</l>
<l>xiij. milen van Jherusalem, soe</l>
<l>Es gestaen nu Jericoe;</l>
<l n="1130"><pb n="1,70"/> Ende over die slinke side van daer</l>
<l>Soe staet [<hi rend="italic">dat</hi>] bosch vor waer</l>
<l>Daer onse here in vaste mede</l>
<l>xl. dage, ende daerne ter stede</l>
<l>Die duvel wilde becoren saen</l>
<l n="1135">Alse van ghertheiden sonder waen.</l>
<l>Ende twee milen van desen woude</l>
<l>Dat Quarantena heten soude,</l>
<l>Optie side van Galilee,</l>
<l>Es een ander berch noch mee</l>
<l n="1140">Die utermaten hoge es;</l>
<l>Daer ward onse here oec na des</l>
<l>Getemteert van girichede.</l>
<l>Een borne van groter bitterhede</l>
<l>Sprinct int wout van Quarantenen.</l>
<l n="1145">E<hi rend="italic">n</hi>ga<hi rend="italic">d</hi>di staet oec na tgene</l>
<l><pb n="1,71"/> Daer wilen wies, seitmen mi,</l>
<l>Wijn die hiet Balsami;</l>
<l>Vander welker planten oec daer naer</l>
<l>DEgipten in haer lant vor waer.</l>
<l n="1150">                Een halve mile van niwe Babilone</l>
<l>Staet .i. hof, hiet halve wone.</l>
<l>In dien hof .i. borre es,</l>
<l>Daer onse vrouwe plach vor des</l>
<l>Te wasscene in haer doeke alsoe,</l>
<l n="1155">Doen si <hi rend="italic">na</hi> Egipten vloe</l>
<l>Om des quaets Herodes wille.</l>
<l>Ende dese hof leget altoes stille;</l>
<l>Ende ward datmen eerde oft wonne,</l>
<l>Nemmermere droege hi gene behoeve,</l>
<l n="1160">Mer bulen comen souden ute gonen,</l>
<l>Die den sarrasinen te pinen comen</l>
<l><pb n="1,72"/> Souden, enten kerstinen ongelet,</l>
<l>Op dat si dit bestoeden met.</l>
<l>Niegeren oec die werelt dore</l>
<l n="1165">Ne vintmen van gerechter natore</l>
<l>En gene balseme wassen gemene,</l>
<l>Dan in dit Egipten allene.</l>
<l>                Vier milen van Nazaret</l>
<l>Es Cay<hi rend="italic">n</hi> die berch geset,</l>
<l n="1170">Daer Lamech Cay<hi rend="italic">n</hi> in scoet vor das.</l>
<l>Over .ix. milen vanden berge Cayphas</l>
<l>Oft vanden berge Carmelia,</l>
<l>So es die stat Cesaria,</l>
<l>Die staet in Palestine alsoe;</l>
<l n="1175">Danen was Cornelius Centurio,</l>
<l>Dien Peter doepte daer,</l>
<l>Ende ward biscop indie stat daer naer.</l>
<l>Ende Akers es inden hoec van al,</l>
<l>Daer ment al met besluten sal.</l>
<l n="1180"><pb n="1,73"/> Van orienten al toten middage</l>
<l>So eest besloten, sonder sage,</l>
<l>Metter zee tot septentrione,</l>
<l>Ende tot occidente oec na tgone</l>
<l>                Ende van Akers tote Kayphas</l>
<l n="1185">Sijn .ij. milen; ende na das</l>
<l>So secgic dat .v. milen sijn</l>
<l>Toten castele Pelegrijn.</l>
<l>Ende van desen castele ter wilen</l>
<l>Sijn tot Cesarea .v. milen.</l>
<l n="1190">Ende van Cesarea tote Joppa</l>
<l>So [<hi rend="italic">es</hi>] ene dachvard, alsict versta,</l>
<l>Ende van Joppe tote Ascaleon</l>
<l>Es .vi. milen in sijn doen.</l>
<l>Daer es Gaza bi gestaen,</l>
<l n="1195">Daer Samsoen die porte brac saen,</l>
<l>Ende droechse daer op enen berch hoe.</l>
<l>Dese stede, die ic nu noemde alsoe,</l>
<l>Cesarea, Joppe, ende Ascoline,</l>
<l>Ende Gaza, die hieten der Phi<hi rend="italic">l</hi>istine.</l>
<l n="1200">Daer omtrent es nu al wout,</l>
<l>Ende staet gewassen lanc hout.</l>
<l>Van Jherusalem ten berge Synay</l>
<l>Sijn .xij. dachvard, seitmen mi.</l>
</div>
<div type="subchapter"><head type="subchapter"><pb n="1,74"/> <hi rend="bold">Wat den patriarken van Jherusalem toe behort in herscapien. xviij. </hi></head>
<l>Die patriarke van Jherusalem</l>
<l n="1205">Heeft .iiij. eertsbiscop onder hem.</l>
<l>Int lantscap van Palestine</l>
<l>Daer heeft .i. dat bisdoem sine;</l>
<l>Dese heeft onder hem vor waer</l>
<l>Den biscop van Sebasten daer.</l>
<l n="1210">                In Galylea Nazaret</l>
<l>So es een eertsbisdoem met,</l>
<l>Die enen biscop heeft onder hem,</l>
<l>Die biscop es te Tyberiac<hi rend="italic">e</hi>nsem.</l>
<l>                In Tyrence<hi rend="italic">m</hi> [<hi rend="italic">in</hi>] Ph<hi rend="italic">e</hi>n<hi rend="italic">ic</hi>ea</l>
<l n="1215">Es .i. eertsbiscop; alsict versta,</l>
<l><pb n="1,75"/> Soe heeft hire .iiij. onder hem:</l>
<l>Dat[s] Akers, ende Belinensem,</l>
<l>Ende Berith, ende Sydon mede.</l>
<l>Dit sijn alle biscopsstede.</l>
<l n="1220">Ende in der Moabiten lant</l>
<l>Es een eertsbiscop becant</l>
<l>Diemen heet van Petracensem,</l>
<l>Die enen heeft oec onder hem</l>
<l>Te monte Synay geset,</l>
<l n="1225">Entie van Grieken es oec geset.</l>
<l>                Die patriarke heeft oec suffragane.</l>
<l>Ebron es dene, alsict wane,</l>
<l>Ende Bethleem ende Liddenus</l>
<l>Die biscopsstede heten aldus.</l>
<l n="1230"><pb n="1,76"/>                 In den tempel ten heyligen grave</l>
<l>Sijn canonke, daer men seit ave</l>
<l>Dat si die regule van Augustine</l>
<l>Souden houden wel in scine.</l>
<l>                In ons Heren kerke met</l>
<l n="1235">Zijn oec r<hi rend="italic">egu</hi>l[<hi rend="italic">ier</hi>]e abde geset,</l>
<l>Ende oec canonke rike;</l>
<l>Ende [<hi rend="italic">men</hi>] hee[<hi rend="italic">f</hi>]t oec des gelike</l>
<l>Ter kerke van monte Oliveten</l>
<l>Abde ende canonke vermeten;</l>
<l n="1240">Ende inden berch van Thabor met</l>
<l>Sijn oec swerte monke geset,</l>
<l>Die daer hebben grote rijchede.</l>
<l>                Ende in Latina die kerke mede</l>
<l><pb n="1,77"/> Sijn van monken dies gelike,</l>
<l n="1245">Die verweent sijn ende rike.</l>
<l>                In Gessemani ter stat</l>
<l>Datmen heet dal van Josephat,</l>
<l>Sijn oec swerte monke vri.</l>
<l>Alle dese abde, seitmen mi,</l>
<l n="1250">Ende die priore dire toe horen,</l>
<l>Dese sijn alsoe te vore[<hi rend="italic">n</hi>]</l>
<l>Datsi gelijc bisscopen gaen</l>
<l>Alsi den dienst Gods bestaen,</l>
<l>Met mitren, met staven bede,</l>
<l n="1255">Met biscopsscoen, met vingerlijn mede;</l>
<l>Ende dese sijn alle on[<hi rend="italic">der</hi>]daen</l>
<l>Den patriarke sonder waen.</l>
<l>                Daer sijn oec stede die hebben niet</l>
<l>Gene biscoppe; alse dese nu, siet:</l>
<l n="1260"><pb n="1,78"/> Alse Ascaloen, dat onder es</l>
<l>Den biscop van Bethlem, sijt seker des;</l>
<l>Ende Joppe, dat oec mede sy</l>
<l>Der canonke van Sepulcri;</l>
<l>Ende Napels oec die stede</l>
<l n="1265">Es onder den abt vanden temple mede;</l>
<l>Ende Cayphas, dat oec es</l>
<l>Onder den biscop sesarienses.</l>
<l>Jherusalem, Napels, Akers ende Tyren,</l>
<l>Dese moet die coninc antieren,</l>
<l n="1270">Want si horen ten conincrike,</l>
<l>Ende daer binnen lege<hi rend="italic">n</hi> des gelike.</l>
</div>
<div type="subchapter"><head type="subchapter">Van onser Vrouwen ymagine, [<hi rend="italic">ende</hi>] van dar<hi rend="italic">s</hi>a<hi rend="italic">ss</hi>inen [<hi rend="italic">v</hi>]anden ouden. xix.</head>
<l>Van Damassene .iiij. milen bi</l>
<l>Es ene stat <hi rend="italic">heet</hi> Sardanay,</l>
<l><pb n="1,79"/> Bi enen berge, daer diere ane gaet,</l>
<l n="1275">Daer onser Vrouwen kerke in staet,</l>
<l>Daer .viij. monke in sijn,</l>
<l>Ende .xij. magede nonnen fijn.</l>
<l>In dese kerke van riker haven,</l>
<l>So es in ene tafel gegraven</l>
<l n="1280">Een beelde na onser soeter Vrouwen,</l>
<l>Dat te Constantinople ward met trouwen</l>
<l>Gemaect, ende die patriarke daer na</l>
<l>Voret te Jherusalem, alsict versta,</l>
<l><pb n="1,80"/> Ende ene[.] abdisse vander stede</l>
<l n="1285">Gaeft derre abdissen mede;</l>
<l>Ende dese abdisse settet oec daer</l>
<l>In haer kerke. Ende daer naer</l>
<l>So vloyde ute derre ymagen gereet</l>
<l>Olie, diemen balseme heet;</l>
<l n="1290">Die daer goret so over soete</l>
<l>Dat si elken mach geven boete.</l>
<l>Ende met derre olien mede</l>
<l>Olijt men die zieke ter stede,</l>
<l>[<hi rend="italic">Die</hi>] bat hebben te hans al daer.</l>
<l n="1295">Dese stede eren verre ende naer</l>
<l>Die sarrasinen met werdicheden,</l>
<l>Ende comen daer van verren gereden.</l>
<l><pb n="1,81"/> Twe werf comtmen daer int jaer:</l>
<l>In assumptie es deen vor waer,</l>
<l n="1300">Ende dander es, als wijt horen,</l>
<l>Dat onse Vrouwe ward geboren.</l>
<l>Die dit beelde tastet daer</l>
<l>Vanden borsten opward daer naer,</l>
<l>So donket hem vleesch albloet;</l>
<l n="1305">Dits .i. scone teken [<hi rend="italic">ende</hi>] een groet.</l>
<l>                Int inde van Anthiosen mede,</l>
<l>Ende int inde van Damasce der stede,</l>
<l>Inden casteel van Marassijn,</l>
<l>Daer wonen liede die heten <hi rend="italic">H</hi>ar<hi rend="italic">s</hi>asijn,</l>
<l n="1310">Dat[<hi rend="italic">s</hi>] hautesise, alsict can gomen:</l>
<l><pb n="1,82"/> Also hebbicse horen noemen.</l>
<l>Daer af here es Wetules,</l>
<l>Die vanden berge geheten es.</l>
<l>Desen ontsie[. . .]n harde sere</l>
<l n="1315">Die sarrasinen, die kerstine noch mere:</l>
<l>Want hi die prinsen doden doet</l>
<l>Met boden, beide tors ende te voet.</l>
<l>Sine houden onder hem geen wet,</l>
<l>En daden hem die vresen met.</l>
<l n="1320">Moeder, suster, dochter, alle,</l>
<l>Welc dat hem best bevalle,</l>
<l>Die bruden si in haren palayse,</l>
<l>Ende maken hem daer met ayse.</l>
<l>Alle lerense [   ] daer,</l>
<l n="1325">Ende haren here ontsiense vorwaer,</l>
<l><pb n="1,84"/> Ende dienen hem alle toter doet.</l>
<l>Ende hier met wanense ter bliscap groet</l>
<l>Comen ende oec ten paradise;</l>
<l>Ende die oec sterft in dere wise</l>
<l n="1330">Alse in onderhoricheiden groet,</l>
<l>Men graeften over .i. ingels genoet.</l>
<l>Ende hier met makic des .i. inde;</l>
<l>Want ics int boec nemmere en vinde</l>
<l>Dattie patriarke dede maken,</l>
<l n="1335">Di[<hi rend="italic">e</hi>]t sende mede na die saken</l>
<l>Innocentius den paus saen,</l>
<l>Daer wijt vord af hebben verstaen.</l>
<l>Nu hort vord dat gedechte</l>
<l>Van Coelne [<hi rend="italic">van</hi>] broeder Aelbrechte.</l>
</div>
<div type="subchapter"><head type="subchapter"><pb n="1,86"/> <hi rend="bold">Van biscop Alebrechte van Coelne, van sinen boeken die hi maecte ende van sinen bloemen. xx. </hi></head>
<l n="1340">Ins coninc Willems eerste jaer</l>
<l>So was broeder Aelbrecht harde maer</l>
<l>Te Coelne, in die goede stede,</l>
<l>Daer hi dicke wonder dede</l>
<l>Van sconen dingen, van selsenhede[<hi rend="italic">n</hi>]</l>
<l n="1345">Ende van sconen spellicheden,</l>
<l>Dier ic een deel sal secgen hiernaer.</l>
<l>Mar al te secgen ward te swaer.</l>
<l>Hi was van levene harde rene,</l>
<l>Ende maect[<hi rend="italic">e</hi>] oec boeke int gemene,</l>
<l n="1350">Daer Libe<hi rend="italic">r</hi> rerum deen af es,</l>
<l>Datmen in dietsche heet Bestia<hi rend="italic">r</hi>es,</l>
<l>Daer vele nuttelijcheiden in steet</l>
<l>Ende van menigen dingen doet besceet:</l>
<l>Van minscen, van beesten, van wormen,</l>
<l n="1355">Van vele dingen al haer vormen.</l>
<l>Menige nature staet daer in,</l>
<l>Daer af wel des minscen sin</l>
<l><pb n="1,88"/> Leren mochten nuttelijcheden,</l>
<l>Haddi goede verstanne<hi rend="italic">l</hi>heden.</l>
<l n="1360">Ic souder u meer af hebben gesaect,</l>
<l>Mar daers een diets af gemaect</l>
<l>Dat Jacop van Marlant dichte.</l>
<l>Ende daer om overlidict lichte.</l>
<l>                Een ander boec maecti goet,</l>
<l n="1365">Dattie messe verstaen doet,</l>
<l>Ende dat boec sprect oec mede</l>
<l>Vanden sacramente die onderscede.</l>
<l>Ende hoement sculdich tontfaen es,</l>
<l>Doet hi oec daer in gewes.</l>
<l n="1370">                Van bedingen so maecti oec</l>
<l>Enen harden sconen boec.</l>
<l>Daer machmen oec in ane scouwen</l>
<l>Hoemen bidden sal met trouwen,</l>
<l>Ende hoemen die worde sal besien</l>
<l n="1375">Daer men ter beden met sal tien.</l>
<l><pb n="1,90"/> Ende uut allen desen boeken</l>
<l>Salic dbeste ondersoeken.</l>
<l>Ende saelt setten oec hier mede;</l>
<l>Ende oec van siere selsenhede</l>
<l n="1380">Die hi dede in menigen dingen,</l>
<l>Salic hier mede ondermingen.</l>
</div>
<div type="subchapter"><head type="subchapter">Hoe broeder Alebrecht sinen tijt sette in drien, ende van siere bedingen. xxi. </head>
<l>Doen Willem coninc was ende here,</l>
<l>Was biscop Alebrecht out sere,</l>
<l>So dat hi sinen tijt besciet</l>
<l n="1385">In drien, dies hi vordane pliet.</l>
<l>Dus besciet hi nacht ende dach</l>
<l>In drien, alsic u secgen mach:</l>
<l>Ter[<hi rend="italic">den</hi>] deel wildi in bedingen wesen.</l>
<l>In dander derdendeel oec na desen</l>
<l n="1390">Wildi studerens plegen geel.</l>
<l>Ende int derde derdendeel</l>
<l>Wildi slapen daer <hi rend="italic">v</hi>ord an.</l>
<l>Dit was dleven van genen man.</l>
<l>                Nu hoer van siere bedingen</l>
<l n="1395">Die hi seide sonderlingen:</l>
<l><pb n="1,92"/> O alre hogeste Vader.</l>
<l>Die di selven offers algader</l>
<l>Ane den cruce om onse sonden,</l>
<l>Die in onsalicheiden waren gebonden;</l>
<l n="1400">Ende du daer na gaves mede</l>
<l>Dinen lechaem ter spise in werdichede,</l>
<l>Ende dijn bloet oec te drinkene,</l>
<l>Om dijns ons te gedinkene;</l>
<l>Ende maket hier met den Heyligen Geest</l>
<l n="1405">In ons, alsic hebbe gevreest;</l>
<l>Ende dan oec sprekes daer ter stede:</l>
<l>"Alse dicke alstu dit does mede,</l>
<l>So doet in mire gedinkenesse."</l>
<l>Met ere gewareger berounesse.</l>
<l n="1410">Here, ic bidde bi desen bloede,</l>
<l>Dat ons allen quam te goede,</l>
<l>Ende bi diere onmeteliker maten,</l>
<l>Ende diere onvertelliker caritaten</l>
<l>Daer gi om ons daer mint.</l>
<l n="1415">Nochtan dat wi sijn gewint</l>
<l>Inder vulre onsalicheit,</l>
<l>Ende in ons niet hebben die werdicheit;</l>
<l>Nochtan, over mids uwer groter maten ...</l>
<l>So wastdi ons met uwen bloede</l>
<l n="1420">Vanden sonden. dor uwe goede!</l>
<l>                Make bi diere gracie mi</l>
<l>Dat ic altoes mach sijn bidi,</l>
<l><pb n="1,94"/> Ende doch mi geloven in di saen,</l>
<l>Ende salich sijn, die geloven ende verstaen,</l>
<l n="1425">Ende secgen mede ende onthouden,</l>
<l>Daer ic mede blive behouden,</l>
<l>Ende ic doe dat behage oec di,</l>
<l>So dat mine ziele ontcommert sy.</l>
<l>Sent in mi dinen Heyligen Geest,</l>
<l n="1430">In miere herten senten meest</l>
<l>Ende suvere na dinen wille dat;</l>
<l>Want niet werdich en es dat vat,</l>
<l>Ende mine suverheit waer te dinne</l>
<l>Dat selc persoen soude comen [<hi rend="italic">daer</hi>] inne,</l>
<l n="1435">En[. .] da[<hi rend="italic">e</hi>]t u grote oetmoedichede.</l>
<l>Dits ons sondaren .i. groet salichede!</l>
<l>                Here, huedt mijn herte vord</l>
<l>Dat si niene werde becord,</l>
<l>Noch dat si pensen gene dinge</l>
<l n="1440">Die jegen u es sonderlinge!</l>
<l>Here, ende m<hi rend="italic">inr</hi>e <hi rend="italic">der</hi> reinichede,</l>
<l>Ende een dau van alre suetichede,</l>
<l>Make mine ziele suete in di.</l>
<l>Verdrief die hoverde oec van mi,</l>
<l n="1445">Ende doet mi berouwe comen in;</l>
<l>Want daer berouwen es inden sin</l>
<l>Ende vord genoech doen daer mede,</l>
<l>Dits Gode ene behagelijchede.</l>
<l><pb n="1,96"/> Wie es, Here, werdich tontfaen</l>
<l n="1450">Dat sacrament ende daer toe te gaen,</l>
<l>En si dattune, God aelmachtech,</l>
<l>Weerdech makes ende crachtech!</l>
</div>
<div type="subchapter"><head type="subchapter">Noch van siere bedingen. xxij. </head>
<l>Ic kinne, ende over waer dat weet,</l>
<l>Ende uwer doget belijc gereet,</l>
<l n="1455">Dat ic niet werdich ben te gane</l>
<l>Talse[<hi rend="italic">l</hi>]ken groten here tontfane,</l>
<l>Om mine menichfoude sonden</l>
<l>Ende mine grote gebreke tallen stonden</l>
<l>Mar ic gelove, ende weet mede,</l>
<l n="1460">Met al mire herten, in getrouwichede,</l>
<l>Ende ic begiets oec metten monde,</l>
<l>Dattu mi mach op corte stonde</l>
<l>Suver maken ende oec rene;</l>
<l>Want du heves macht gemene</l>
<l n="1465">Van enen sondare te maken dan,</l>
<l>Alstu wils, enen heyligen man!</l>
<l>Bi deser mogentheit, Here groet!</l>
<l>Soc biddic di, dattu albloet</l>
<l>Mire sonden ontfermes teser ure,</l>
<l n="1470">Ende mijn herte suver ende pure,</l>
<l>Dat ic tuwen dienste mach comen,</l>
<l>Daer ic toe ben genomen!</l>
<l><pb n="1,98"/>                 Vrese comt in mi nu saen</l>
<l>Met pure herten, daer menich traen</l>
<l n="1475">Met bevene ute werden gesent.</l>
<l>Com in mi, maec mi bekent</l>
<l>Die bliscap van der godlijcheden!</l>
<l>Ay Here! mi gedinct nu meden</l>
<l>Dire heyliger passien groet,</l>
<l n="1480">Daer du om ontfincs die doet.</l>
<l>Ende alsic dan pense, ende mi verboude</l>
<l>Ende ga alse ene comen soude</l>
<l>Tot dinen outare om di tontfane,</l>
<l>Ende alsic dit dan pense ane</l>
<l n="1485">Wat ic daer dan soude ontfaen,</l>
<l>So treckic weder achter saen,</l>
<l>Ende werde versaget optie stonde</l>
<l>Om mine vule quade sonde.</l>
<l>Lieve Here! dit niene wrect.</l>
<l n="1490">Al eest dat in mi dus stect</l>
<l>Die quaetheit; ic beveelt di nu</l>
<l>Ende sal, opden troest van u,</l>
<l>Ende op dine grote ontfermichede,</l>
<l>Ende op dine grote genade mede,</l>
<l n="1495">Ende op dine grote caritate,</l>
<l>Daer af te secgene es gene mate;</l>
<l>Ende op desen troest comic nare,</l>
<l>Ende ga weder toten outare.</l>
<l>                Here, nu so biddic di vord,</l>
<l n="1500">Dat gi mine bede hord!</l>
<l><pb n="1,100"/> Al benic werdic[<hi rend="italic">h</hi>] niet van dien,</l>
<l>Dat ic di niet en can gesien,</l>
<l>Com onversienlijc, Here, in mi,</l>
<l>Ende maec mine ziele siende di.</l>
<l n="1505">Here! bi dinen sacramente groet,</l>
<l>Datmen in dine kerke doet,</l>
<l>Ende dat wi priesters daer ontfaen</l>
<l>In die messe die wi anegaen;</l>
<l>Here! bi dien virtuten groet,</l>
<l n="1510">Dat daer wijn, born ende broet</l>
<l>Verwandelt werde[<hi rend="italic">n</hi>] in bloede, in vleesch[<hi rend="italic">e</hi>],</l>
<l>Ende dit dan, alsict vereesche,</l>
<l>Biden Heyligen Geest groet,</l>
<l>Die[<hi rend="italic">t</hi>] een persoen wesen doet;</l>
<l n="1515">Alse waerlijc, Here, alse dit es waer,</l>
<l>So maec mi suver ende claer,</l>
<l>Here, gef <hi rend="italic">mi</hi> dine stonden,</l>
<l>Dat ic dit mach gegronden!</l>
<l>                Here! du sprakes selve dat</l>
<l n="1520">Aldus in dies persoens stat:</l>
<l><pb n="1,102"/> Die mi et ende ontfaet,</l>
<l>Hi leeft om mi, dat verstaet,</l>
<l>Ende woent in mi ende ic in heme,</l>
<l>Op dat hijt neme alsem beteme.</l>
<l n="1525">Ic ben, sprect onse Here weder,</l>
<l>Dlevende broet dat quam hier neder,</l>
<l>Ende wie van desen brode et,</l>
<l>Hi leefter oec ewelike met.</l>
<l>Ic ben broet der suetechede,</l>
<l n="1530">Ic ben broet [<hi rend="italic">der</hi>] payselijchede,</l>
<l>Ic ben broet der minnen groet,</l>
<l>Dat alle smerte verdriven doet,</l>
<l>Ic ben broet van allen smake</l>
<l>Dat alle siecheit gesont can maken!</l>
</div>
<div type="subchapter"><head type="subchapter">Van broede[<hi rend="italic">r</hi>] Alebrechte noch van onser Vrouwen een saluut. xxiii.</head>
<l n="1535">Boven alle verdiente vrouwe,</l>
<l>Ende utnemende boven alle trouwe</l>
<l>Ende boven alle exempel allene,</l>
<l>Moeder ende maget, die sonder rouwe</l>
<l><pb n="1,104"/> Gode werd al even neuwe</l>
<l n="1540">Met herten ende in gedachten al rene;</l>
<l>U reinicheit diet al bescouwe,</l>
<l>Daer comen ons af so soete douwe</l>
<l>Dat die werelt vervult gemene.</l>
<l>Met uwen gewerken, met uwen getouwe,</l>
<l n="1545">Brachti den Gods sone lonser gebouwe,</l>
<l>Daer wi bi quamen uten wene.</l>
<l>Dit hadde wi, Vrouwe, van u te lene.</l>
<l>                Onse Here hadde u so sere vercoren,</l>
<l>Om dat gi hem allen ginct te voren;</l>
<l n="1550">Mar nochtan es onse verstaen,</l>
<l>Al wildi sijn van u geboren</l>
<l>Om die gene die waren verloren.</l>
<l>Dat ane hem al moeste gaen:</l>
<l>Alle uwe dogede, als wijt horen,</l>
<l n="1555">Al en verstaent niet die doren,</l>
<l>Die quamen ute hem, sonder waen.</l>
<l>Niet en quam u ane die toren</l>
<l>Daer gijt bi hadt gesworen,</l>
<l>Mar lietel al te niewete saen.</l>
<l n="1560">Dit heeft u eren vele gedaen.</l>
<l>                Nu hiddie u, edele coninginne,</l>
<l>Gods moeder, Gods vriendinne,</l>
<l>Ende moeder van alre ontfermecheit,</l>
<l><pb n="1,106"/> Troestersse van allen goeden beginne,</l>
<l n="1565">Der werelt vrou<hi rend="italic">d</hi>e, der werelt minne.</l>
<l>Fonteine van alre doechdelijcheit!</l>
<l>Want gi alle dinge bracht inne</l>
<l>Die te voren buten sinne</l>
<l>Ende buten maten waren geleit,</l>
<l n="1570">Dor uwe doget, die ic wel kinne.</l>
<l>Moeder ende maget, ende elkes waerdinne!</l>
<l>Dies begeert, sidi gereit.</l>
<l>Na uwer genaden mijn leven beit.</l>
<l>                Edele vrouwe van al gemene!</l>
<l n="1575">Mijn herte die es alte clene</l>
<l>Van u te seegen dat si begard.</l>
<l>Den wille hebbic groet allene,</l>
<l>Met volmaecter gedachten rene,</l>
<l>Ware dat ics mochte werden ward.</l>
<l n="1580">Mar nenic niet; en es ne gene,</l>
<l>Noch nie en ward so groten ene</l>
<l>Persone, en waer hem te hard</l>
<l>U doget te secgen, die ghi te lene</l>
<l>Hebt van Jhes<hi rend="italic">u</hi>m Nazarene.</l>
<l n="1585">Vrouwe! ic bid u dat ghi mi spard,</l>
<l>Want mi dit van herten dard.</l>
</div>
<div type="subchapter"><head type="subchapter"><pb n="1,108"/> <hi rend="bold">Broeder Alebrecht vanden sacramente. xxiiij. </hi></head>
<l>Alse alle dinge sijn gedaen</l>
<l>Ende ane dinde dan moet gaen,</l>
<l>So es te p<hi rend="italic">en</hi>sen dan vor al</l>
<l n="1590">Hoe hi den genen ontfaen sal,</l>
<l>Dien van niewete gemaect heeft.</l>
<l>Als<hi rend="italic">e</hi> dat al es toten inde geleeft,</l>
<l>Sone diet u leven clene no groet,</l>
<l>Hi en si in dinde van uwer doet.</l>
<l n="1595">Gereidi dan, minsce, saen</l>
<l>Dattu den Here machs ontfaen</l>
<l>Die di na dit corte leven</l>
<l>Die lange bliscap mach geven,</l>
<l>Die emmermere sal geduren.</l>
<l n="1600">Hoe sal hi hem daer toe vuren</l>
<l>Dat hi daer toe yet gedoge,</l>
<l>Dat hi den Here ontfaen moge?</l>
<l>Hier na te sine es boven al,</l>
<l>Hoe dat hine ontfaen sal,</l>
<l n="1605"><pb n="1,110"/> Die om ons hem crucen liet,</l>
<l>Ende daer na, alst was gesciet,</l>
<l>Hem selven ons liet tere spise.</l>
<l>Nu verstant hier in welker wise</l>
<l>Dattuse nemen sout bestaen.</l>
<l n="1610">Ic saelt di leren, hort hier saen.</l>
<l>                Dese spise soutu begripen mede</l>
<l>In ere getrouweger waerhede;</l>
<l>                In een hope der godliker milthede;</l>
<l>In karitaten der kerken enichede;</l>
<l n="1615">                Met enen betterliken rouwe;</l>
<l>                In ere weldeliker trouwe;</l>
<l>                In een gebruken salichlike</l>
<l>Daer met te bliven ewelike.</l>
<l>                Hoe saltu dese dinge verstaen,</l>
<l n="1620">Waer ward dattie sin mach gaen?</l>
<l>Alse in getrouweger waerhede,</l>
<l>Watmen daer verstaen sal mede,</l>
<l>Dats dattu yegewelken dan,</l>
<l>Die dat heylige sacrament vaet an,</l>
<l n="1625">Getrouwe te sine sculdich bes,</l>
<l>Gelijc dat .i. hem selven es.</l>
<l>                In .i. hope der godliker melthede,</l>
<l>Alse inden [<hi rend="italic">sacramente</hi>] altoes mede,</l>
<l><pb n="1,112"/> Met ere sorgechteger merringe in di,</l>
<l n="1630">Dat dit sacrament volcomen sy;</l>
<l>Ende inden hope dat herte dijn</l>
<l>Blive, dat niet geminct mach sijn.</l>
<l>                In caritaten der enichede:</l>
<l>Hier soutu verstaen ter stede,</l>
<l n="1635">Dattu met herten ende met sinnen</l>
<l>Der kerken sout dienen ende minnen.</l>
<l>                Alse in enecheiden groet,</l>
<l>Bedie dat God selve geboet</l>
<l>Ende om dat heylige sacrament,</l>
<l n="1640">Daer eerst af quam haer fondament.</l>
<l>                Met enen bitterliken rouwe. . .</l>
<l>Alse om die sake die van ons comen,</l>
<l>Wi, diet sacrament hebben genomen,</l>
<l>Dat wi altoes in onse herte</l>
<l n="1645">Selen hebben ene bitterlike smerte</l>
<l>Ende enen rouwe van anxte sere:</l>
<l>Hoe wi genoech doen den Here,</l>
<l>Die wi ter taflen hebben ontfaen</l>
<l>Ende hoe wi daer in mogen volstaen.</l>
<l n="1650">                In een gebruken salichlike:</l>
<l>Hier af en es gene gelike.</l>
<l><pb n="1,114"/> Want dits .i. teken der volmaec[<hi rend="italic">t</hi>]hede,</l>
<l>Alse emmermere te bliven mede.</l>
<l>Want int gebruken salichlike</l>
<l n="1655">Dat hord allene te hemelrike.</l>
<l>Dit machstu altemale volbringen</l>
<l>Mettesen vorseiden dingen.</l>
<l>Aldus ende in deser manieren</l>
<l>Sone mogedi niet faelgieren</l>
<l n="1660">Vanden heyligen sacramente,</l>
<l>Op dat gi hout dese a<hi rend="italic">t</hi>tente.</l>
<l>Onse Here geve mi den spoet,</l>
<l>Dat ic hier in bliven moet</l>
<l>Mijn leven lanc, sonder verkeren!</l>
<l n="1665">Dit was broeder Alebrechts leren.</l>
<l>Nu salic u siere spillechede</l>
<l>Een lettel hier nu seegen mede,</l>
<l>Also alst <hi rend="italic">mi</hi> seiden vor desen</l>
<l>Die van siere conscap hadden gewesen.</l>
</div>
<div type="subchapter"><head type="subchapter"><pb n="1,115"/> <hi rend="bold">Bi wat saken broeder Albrecht orlof hadde, dat hi met ingromantien mochte spelen. XXV. </hi></head>
<l n="1670">Ee[.]ns broeder Alebrechte gevel,</l>
<l>Die metten paus bekent was wel,</l>
<l>Dat hi met hem eens spelen ginc;</l>
<l>So dat si na dese dinc</l>
<l>In een scip wilden tiden</l>
<l n="1675">Ende alsoe ter zee ward riden.</l>
<l>Met cleinre menichte es hire in comen,</l>
<l>Ende heeft broeder Alebrecht mede genomen.</l>
<l>Niet herde lange na dit gedaen,</l>
<l>Vernam die paus comende saen</l>
<l n="1680">Wel .vij. scepe, al vol met here,</l>
<l>Wel tharnasche, wel in die were,</l>
<l>Alse te striden op elken man.</l>
<l>Die paus hem te versagen began,</l>
<l>Alsi van rechte mochte wale.</l>
<l n="1685">Wat holpt hier af lange tale?</l>
<l>Si begonsten den paus omringen daer,</l>
<l>Ende trocken vaste sinen scepe naer,</l>
<l><pb n="1,116"/> Alsem te vane optie wile;</l>
<l>Want si waren van Cecile,</l>
<l n="1690">Ende hadse Menfrote daer gesent,</l>
<l>Om dattie paus had gescent</l>
<l>Met siere maledixien Frederike.</l>
<l>Dit wildi wreken sekerlike.</l>
<l>Dus hadden si den paus bespiet,</l>
<l n="1695">Dat hem en can besluten niet:</l>
<l>Mar en had broeder Alebrecht gedaen,</l>
<l>Hine waer vandaer niet ontgaen,</l>
<l>Doen dese waren so na comen,</l>
<l>Dat si waenden hebben genomen</l>
<l n="1700">Den paus ende sine[.] gesellen daer,</l>
<l>Die alle hadden groten vaer,</l>
<l>Sonder broeder Allebrecht allene.</l>
<l>Si riepen daer alle gemene:</l>
<l>"Geeft u op, oft ghi blijft doet!"</l>
<l n="1705">Die paus sprac met rouwen groet:</l>
<l>"Wat moge wi doen, lieve liede?</l>
<l>Waer hier yeman die ons geriede</l>
<l>Dat wi mochten van hier ontgaen!"</l>
<l>Broeder Alebrecht antworde saen:</l>
<l n="1710">"Here! ic soude ons wel bevreden</l>
<l>Van desen lieden nu ter steden,</l>
<l>Mar het es jegen [<hi rend="italic">u</hi>] gebot.</l>
<l>Mochtic maken hier mijn lot</l>
<l>Ende ics orlof hadde vor waer,</l>
<l n="1715">Ic soudse alle doen vlien daer naer</l>
<l><pb n="1,117"/> Van vresen ende van anxte groet."</l>
<l>Die paus sprac: "Alebrecht! dit doet!</l>
<l>Ic geefs u orlof nu ter stede</l>
<l>Ende alle wege vorward mede,</l>
<l n="1720">Alse lange alse gi leven moget.</l>
<l>In dien dat gi en geen ondoget</l>
<l>Daer met ne doet, noch geen quaet,</l>
<l>Soe absolveric u van alre daet."</l>
<l>Doen dit die paus hadde gedaen,</l>
<l n="1725">Niet lange daer na, sonder waen,</l>
<l>Soe worden die ander daer in kere,</l>
<l>Ende gingen vlien so harde sere</l>
<l>Also ofse die duvel had gejaecht.</l>
<l>Si worden daer so sere versaecht,</l>
<l n="1730">Want hem dochte dat daer te samen</l>
<l>Al die werelt op hem quamen.</l>
<l>Dus ward die paus van daer verloest</l>
<l>Ende bi broeder Alebrecht getroest,</l>
<l>So dat hi sonder enigen scade</l>
<l n="1735">Te Romen quam. Om dese dade</l>
<l>Die ghi hier nu hebt gehord,</l>
<l>So haddi orlof altoes vord</l>
<l>Bi ingromansien te doene met</l>
<l>Dat niet en waer jegen die wet.</l>
</div>
<div type="subchapter"><head type="subchapter"><pb n="1,118"/> <hi rend="bold">Van sinen dingen noch meer. xxvi. </hi></head>
<l n="1740">Ene ander spellijcheit bracht hi vort</l>
<l>Die ic dicwile hebbe gehort.</l>
<l>Doen Willem van Hollant coninc was,</l>
<l>Ende te Colen eens <hi rend="italic">l</hi>ach na das,</l>
<l>Doen hordi secgen van desen man</l>
<l n="1745">Dat hi vele consten can.</l>
<l>Ende om yet van hem ten etene,</l>
<l>Dat broeder Alebrecht gerne dede.</l>
<l>Over eten worden si mede</l>
<l n="1750">Spreken vele op ende neder.</l>
<l>Na vele spraken, so ward weder</l>
<l>Die coninc pensende om die saken</l>
<l>Hoe hi met worden conde maken</l>
<l><pb n="1,119"/> Hem te begroetene vander dinc.</l>
<l n="1755">Int leste dat hine soe bevinc</l>
<l>Met sconen worden daer ter stont,</l>
<l>Dat hi hem yet soude maken cont</l>
<l>Van siere conste ende laten sien.</l>
<l>Mar hi nam noch enen verst van dien</l>
<l n="1760">Toten avonde daer gereet.</l>
<l>Doent avont was, broeder Alebrecht geet</l>
<l>In ene siere heymeliker stat.</l>
<l>Daer vernam hi saen na dat</l>
<l>Van enen bode, die hem quam an</l>
<l n="1765">Ende seide, hoe dat menigen man</l>
<l>Die hertoge hadde van Oestrike</l>
<l>Sander dages genoet tidelike,</l>
<l>Mar daer en salre een niet comen.</l>
<l>                Alse dit die biscop heeft vernomen,</l>
<l n="1770">Beval hi den genen sere daer naer</l>
<l>Dat hi die spise wel bewaer</l>
<l>Die daer ten hove sal sijn bereet;</l>
<l>"Sider meer dat aldus geet</l>
<l>Dat si soude bliven verloren,</l>
<l n="1775">So willic datmense mi bringe voren</l>
<l>Margen alse ment eten sal."</l>
<l>Dus gaet die biscop, op dit geval,</l>
<l><pb n="1,120"/> Ende node ander dages met hem</l>
<l>Ten etene den coninc Willem,</l>
<l n="1780">Ende geloeft hem, dat hi daer</l>
<l>Hem doen sal dwonder sien vor waer.</l>
<l>Dus lovet die coninc Willem nu.</l>
<l>Des ander dages, dat secgic u,</l>
<l>Doemen messe hadde gedaen,</l>
<l n="1785">Sijn som sine cnapen vore gegaen</l>
<l>Toter herberge, daer men soude eten,</l>
<l>Daert broeder Alebrecht had beheten.</l>
<l>Dese cnapen gingen in die zale,</l>
<l>Si sagen op, si sagen dale,</l>
<l n="1790">Si gingen weder, si gingen vord,</l>
<l>Mar sine sagen no hebben verhord</l>
<l>Noch van vire noch van spisen</l>
<l>Diemen daer in gere wisen</l>
<l>Yegeren gereiden doet.</l>
<l n="1795">Si keerden weder over voet</l>
<l>Toten coninc harde saen,</l>
<l>Ende deden hem dese dinc verstaen.</l>
<l>Die selve quam ende daer na versochte,</l>
<l>So hi behendelijcste mochte.</l>
<l n="1800">Waer hijt dede soeken, no waer hi quam,</l>
<l>Noch vier no spise men daer vernam.</l>
<l>Dit ne behagede hem niet wel.</l>
<l>Daer na niet lanc dat dit gevel,</l>
<l>Quam Aelbrecht uut siere camer gegaen</l>
<l n="1805">Toten coninc Willem, dien hi sach staen</l>
<l>Onder sine baroene in die zale.</l>
<l>Hi ontfinckene met blider tale</l>
<l><pb n="1,121"/> Ende seide: "Here, laet ons gaen dwae,</l>
<l>Die taflen sijn gerecht saen!"</l>
<l n="1810">Daer na leidi den coninc ter vard</l>
<l>In enen sconen bogard</l>
<l>Daer taflen gerecht stoeden genoech.</l>
<l>Dit dochte den cnapen ongevoech,</l>
<l>Want het was cout sere,</l>
<l n="1815">Ende spraken aldus tharen here:</l>
<l>"Hoe salmen hier gedienen mogen?</l>
<l>Wine connen coude niet gedogen;</l>
<l>Het worde ons besich in dien sale</l>
<l>Ende bi viere, wet oec wale."</l>
<l n="1820">Die coninc hietse swigen stille:</l>
<l>"Wi mogen volgen nu sijns wille,</l>
<l>Hine doet sonder sake niet."</l>
<l>Aldus es dese dine gesciet</l>
<l>Also, datmen soude gaen eten.</l>
<l n="1825">Mar [<hi rend="italic">des</hi>] coninc cnapen niene weten</l>
<l>Waer men die spise halet boude</l>
<l>Diemen ter taflen bringen soude,</l>
<l>Ende stoeden daer al verdort.</l>
<l>Doen sagen si daer comen vord</l>
<l n="1830">Knapen scone ende wel gedaen,</l>
<l>Bloets hoefts, ende in haer rocke saen,</l>
<l>Ende brachten dierste gerechte ter vard.</l>
<l>Alse vollike alse dat geset ward,</l>
<l>So sachmen daer alse vollike staen</l>
<l n="1835">Enen wijngard wel gedaen,</l>
<l><pb n="1,122"/> Geloverd ende met besien mede;</l>
<l>Ende vogele saten daer op ter stede,</l>
<l>Die songen meniger tieren sanc.</l>
<l>Die sonne sceen daer eer yet lanc</l>
<l n="1840">So scone ende so hete ter stat,</l>
<l>Dat elken dochte die daer sat</l>
<l>Dat recht inden somer ware.</l>
<l>Die daer van couden waren in vare,</l>
<l>Des coninc dienres, si moeten daer</l>
<l n="1845">Haer cleder ute doen vor waer</l>
<l>Van groter hitten die hem quam ane.</l>
<l>Ten andren gerechte begondense te gane,</l>
<l>Ende wilden dienen met biscops cnapen.</l>
<l>Doen geviel alsoe die saken,</l>
<l n="1850">Dat si te[<hi rend="italic">n</hi>] dretsore sijn comen,</l>
<l>Dat si daer niemen hebben vernomen,</l>
<l>Noch spise, no gerechte, no niet.</l>
<l>Dus al idel elc henen sciet.</l>
<l>Mar Albrechts cnapen brachten tgerechte.</l>
<l n="1855">Doen wouden des oec mede plechten</l>
<l>Des coninc cnapen, ende namen daer</l>
<l>Den andren die scotelen over waer.</l>
<l>Mar tehans, optie selve ure,</l>
<l>So werd hem dit wel sere te sure,</l>
<l n="1860">Want ute dien scotelen quamen gegangen</l>
<l>Te hem ward crupend[.]e grote slangen;</l>
<l><pb n="1,123"/> So dat si worden so vervard</l>
<l>Dat si liepen ten taflen ward,</l>
<l>Ende lieten die scotelen vallen tsamen.</l>
<l n="1865">Mar die ander diese op namen.</l>
<l>Doe ward die spise verwandelt weder,</l>
<l>Ende brachtense ter taflen seder.</l>
<l>Doen dit geruechte ut quam</l>
<l>Ent die coninc Willem vernam,</l>
<l n="1870">En dorsti der spise nemmer eten.</l>
<l>Doen liet hem broeder Aelbrecht weten</l>
<l>Hoet metter spisen waer gevaren,</l>
<l>Ende vertrac hem al daer naren:</l>
<l>Hoe die hertoge dede gereiden</l>
<l n="1875">Diere spise van werdicheiden;</l>
<l>"Alden nacht hi coken dede</l>
<l>Om smargens te hebben goede gerede;</l>
<l>Ende des margens quam hem ene mare,</l>
<l>So dat hi hene moeste van vare;</l>
<l n="1880">Ende alsoe bleef die spise daer</l>
<l>Die wi hier nu eten vor waer.</l>
<l>Nu hebbic u, here! hier terstont</l>
<l>Vander spisen geseit den gront.</l>
<l>Nu doet u cnapen mede gaen,</l>
<l n="1885">Si selen die spise wel sien staen</l>
<l>Die si tote nu niene vonden."</l>
<l>Dus dien[<hi rend="italic">den</hi>] vord ten selven stonden</l>
<l><pb n="1,124"/> Des coninc Willems cnapen gereet</l>
<l>Dien etentijt lanc ende breet.</l>
<l n="1890">Ende doen dat eten was gedaen</l>
<l>Ende ment water vortbracht saen,</l>
<l>Entie coninc dwoech daer naren,</l>
<l>So waest tgene al vervaren:</l>
<l>Banke, taflen, scragen, wijngard.</l>
<l n="1895">En wiste niemen waerward;</l>
<l>Ende dat weder ward cout na das,</l>
<l>Gelijc dattet te voren was.</l>
</div>
<div type="subchapter"><head type="subchapter">Noch van heme ende enen scoesuttere, ene spellicheit. xxvij. </head>
<l>Een scoesuttere, .i. sot serjant,</l>
<l>Die daer woen[<hi rend="italic">en</hi>]de was int lant,</l>
<l n="1900">Quam eens te Coclne in der stat,</l>
<l>Ende hi hadde dicke gehort vor dat</l>
<l>Van broeder Alebrecht secgen groet wonder.</l>
<l>Des penst hi in hem selven besonder:</l>
<l>"Mochten dese dinge waer wesen</l>
<l n="1905">Datmen aldus seget van desen,</l>
<l><pb n="1,125"/> Hoe mochtic des geproeven nu?"</l>
<l>Dus quam die gene, dat secgic u,</l>
<l>Ende wilde dit <hi rend="italic">d</hi>aer weten in scie;</l>
<l>Ende quam gaende met sinen robine</l>
<l n="1910">Daer broeder Alebrecht woenende was.</l>
<l>Doen hire quam, vraechdi na das</l>
<l>Waer broeder Alebrecht waer? boude</l>
<l>Die cnape vraechden wat hi woude?</l>
<l>Die gene seide: hi moesten sien</l>
<l n="1915">Ende spreken oec saen. Na dien</l>
<l>Ginc een cnape ende seit ter vard</l>
<l>Hoe hem nu te spreken begard</l>
<l>Een cnape, die .i. robijn draget.</l>
<l>"En hebdi hem niet gevraget</l>
<l n="1920">Wat hi wilt?" sprac broeder Alebrecht.</l>
<l>"Jaic, mer hi wilt al slecht</l>
<l>U selven spreken; mi donke alnu</l>
<l>Dat hi kennesse heeft an u."</l>
<l>"Ganc henen, vrach wat hi wilt</l>
<l n="1925">Ende dat hi u sine stucken telt.</l>
<l>Ic ben onledich nu ter stont."</l>
<l>Die cnape ginc ende doet cont</l>
<l>Den genen die metten robine stoet.</l>
<l>Doe seide die gene: "Vrient! ic moet</l>
<l n="1930"><pb n="1,126"/> Emmer mijn here selve spreken!</l>
<l>Dit gaet ende secgt hem sekerleken.</l>
<l>Ic salne sien ende spreken mede</l>
<l>Eric heden hene scede.</l>
<l>Salic u mijn heymelijcheit noemen.</l>
<l n="1935">Daer ic hier nu om ben comen?</l>
<l>Ic salse hem selve secgen, Godweet!"</l>
<l>Aldus die cnape weder geet</l>
<l>Ende seget broeder Alebrecht saen</l>
<l>Die antworde die hi hevet ontfaen.</l>
<l><hi rend="italic">1940</hi> Alst broeder Alcbrecht heeft vernomen,</l>
<l>Dedi den cnape vor hem comen</l>
<l>Tot in sine celle, daer hi sat,</l>
<l>Ende vraechde den cnape na dat,</l>
<l>Die met sinen robine daer was gestaen,</l>
<l n="1945">Wat hi wilde? Die gene seide saen:</l>
<l>"Meester! Ic hebbe van u gehort</l>
<l>Secgen menich selsen word,</l>
<l>Van gokelien, van behindicheden;</l>
<l>Nu comic tot u, hier ter steden,</l>
<l n="1950">Dat gi mi uwer const laet sien.</l>
<l>So magic te bat geloven van dien</l>
<l>Dat ic gehort heb van u."</l>
<l>- "Cnape! Quaemstu hierom nu</l>
<l>Tote mi, ende wils mi emmer spreken?"</l>
<l n="1955">- "Jaic, meester! ende sekerleken</l>
<l>Ic moet uwen const oec sien</l>
<l>Erie heden van u sal tien."</l>
<l><pb n="1,127"/> Ende broeder Alebrech suetelijc sprac:</l>
<l>"Gef here dan dinen sac!</l>
<l n="1960">In wil niet dat gi van mi keert</l>
<l>Ghine hebt mire const yet geleert."</l>
<l>Hi gaf hem den sac; ende daer naer</l>
<l>Staker in sine hant vorwaer</l>
<l>Broeder Alebrecht, ende traese weder,</l>
<l n="1965">Ende verbant den sac; daer na seder</l>
<l>Gaf hine den cnape, ende seide:</l>
<l>"Vrient! Ganc thuus ward sonder beide,</l>
<l>Ende ontbint dinen sac niet</l>
<l>Eer gi thuus comt, wats gesciet.</l>
<l n="1970">Ende alse gine oec hebt ontbonden,</l>
<l>Vernemdi oec [<hi rend="italic">yet</hi>] optie stonden,</l>
<l>So binten vaste weder daer;</l>
<l>Ende dan comt te mi daer naer</l>
<l>Ende secgt mi wat gi hebt gesien."</l>
<l n="1975">Die gene ginc wech, blide van dien.</l>
<l>Ende alsi buten Coelne es comen,</l>
<l>Haddi harde gerne vernomen</l>
<l>Wat in sinen sac had gewesen.</l>
<l>Hi ginc daer sitten; ende na desen</l>
<l n="1980"><pb n="1,128"/> Ontbant hi sinen robijn saen.</l>
<l>Daer ut sprongen sonder waen</l>
<l>In weder side .i. serjant,</l>
<l>Ende elc enen leest in sine hant,</l>
<l>Daer si den genen [<hi rend="italic">met</hi>] sloegen doe.</l>
<l n="1985">Si gingen hem vaste toe</l>
<l>Ende sloegen so sere na das,</l>
<l>Dat hi en wiste waer hi was.</l>
<l>Int leste bedachti hem daer naer</l>
<l>Dat hi den sac bonde vor waer,</l>
<l n="1990">Also hem broeder Alebrecht seide;</l>
<l>Daer bant hi den sac sonder beide.</l>
<l>Daer verloes hi die gene ten kere</l>
<l>Diene geslagen hadden sere.</l>
<l>Ende doen hi dus verloest was,</l>
<l n="1995">En dorsti niet vorder gaen na das,</l>
<l>Ende keerde weder te Coelne ward,</l>
<l>Ende ginc te broeder Alebrecht ter vard</l>
<l>Ende telde hoe hi hadde gevaren;</l>
<l>Ende bat hem vriendelike daer naren</l>
<l n="2000">Dat hi sinen sac make na desen</l>
<l>Als hi te voren had gewesen.</l>
<l><pb n="1,129"/> Doen sprac broeder Aelbrecht mere:</l>
<l>"Hets goet, dat ic di ene const noch lere;</l>
<l>So soutu te meer weten dan</l>
<l n="2005">Van mire const" ! - "Neen, edel man!</l>
<l>Ontdoet mi dit, ne gere niet el,</l>
<l>U const[<hi rend="italic">en</hi>] donken mi alte fel.</l>
<l>Ic bids u, here! wanes ontberen,</l>
<l>In wil uwer const nember leren;</l>
<l n="2010">Ic bens nu genoech gecastijt!"</l>
<l>Doen gaf hi orlof te dier tijt</l>
<l>Den genen, dies was sere blide.</l>
<l>Dus sciet hi van daer ten selven tide,</l>
<l>Ende es thuus ward van daer gegaen.</l>
<l n="2015">Ende eer hi den sac dorste bestaen,</l>
<l>Dedine enen andren eer ontbinden;</l>
<l>Want hine dorstem niet geninden</l>
<l>Dat hine ontbonden had yet</l>
<l>Voer dat hijt ane enen andren siet.</l>
<l n="2020">Dit hebbic van broeder Alebrecht vonden:</l>
<l>Noch vele meer soudics u vermonden,</l>
<l><pb n="1,130"/> Mar hier gaet ander dinc voren;</l>
<l>Hier na seldijs noch mee horen.</l>
</div>
<div type="subchapter"><head type="subchapter">Vanden hertoge Heinrike ende den biscop van Ludeke. xxviij. </head>
<l>Int ander jaer van Willems rike,</l>
<l n="2025">So ward een twest vreselike</l>
<l>Tuscen Ludeke ende Brabant,</l>
<l>Ende oec van Namen dlant.</l>
<l>Deen voer hier, dander voer daer,</l>
<l>Ende verheriden dlant swaer.</l>
<l n="2030">Een tempeest quam oec mede saen</l>
<l>Die menigen lede heeft gedaen.</l>
<l>Tuscen Hoye ende Denant</l>
<l>Reinet vorsce ende vesche int lant,</l>
<l>Die daer so even dicke lopen</l>
<l n="2035">Ende thans in die eerde cropen.</l>
<l>Ende daer dit alsoe gesciede,</l>
<l>Storven oec daer na die liede</l>
<l><pb n="1,131"/> Ende die beesten storven mede.</l>
<l>                Int lant van Triere ward oec onvrede:</l>
<l n="2040">Want die hertoge van Oestrike</l>
<l>Orlogede daer op dapperlike,</l>
<l>So dat si namaels te stride quamen.</l>
<l>Ende alse dit die Aelman vernamen,</l>
<l>Quamense daer ward om yet winnen,</l>
<l n="2045">Ende vielen daer met dien van binnen.</l>
<l>Doen dit die hertoge verstoet,</l>
<l>Trac hi achter metter spoet</l>
<l>Ende voer an coninc Willaem saen,</l>
<l>Ende bat hem dat hi mochte staen</l>
<l n="2050">Hem in staden jegen Triere.</l>
<l>Die coninc geloefdem doe sciere</l>
<l>Dat hi den pays maken soude,</l>
<l>Ofte met stride. Alse houde</l>
<l>Sende die coninc te Trieren binnen,</l>
<l n="2055">Ende liet hem sinen wille bekinnen;</l>
<l>So dat si hem ontboden dat:</l>
<l>Dats in hem bleve die stat,</l>
<l>Indien dats die hertoge saen</l>
<l>In hem bleve. Sonder waen</l>
<l n="2060">Ward dit daer alsoc gevest.</l>
<l>Ende aldus so bleef die twest</l>
<l>Tuscen Triere ende Oestrike.</l>
<l>                Nu hord van den hertoge Heinrike</l>
<l><pb n="1,132"/> Die twest jegen Ludeke met.</l>
<l n="2065">Hier ward een dach oec af geset.</l>
<l>So dat si quamen te parlemente.</l>
<l>Nu was altene [<hi rend="italic">des</hi>] biscops alente</l>
<l>Dat <hi rend="italic">hine</hi> beroepen wilde te campe.</l>
<l>Want int orloge haddi die rampe.</l>
<l n="2070">Dus waendijt met camp beweren.</l>
<l>Alse te parlement quamen die heren</l>
<l>Ende si spraken om soendinc maken.</l>
<l>So waren altene dbiscop saken</l>
<l>Ende ment in campe bescede echt.</l>
<l n="2075">Ende die onder blive int gevecht,</l>
<l>Hi sal beteren dan dese dine.</l>
<l>Aldus hi tenen hanscoe vine,</l>
<l>Ende botene den hertoge saen,</l>
<l>Diene daer nu heeft ontfaen,</l>
<l n="2080">Ende te comen opten viertechsten dach,</l>
<l>Ende dit te vorwerne of hi mach</l>
<l><pb n="1,133"/> Elc met sinen kempe gereet.</l>
<l>Op dit belof, op dit beheet,</l>
<l>Sciet daer elc van andren nu,</l>
<l n="2085">Tsinen lande ward, dat secgic u.</l>
</div>
<div type="subchapter"><head type="subchapter">Van haren kempen. xxix. </head>
<l>Die hertoge micte lettel hier op</l>
<l>Ende liet liden. Mar die biscop</l>
<l>Dede enen kempe soeken gereet,</l>
<l>Den stercsten diemen iegeren weet;</l>
<l n="2090">Ende geloefdem grote rijchede,</l>
<l>Mochti den kemp verwinnen mede</l>
<l>Die de hertoge soude bringen,</l>
<l>Die lettel wiste van desen dingen;</l>
<l>Want hi waende, sonder waen,</l>
<l n="2095">Dat soude sijn te niewete gegaen.</l>
<l>Ende [<hi rend="italic">doe</hi>] die .xl.ste dach quam bi,</l>
<l>Vraechden die heren: waer dat hi</l>
<l>Enen kempe had genomen?</l>
<l>Die biscop wilt emmer te crite comen,</l>
<l n="2100">Ende heeft enen kempe stare,</l>
<l>Die hem vermet in den pare</l>
<l><pb n="1,134"/> T<hi rend="italic">hertogen</hi> kempe te sconfierne wel,</l>
<l>So starc es hi, ende so snel.</l>
<l>"Ghi behoeft u, here! te versien wale,</l>
<l n="2105">Seldi daer behouden u pale;</l>
<l>Want mi dunct het ward u hard."</l>
<l>- "Dat nemic op mine leste vard,"</l>
<l>Sprac die hertoge, "dat ic ne weet</l>
<l>Waer mi een kempe sal sijn gereet.</l>
<l n="2110">In heb mi noch niet versien.</l>
<l>Ende moet die camp emmer gescien?"</l>
<l>- "Ja hi, here! dat wetic wale,</l>
<l>Daer ne helpt weder gene tale."</l>
<l>- "Entrouwen," sprac die hertoge saen,</l>
<l n="2115">"So willic mi hier op beraden gaen."</l>
<l>Hi ontboet hier ende daer;</l>
<l>Mar hi en vant niemen vor waer</l>
<l>Die den camp dorste vechten</l>
<l>Jegen den genen, of berechten,</l>
<l n="2120">Want alsi vernamen tgeens gedane,</l>
<l>Sone dorster niemen comen ane.</l>
<l>Doen lietmen den hertoge verstaen dan</l>
<l>Dat te Loven waer een man,</l>
<l><pb n="1,135"/> Die waer so utermaten groet</l>
<l n="2125">Ende also lanc, dat sijns genoet</l>
<l>Niegeren ware nu ter stede;</l>
<l>Ende hi sceen oec so starc mede,</l>
<l>Dat hi enen leu mocht binden:</l>
<l>Mar men soude niegeren vinden</l>
<l n="2130">Bloderen man in geen lant,</l>
<l>Dan hi es. Doe sprac te hant</l>
<l>Die hertoge: "Dits mijn gevoech mede;</l>
<l>Ic micke niet optie bloethede,</l>
<l>Indien dat hi groet es</l>
<l n="2135">Ende starc mede, des sijt gewes."</l>
<l>                Dus quam die hertoge sonder waen</l>
<l>Te Loven, ende ontboet doen saen</l>
<l>Genen man, dat hi te hem quame.</l>
<l>Die gene metter bloder name</l>
<l n="2140">Es vorden hertoge comen houde,</l>
<l>Ende vraechde, wat hi hem woude.</l>
<l>Die hertoge sprac: "Ic heb uwes te done,</l>
<l>Alse vor enen groten baroene</l>
<l>Te bringen tenen kimpioen."</l>
<l n="2145">- "Neen, here! des magic niet doen!</l>
<l>In vechte niet, om genen toren,</l>
<l>Al souder al Brabant om sijn verloren!"</l>
<l><pb n="1,136"/> - "Wat secgdi, vrient? waendi nu</l>
<l>Dat ic wil doen vechten u?</l>
<l n="2150">In wil niet dat gi yegeren om vecht;</l>
<l>Mar ic wil, dat ghi vard recht</l>
<l>Met mi alse een stout serjant,</l>
<l>Ende gelaet u alsoe valjant,</l>
<l>In u wart ende in u gelaet,</l>
<l n="2155">Alse oft gi al met uwer daet</l>
<l>Des biscops liede sout scoffieren.</l>
<l>Alsi van u sien dese manieren,</l>
<l>Hem sal versagen elc diet vereysce,</l>
<l>Ende selen mi geven al dat eysce.</l>
<l n="2160">Ghi sijt so groet, ghi scijnt so starc;</l>
<l>En sal niemen in een parc</l>
<l>Jegen u comen dorren."</l>
<l>- "Here! daer toe helpt jegen geen porren;</l>
<l>In vechte geen tijt, wats gesciet."</l>
<l n="2165">- "Goetman, ende in begers oec niet!</l>
<l>In wil mar, alse op desen dach</l>
<l>Dat ic u den biscop tonen mach,</l>
<l>Ende dat gi dan gelaet coenlike</l>
<l>Vore den biscop, ende stoutelike."</l>
<l n="2170"><pb n="1,137"/> - "Dat salic wel doen sekerleken,</l>
<l>Ende grote worde connen spreken,</l>
<l>Ende stalpen ende wagebarden met;</l>
<l>Mar in vechts niet, bi mire wet.</l>
</div>
<div type="subchapter"><head type="subchapter">Hoe die camp gevochten ward. xxx. </head>
<l>Doent was so verre comen</l>
<l n="2175">Dattie tijt was genomen</l>
<l>Alse datmen den camp vechten soude,</l>
<l>Quam die hertoge alse houde</l>
<l>Met sinen kempe te Ludeke ward;</l>
<l>Entie biscop mede ter vard</l>
<l n="2180">Quam jegen met sinen kempe saen.</l>
<l>Daer sijn die heren te rade gegaen</l>
<l>Om dese dinc, oftmen conde</l>
<l>Af gelecgen metten monde</l>
<l>Datmen den camp en vochte niet.</l>
<l n="2185">Die biscop hem wieken niene liet.</l>
<l>Doen die hertoge dit heeft verstaen,</l>
<l>Ginc hi tsinen kempe ward saen,</l>
<l>Die hem vragede alte hant:</l>
<l>"Wat eest, here! hoe gaet in hant?"</l>
<l n="2190">- "Harde wel, dat secgic u,</l>
<l>Gelaet vaste coenleec nu,</l>
<l><pb n="1,138"/> Ic sal hier hebben al mijn gevoegen."</l>
<l>- "Of ghi wilt, here! laet u genoegen!</l>
<l>Bi mire trouwen, in vechts niet,</l>
<l n="2195">Wat u oec daer ave mesciet."</l>
<l>- "Neen gi niet, en es geen noet!</l>
<l>Op dat ghi aldus vorward doet</l>
<l>Ende hout u stoutelike int gebare,</l>
<l>Si selen mi geven dat ic begare."</l>
<l n="2200">Dus es hi weder ten heren comen</l>
<l>Die den camp gerne benomen</l>
<l>Hadden daer, haddense geconnen.</l>
<l>Mar neen, hets om niet begonnen.</l>
<l>Die corden waren ginder geslagen</l>
<l n="2205">Entie setele worden gedragen</l>
<l>Binnen den crite, daer men mede</l>
<l>Die kempen saen op sitten dede.</l>
<l>Die hertoge quam doen weder gegaen</l>
<l>Tsinen kempe, die hem saen</l>
<l n="2210">Vragede, hoe die saken gingen?</l>
<l>- "Si gaen mi af al mire dingen</l>
<l>Die si mi geloefden ere."</l>
<l>- "Bi trouwen ic sculdich ben onsen Here,"</l>
<l>Sprac die gene, "maect pays saen,</l>
<l n="2215">Oft ic sal uten crite gaen;</l>
<l><pb n="1,139"/> Want in vechte in gere sake."</l>
<l>- "Helpt, vrient! wat wildi maken?</l>
<l>Gindi enen voet uten crite,</l>
<l>Ghi word dan uwes lives quite;</l>
<l n="2220">Want men sloege u hier ter stont</l>
<l>Dat hoeft af, dat si u cont.</l>
<l>Sit hier noch, ende ic sal gaen</l>
<l>Besien wat si hebben gedaen</l>
<l>Die ic over die effeninge liet!</l>
<l n="2225">Ic saelt effenen, wats gesciet:</l>
<l>Ende saelt over mi laten gaen."</l>
<l>Dus es hi vandaer gegaen.</l>
<l>Ende alsoe vollijc es op gestaen</l>
<l>Des biscop kempe, ende nam saen</l>
<l n="2230">Scilt om hals ende cloppel in hant,</l>
<l>Ende ginc ten andren ward te hant,</l>
<l>Ende gaf hem op[<hi rend="italic">f</hi>] hoeft enen slach,</l>
<l>Daert menich toe gesach;</l>
<l>Ende die gene sat stille noch doe,</l>
<l n="2235">Ende sprac den genen aldus toe:</l>
<l>"Siet, goede liede! ende wat meinstu,</l>
<l>Dattu mi dus slaes hier nu?</l>
<l>Wat hebbie di mesdaen hier ter stede?</l>
<l>Ende in seide di heden lede</l>
<l n="2240"><pb n="1,140"/> Noch en mesdede noyt [. . .] man."</l>
<l>Die gene quam noch vorward an,</l>
<l>Ende gaf den genen noch enen slach.</l>
<l>"Ay mi! God geve u quaden dach!"</l>
<l>Sprac die gene, ende greep sijn hoeft</l>
<l n="2245">Met beiden handen, des geloeft.</l>
<l>Entie ander spranc achter ward,</l>
<l>Alse noch te verhalen daer sine vard.</l>
<l>Die gene sprac: "Bi mire trouwen,</l>
<l>Sladi mi meer, het sal u rouwen!"</l>
<l n="2250">Der[<hi rend="italic">de</hi>]wer<hi rend="italic">f</hi> comt die gene gegaen;</l>
<l>Entie ander sprinct op saen,</l>
<l>Ende laet cloppel ende scilt vallen,</l>
<l>Ende nemt den genen daer met allen,</l>
<l>Ende worpen onder hem ter neder,</l>
<l n="2255">Ende slaten metten vusten weder</l>
<l>So grote slage, dat hine saen</l>
<l>Vanden live hevet gedaen.</l>
<l>Doe riep men daer ins hertogen side,</l>
<l>Die des waren harde blide:</l>
<l n="2260"><pb n="1,141"/> "Werpt[<hi rend="italic">en</hi>] over die corden uten crite,</l>
<l>So sidi dies altemale quite!"</l>
<l>Dit dede die gene; ende daer naer</l>
<l>Sloech men hem dat hoeft af daer;</l>
<l>Entie hertoge bleef in die ere.</l>
<l n="2265">Ende van desen dage vord mere</l>
<l>Alse lange alse leefde dese man,</l>
<l>Sone was niemen so coene dan,</l>
<l>Die hem yet hadde mesdaen,</l>
<l>Hine wildene vloechs te camp bestaen.</l>
<l n="2270">Hi was so coene worden hier af,</l>
<l>Dat hi niemen te voren gaf.</l>
<l>Van desen es noch tgeslechte comen</l>
<l>Te Loven, dat ic u wel soude noemen.</l>
</div>
<div type="subchapter"><head type="subchapter">Van broeder Ysewine ende sinen prediken. xxxi. </head>
<l>In desen tiden was becant</l>
<l n="2275">In Aelmaengen ende oec in Brabant,</l>
<l>Een die hiet broeder Ysewijn.</l>
<l>Goet clerc mochti wel sijn:</l>
<l>Dat proeftmen wel an sine dinge,</l>
<l>Die <hi rend="italic">hi</hi> seide, oec sonderlinge.</l>
<l n="2280"><pb n="1,142"/> En lettel willics u doen verstaen</l>
<l>Waer hi met omme wilde gaen.</l>
<l>Prediken haddi genomen an,</l>
<l>Ende bine liet om wijf no om man</l>
<l>Hine seide al dat hem dochte recht.</l>
<l n="2285">Ende wat den lieden gebrac echt,</l>
<l>Dit seidi al in sijn sermonen.</l>
<l>En gene dinc wildi versconen,</l>
<l>Hine seide alsoe alst soude wesen.</l>
<l>Irst werf was hi gemint van desen</l>
<l n="2290">Van alden lieden, arm ende rike;</l>
<l>Ende quamen tsinen sermone gelike,</l>
<l>Alse oft hi een prophete ware,</l>
<l>Ende hi, die siere materien al dare</l>
<l>Navolgede ende dede verstaen</l>
<l n="2295">Waer met die liede omme gaen,</l>
<l>Ende op elc die waerheit seide</l>
<l>Wat hem daer af soude comen te leide,</l>
<l>Ende hi ontbant aldus die waerde:</l>
<l>                "O wi, ghi vule persemaerde!</l>
<l n="2300">Ghi woekers! Ghi vorcopers met!</l>
<l>Ghi die oec te dage set</l>
<l>U goet ende u comenscap laet lopen,</l>
<l>Ende daer omme wilt te diere vercopen!</l>
<l>O wi! Waer seldi, ghi gesellen?</l>
<l n="2305">Ic segt u bloet: alle ter hellen!</l>
<l>Ende die anders doet verstaen,</l>
<l>Bedriegt u ende hem, sonder waen.</l>
<l>                Fi, gi persemard! Wat pensdi,</l>
<l>Dat gi aldus waent leven, ghi?</l>
<l n="2310"><pb n="1,143"/> Enten liede thare ontpicken?</l>
<l>Ghi moet mede in die stricken,</l>
<l>Daer ghi na poget vroech ende spade:</l>
<l>Want gi sijt comen vanden sade</l>
<l>Dattie duvel heeft gesayt.</l>
<l n="2315">Ay! dat gi so wide sijt gesprayt.</l>
<l>Dat moet leet sijn onsen Here</l>
<l>Ende moet u setten in beteren kere."</l>
<l>                Alsi dus hadde versproken doe</l>
<l>Die persemiere, sprac hi toe</l>
<l n="2320">Den andren volke van allen manieren.</l>
<l>Wat ambocht dat si oec antieren,</l>
<l>Daer af seidi haer mesdoen.</l>
<l>Ende daer na indi sijn sermoen,</l>
<l>Optie onnosele, mate liede,</l>
<l n="2325">Die noch om rijcheit no om miede</l>
<l>Niet en micken; en waer alsoe,</l>
<l>Dat hem met pinen quamen toe,</l>
<l>Daer si die ziele niet met besmetten.</l>
<l>Dese prijsdi boven alle wetten.</l>
<l n="2330">                Dus predicti so vele hier af,</l>
<l>Datmen int leste niene gaf</l>
<l>Om sijn prediken, no om sijn leven.</l>
<l>Die mesdadich waren, hebben begeven;</l>
<l>Ende die haer quaetheit niet wilden laten,</l>
<l n="2335">Gingen den man hier om haten;</l>
<l>So dat hi in Aelmaengen was</l>
<l>Verdreven. Doen quam hi na das</l>
<l>Te Triecht; daer seidi die waerheit mede,</l>
<l>Daer was hi verdreven uter stede.</l>
<l n="2340"><pb n="1,144"/> Te Lovene quam hi oec daer naer;</l>
<l>Mar dat was wel .xv. jaer</l>
<l>Na dat hi dit irste begonde;</l>
<l>Daer was hi oec onlange stonde,</l>
<l>Want hi ward daer oec onmare.</l>
<l n="2345">Doe ginc hi oestward daer nare.</l>
</div>
<div type="subchapter"><head type="subchapter">Hoe hi die vasten wilde verlecgen. xxxij. </head>
<l>Dese goede broeder Y[<hi rend="italic">se</hi>]wijn</l>
<l>Hadde gerne gemaect enen termijn</l>
<l>Vanden vastene, ende alsoe</l>
<l>Dat si altoes stoeden even hoe</l>
<l n="2350">Alse te .vi. weken, altenen;</l>
<l>Dat haddi gerne doen verenen,</l>
<l>Datmen na onser Vrouwen dach,</l>
<l>Datmen kerssen te dragen plach,</l>
<l>Altoes des sondages na dien</l>
<l n="2355">Der vasten daer na soude plien.</l>
<l>Dit haddi gerne vort bracht.</l>
<l>Mar die clergie hier jegen vacht,</l>
<l>Ende en woude gedogen niet,</l>
<l>Datmense sette anders yet</l>
<l n="2360">Dan si te voren hadden gestaen.</l>
<l>Nochtan proefdijt sonder waen,</l>
<l>Met scoender reden, dat goet ware,</l>
<l>Beide bi tiden ende bi jare,</l>
<l><pb n="1,145"/> Ende biden lope vander mane</l>
<l n="2365">Hier af dedi oec te verstane,</l>
<l>Ende had hier met getermineert;</l>
<l>Nochtan ward hi gerefuteert.</l>
<l>                Menigen bequaemt oec daer</l>
<l>Ende haddenre gerne gevolget naer.</l>
<l n="2370">Dus liep hier af die tale wide</l>
<l>In Aelmaengen, wide ende side,</l>
<l>Van desen broeder Ysewijn.</l>
<l>Scarp was oec dat leven sijn</l>
<l>Van bedene ende van vastene mede.</l>
<l n="2375">Ene hare droech hi an sine lede</l>
<l>Ende oec alre naest siere huut;</l>
<l>No nacht no dach en dadi uut.</l>
<l>Menigen dach, alswijt weten,</l>
<l>Was dese oec sonder eten:</l>
<l n="2380">Want alse hi messe hadde gedaen</l>
<l>Ende hi predikens wilde bestaen,</l>
<l>So was hi so neernstich na dat</l>
<l>Dat hi des etens al vergat;</l>
<l>Ende savons, als hi vermoyt was, doe</l>
<l n="2385">Ginc hi dan liegen in dat stroe.</l>
<l>Ende aldus leidi sinen tijt,</l>
<l>Ende hadder in groet delijt.</l>
<l>Nu hort hier van sinen bloemen,</l>
<l>Dier ic u sal een lettel nomen.</l>
</div>
<div type="subchapter"><head type="subchapter"><pb n="1,146"/> <hi rend="bold">Broeder Ysewijn van meltheden. xxxiii. </hi></head>
<l n="2390">Meltheit es ene der meester sake</l>
<l>Daermen houden mach af sprake.</l>
<l>Wat meltheit es, wat daer ut ran,</l>
<l>Versteet wel lettel menich man,</l>
<l>Ende het soude oec lettel yemen gegronden,</l>
<l n="2395">Al ward dat siere om pensen bestonden.</l>
<l>Waer af comt miltheit, segt mi dat?</l>
<l>Ja al gave een wech al sinen scat</l>
<l>Ende al sijn goet hier ende daer,</l>
<l>Waer hi dan melde openbaer?</l>
<l n="2400">Hetine melde die gelt gevet,</l>
<l>Oft cleder. pard, of dinc dat leeft,</l>
<l>Oft stede, oft dorpe, oft stene,</l>
<l>Al datter werelt hord gemene?</l>
<l>Dits al niet, hets gene melthede,</l>
<l n="2405">En es mar ene beroemlijchede</l>
<l>Ende ene dinc die al te geet.</l>
<l>Dits gene dinc, na dat ict weet:</l>
<l>Hets miltheit, dat ene die dinc geeft</l>
<l>Daer hi altoes mede leeft.</l>
<l n="2410">                Wanen comt die edele milthede,</l>
<l>Of wat moge wi verstaen daer mede?</l>
<l>Dat was miltheit, die gaf onse Here,</l>
<l>Die boven alle miltheit ere</l>
<l>Hebben sal ende hebben moet!</l>
<l n="2415">Dat was, dat hi sijns selfs bloet</l>
<l><pb n="1,147"/> Gaf om onse quade sonden,</l>
<l>Om dat wi hem waren ontfonden;</l>
<l>So liet hi hem om ons doden</l>
<l>Niet om els ne genen noden,</l>
<l n="2420">Mar dat hi wilde om dit geven</l>
<l>Dat wi ewelike souden leven.</l>
<l>Dit was gegeven meldelike!</l>
<l>Hi, die boven allen conincriken</l>
<l>Here es ende voget mede:</l>
<l n="2425">Dat hi gene ander gichte en dede</l>
<l>Dan hi hem selven in gichten gaf;</l>
<l>Dit was een gichte, daer men af</l>
<l>Secgen mach, dat si vor das</l>
<l>Boven allen gichten was.</l>
<l n="2430">                Wat secgdi dan van eertscen gichten,</l>
<l>Diemen met spaden hier mach slichten?</l>
<l>Wat goede du heves, groet of clene,</l>
<l>Die eerde verswelget al gemene.</l>
<l>                Geven hier [<hi rend="italic">van</hi>] eertsce dingen,</l>
<l n="2435">Hets waer, men maget so behingen</l>
<l>Datter doget ave comet</l>
<l>Ende datter zielen oec met vromet;</l>
<l>Mar die gichten sijn onderdaen:</l>
<l>Het geeft menig <hi rend="italic">i</hi>n andren waen,</l>
<l n="2440">Om e<hi rend="italic">e</hi>re, om vordeel, ende om prijs,</l>
<l>Ende om roem in deser wijs.</l>
<l><pb n="1,148"/> Dit heet nu meltheit onder die liede!</l>
<l>En es gene meltheit, hets sotte miede,</l>
<l>Die vollike hier te geet mede.</l>
<l n="2445">Du sout geven ene ewelijc milthede!</l>
<l>                Nu machtu mi vragen hier ter stat:</l>
<l>Ay, broeder! hoe gegevic dat</l>
<l>Dat ewelijc gedurich sal wesen?</l>
<l>Ic sal di nu berechten van desen:</l>
<l n="2450">Du soud geven Gods word,</l>
<l>Ende dinen wille mede vord,</l>
<l>Ende elken daer met te leerne soe,</l>
<l>Ende om vrese ne gene die hem toe</l>
<l>Comen mach, hine volsta</l>
<l n="2455">Dat Gods word vorward ga,</l>
<l>Ende daer ane kere so sinen sin</l>
<l>Datter nemmermere come in</l>
<l>En gene gepense van eertscen doene.</l>
<l>Volsteetstu in dese gichte scone,</l>
<l n="2460">So machtu leven emmermere.</l>
<l>Van deser miltheit comt al ere,</l>
<l>Want si Gode bequame sy.</l>
<l>Gods word heet miltheit in mi;</l>
<l>Want al dat wi hebben ontfaen</l>
<l n="2465">Comt van Gods worden gegaen.</l>
<l>Dus mach wel heten Gods word</l>
<l>Meltheit, daer af es comen vort</l>
<l>Alle meltheit: want deerste man</l>
<l>Was metten worde gemaect dan;</l>
<l n="2470">Dus es ons vanden worde comen</l>
<l>Alle meltheit diemen mach nomen.</l>
</div>
<div type="subchapter"><head type="subchapter"><pb n="1,149"/> <hi rend="bold">Ysewijn van wijsheden. xxxiiij. </hi></head>
<l>Wies te sine es groet ere,</l>
<l>Daer mense anteert met onsen Here.</l>
<l>In hete wijs en genen man,</l>
<l n="2475">Hine bejage daer mede dan</l>
<l>Die edele wijsheit, die ewelike</l>
<l>Gedurech mach sijn ende even rike.</l>
<l>Hetine wijs, die goet can winnen?</l>
<l>Of es hi wijs, die can vorsinnen</l>
<l n="2480">Met sinen treken, dat hi dan</l>
<l>Een andren sijn goet af winnen can?</l>
<l>Oft daer toe wel raet can geven</l>
<l>Dat een onnosel comt int sneven?</l>
<l>Of es hi wijs, die met siere tale</l>
<l n="2485">Onrecht recht can maken wale?</l>
<l>Heti dese alle wise?</l>
<l>Dese sijn alle uut minen prise;</l>
<l>Want mi sotheit donct al dit,</l>
<l>Die met scalcheiden es gehit.</l>
<l n="2490">Hets ene grote scalchede.</l>
<l>Ende ene grote gebrekelijchede,</l>
<l>Ende si sijn sot[<hi rend="italic">t</hi>]e boven al</l>
<l>Alsic u hier secgen sal.</l>
<l>Merct! oft dese niet sijn wel sot,</l>
<l n="2495">Die al setten jegen Gods gebot</l>
<l>Hare atente ende hare sinne,</l>
<l>Om allettel mede te winne.</l>
<l><pb n="1,150"/> Ende die winninge oec boven al</l>
<l>Onlange hier geduren sal.</l>
<l n="2500">Alstu vergaes, so vergaet mede</l>
<l>Dine winninge al ter stede,</l>
<l>Ende om dine sotte behendicheit groet</l>
<l>Soutu smaken die ewege doet,</l>
<l>Om dattu behindich heves geheten,</l>
<l n="2505">Ende daer met di heves vermeten</l>
<l>Te playdier[<hi rend="italic">n</hi>]e jegen elken man.</l>
<l>Ay ende dat dit be[<hi rend="italic">hendic</hi>]heit dan</l>
<l>Hetet in der liede mont,</l>
<l>Dat herte maket so ongesont!</l>
<l n="2510">                Constech[<hi rend="italic">eit</hi>] ende behendichede</l>
<l>En hebben dese niet enen sede?</l>
<l>Want na der werelt men oec heet</l>
<l>Constech, die scalchede vele weet.</l>
<l>Ic heet hier sotte scalchede</l>
<l n="2515">Dat gi liede heet behindichede.</l>
<l>Ic segge dat constechede .i. twint</l>
<l>Derre behindicheiden es bekint.</l>
<l>Constech can een wel wesen,</l>
<l>Ende boven al oec uut gelesen</l>
<l n="2520">Goet clerc in the[<hi rend="italic">o</hi>]lo<hi rend="italic">g</hi>ie,</l>
<l>Ende constech oec mede in alle cleergie;</l>
<l><pb n="1,151"/> Nochtan es hi so simpel daer mede,</l>
<l>Dat hi derre scalker behindichede</l>
<l>Niet en can, noch en weet,</l>
<l n="2525">Noch daer met niet omme geet;</l>
<l>Want na sine cleergie, na sijn verstaen</l>
<l>Donket hem sotheit sonder waen;</l>
<l>Ende so een vroeder es van desen,</l>
<l>So hem die sotheit meerre donct wesen.</l>
<l n="2530">                Wie es dan vroet? Ic secge di dat:</l>
<l>Die gene die noch goet no scat</l>
<l>Op ne leit van genen dingen;</l>
<l>Ende die hem oec niet en wilt mingen,</l>
<l>No in worde no in dade,</l>
<l n="2535">Dat hi met scalker behindicheit rade</l>
<l>Yet hem dar onderwinden daer af;</l>
<l>Mar late den tijt al sone gaf</l>
<l>Onse Here, ende gebruke sijns</l>
<l>Gelijc dat hi gerne dade dijns,</l>
<l n="2540">Op dattu di daer na wils berecken.</l>
<l>A[.]cherme, en besciet geen plardecken:</l>
<l>Al waenstu heymelijc doen dine dinge,</l>
<l>Hi ane siet al sonderlinge.</l>
<l>Doch af, doch af die behindichede</l>
<l n="2545">Daer scalcheit es geminget mede,</l>
<l><pb n="1,152"/> Want daer af comt die ewelike pine:</l>
<l>Hets sotheit groet. In den latine</l>
<l>Dit sijn broeder Ysewijns bloemen.</l>
<l>Nu salic u ander dinge begomen.</l>
</div>
<div type="subchapter"><head type="subchapter">Des anders hertogen Heinrics doet. xxxv. </head>
<l n="2550">Heinric, die ander hertoge coene,</l>
<l>Die so geheten was omt gone</l>
<l>Om datter drie wa<hi rend="italic">ren</hi>, als wijt weten,</l>
<l>Deen na dander also geheten,</l>
<l>Daer om bescedicken u alsoe;</l>
<l n="2555">Dese en leefde niet lange doe</l>
<l>Na dat Willem coninc was.</l>
<l>Te Coelne int keren, alsict las,</l>
<l>So quam hem ene siecheit ane,</l>
<l>Ente Lovene, na minen wane,</l>
<l n="2560">Starf hi, ende was begraven</l>
<l>Tote Vileer, met groter haven.</l>
<l><pb n="1,153"/>                 Ende enen Heinric liet hi hem na.</l>
<l>Die derde Heinric, alsict versta,</l>
<l>So was dit van deser namen.</l>
<l n="2565">Ende doe also die saken quamen</l>
<l>Dat sijn vader doet was bleven,</l>
<l>Te huwelike was hem gegeven</l>
<l>Des hertogen dochter, ene joncfrouwe,</l>
<l>Van Borgonien, die wel getrouwe</l>
<l n="2570">Was haren man ende onderdaen.</l>
<l>Hier<hi rend="italic">an</hi> wan hi kinder saen,</l>
<l>Daer deen na dander geheten ward</l>
<l>Heinric, Jan ende Godevard.</l>
<l>Doutste hiet Heinrijc; mar hi ward lam,</l>
<l n="2575">Dat hem thertochdoem niet ane quam.</l>
<l>Hier na salics u maken vroet</l>
<l>Hoet metten dingen vorward stoet.</l>
<l><pb n="1,154"/>                 Heynric die derde, dat verstaet,</l>
<l>En wilde niet dat enich baraet</l>
<l n="2580">Gedreven worde onder heme.</l>
<l>Sijn lant hilt hi, alsict verneme,</l>
<l>Vromelijc ende in payse wel.</l>
<l>                In sinen tiden oec gevel</l>
<l>Wonder in Brabant harentare,</l>
<l n="2585">Daer wonder af te seegen ware,</l>
<l>Van tempeeste die gescieden,</l>
<l>Die ic al niet can bedieden.</l>
<l>Omtrint Halen gesciede een:</l>
<l>Daer hagelet so, dat namaels sceen.</l>
<l n="2590">Want hi dede daer ongevoech,</l>
<l>Ende dat coren daer al versloech.</l>
<l>                Ende in Haspegouwe quam .i. wint</l>
<l>In den ogest, die heeft gescint</l>
<l>Die tarwe, die rijp was genoech,</l>
<l n="2595">Want hi dmeeste deel ut sloech.</l>
<l>Omtrent Nivele gesciede oec toren:</l>
<l>Daer benam die regen dat coren,</l>
<l>Want inden oest reinet so sere,</l>
<l>Dat coren quam al uten kere.</l>
<l n="2600">Een dier tijt quam daer na</l>
<l>Opten somer, alsict versta.</l>
<l><pb n="1,155"/> Ende vele liede storven mede</l>
<l>In Brabant ende in ander stede.</l>
</div>
<div type="subchapter"><head type="subchapter">Wat in Vrancrike gesciede. xxxvi. </head>
<l>Philips van Vrancrijc, Lodewijc sone,</l>
<l n="2605">Hoeden sere om dat gone</l>
<l>Dat hem sijn vader dede verstaen.</l>
<l>Doent siere doet ward soude gaen,</l>
<l>Ontboet hine vor hem, ende seide:</l>
<l>"Nu besich, sone, na die waerheide!</l>
<l n="2610">Aldus eest comen in mijn gedachte,</l>
<l>Dat een Philips van mijn geslachte</l>
<l>Ward geboren, die hem sal</l>
<l>Setten jegen die kerken al;</l>
<l>Ende oec nemen die renten met</l>
<l n="2615">Die der kerken sijn geset;</l>
<l>Om haer gerechten, om haer goet,</l>
<l>Hier op sal hem staen die moet.</l>
<l>Ende namaels ward hi selve gescent,</l>
<l>Ent conincrike in hem gehent.</l>
<l n="2620">Hier af hoet u, sone mijn!</l>
<l>Ende blivet altoes goet kerstijn,</l>
<l>Dat radic u; enter kerken dient,</l>
<l>So sal God bliven u vrient."</l>
<l>Om dese sake vort, Godweet,</l>
<l n="2625">Hoedem Philips jegen dit leet,</l>
<l><pb n="1,156"/> Soe dat hi in al sijn leven</l>
<l>Der kerken goet niet dorste wech geven</l>
<l>Noch selve yet oec anteren,</l>
<l>Ende liet den papen enten heren</l>
<l n="2630">Gebruken, diest met rechte was.</l>
<l>                Dese Philips, alsiet las,</l>
<l>Hadde kinder scone sekerlike,</l>
<l>Daert met geviel jammerlike,</l>
<l>Alsic hierna noch tellen sal.</l>
<l n="2635">                In desen tiden quam oec ongeval</l>
<l>In Vranerike, in Normendien,</l>
<l>In Gascoengen, in Lombardien,</l>
<l>Ende oec in Rotsele mede:</l>
<l>Want die wijngarde in elker stede</l>
<l n="2640">Vervoeren so in junius</l>
<l>Vor sent Jans misse, wi lesent dus,</l>
<l>Dat <hi rend="italic">s</hi>ire af hadde[<hi rend="italic">n</hi>] selke noden</l>
<l>Datmen som moeste uut roden.</l>
<l>Dus ward dier tijt van wine daer,</l>
<l n="2645">Ende van andren dingen oec vorwaer;</l>
<l>En had gedaen die oude wijn,</l>
<l>Daer hadde wijns breke gesijn.</l>
</div>
<div type="subchapter"><head type="subchapter"><pb n="1,157"/> <hi rend="bold">Wat in Ingelant gesciede. xxxvij. </hi></head>
<l>In Ingelant began oec risen</l>
<l>Een orloge groet, in deser wisen:</l>
<l n="2650">Want die coninc van Ingelant.</l>
<l>Edeward vader, si u becant,</l>
<l>Was out ende oec ongesont;</l>
<l>Ende Gales ende Erlant dat lange stont</l>
<l>Hadde georloget op Ingelant;</l>
<l n="2655">Om dese sticken, om desen pant,</l>
<l>Ende dat hi hier toe was te out,</l>
<l>So liet hi hebben die gewout</l>
<l>Symont van Monfort, so dat hi</l>
<l>Des lants geweldich ward daer bi.</l>
<l n="2660">Want hi grote gichten gaf</l>
<l>Den heren. daer hi vordeel af</l>
<l>Hebben waende ende troest mede.</l>
<l>Daer na ontboet hi oec gerede</l>
<l>Ane den coninc van Irlant,</l>
<l n="2665">Ende maecte met gichten pays te hant;</l>
<l>Ende alsoe oec, alsic versta,</l>
<l>Dat hi hem soude altoes daer na</l>
<l>In staden staen jegen elken man.</l>
<l>Des gelike oec vort an</l>
<l n="2670"><pb n="1,158"/> Maecti [<hi rend="italic">pays</hi>] in Gales ende elre met,</l>
<l>Waer dat hi weet dat yment set</l>
<l>Die den lande was onvrient;</l>
<l>Daer jegen hi dies verdient</l>
<l>Beide met gichten ende met seoenhede,</l>
<l n="2675">Dat hi quam in die gelove mede</l>
<l>Hem te houden over here.</l>
<l>Aldus met desen valseen kere,</l>
<l>Voer hi al dorentore Ingelant,</l>
<l>Ende hevet gesaket tsiere hant</l>
<l n="2680">Castele, dorpe ende port;</l>
<l>Daer sint af quam groet mort,</l>
<l>Ende menigen dlijf ward genomen,</l>
<l>Alse tsinen dage ward comen</l>
<l>Edeward, die nu was clene.</l>
<l n="2685">Hier na seldijt int gemene</l>
<l>Horen al vertrecken mi,</l>
<l>Hoet weder wan die degen vri.</l>
</div>
<div type="subchapter"><head type="subchapter">Des coninc Willems doet. xxxviij. </head>
<l>Doen coninc Willem waende wesen</l>
<l>Tsinen besten ende sonder vresen,</l>
<l n="2690">Ende te Coelne oec was comen,</l>
<l>Ende al Aelmaengen had genomen</l>
<l><pb n="1,159"/> Tonderstane alse coninc vri,</l>
<l>Ende niemen dochte verre no bi</l>
<l>Dat hi hem gederen conde;</l>
<l n="2695">Doen quam hem boetscap opter stonde</l>
<l>Van Hollant, om der Vriesen wille:</l>
<l>Want si lude noch oec stille</l>
<l>Niet en hilden vanden grave,</l>
<l>Ende gingen hem oec alle ave.</l>
<l n="2700">Ende hildene niet over here.</l>
<l>Om dit doen, setten ten kere</l>
<l>Coninc Willem te Hollant ward,</l>
<l>Om Vrieslant onder sijn sward</l>
<l>Te bringene ende te dwingene mede.</l>
<l n="2705">Aldus rumdi der stede</l>
<l>Daer hi meer weder ne quam.</l>
<l>                Op enen winter, alsict vernam,</l>
<l>Dat sere vroes, quam die coninc</l>
<l>Ende wilde wreken dese dinc</l>
<l n="2710">Optie Vriesen, daer ic af telle,</l>
<l>Die brachten menigen ruden geselle</l>
<l>Om den coninc te wederstane.</l>
<l>Die Hollanders trocken den coninc ane,</l>
<l>Die met hem brachte goede liede</l>
<l n="2715">Van Aelmaengen in siere maysniede.</l>
<l>Die stout waren ende oec snel:</l>
<l>Mar sine conden te yse niet wel,</l>
<l><pb n="1,160"/> Want die coninc was so begaen.</l>
<l>Datmense over dijs waende bestaen</l>
<l n="2720">Al heymelijc ende so beringen:</l>
<l>Dus soudmense lichtelike bedwingen.</l>
<l>Aldus waest daer geordineert,</l>
<l>Mar het ward daer al anders gekeert:</l>
<l>Want doen die coninc ende sine gesellen</l>
<l n="2725">Ten yse quam[<hi rend="italic">en</hi>] daer wi af tellen,</l>
<l>Ende daer over waenden sijn leden,</l>
<l>Worden si aldaer bestreden</l>
<l>Vanden Vriesen, die wel des</l>
<l>Gewaerrent waren, des sijt gewes.</l>
<l n="2730">Al sijn si ruut ende onbeset,</l>
<l>Si hebben dit alsoe belet</l>
<l>Dats die coninc hadde <hi rend="italic">t</hi>oren:</l>
<l>Want also vollijc alsi, die doren,</l>
<l>Den coninc op dijs wisten gegaen,</l>
<l n="2735">Quamen si toe, sonder waen,</l>
<l>Met groten colven ende maetsuen,</l>
<l>Ende met harde groten gehuwen</l>
<l><pb n="1,161"/> Bestoedense den coninc ende sine lieden.</l>
<l>Ende die dinge alsoe gescieden,</l>
<l n="2740">Dat si den coninc sloegen doet</l>
<l>Ende met hem een groet conroet.</l>
<l>Ende doen die wijch leden was daer,</l>
<l>Namense den doden coninc vorwaer</l>
<l>Ende voerden met hem in Vrieslant.</l>
<l n="2745">Dus ward die coninc Willem gescant</l>
<l>Vanden vulen Vriesen sot,</l>
<l>Die daer mede hilden haer spot.</l>
<l>Doen dat gesciede screef men vorwaer</l>
<l>.xij. ende .lv. jaer</l>
<l n="2750">Hier na salies u vroeder maken</l>
<l>Hoe dit noch al quam ter wraken</l>
<l>Van Florense sinen sone,</l>
<l>Doen te manne quam die gone:</l>
<l>Doen dit gesciede was hi .i. kint;</l>
<l n="2755">Mar hine vergets niet .i. twint,</l>
<l>Hine wraect so hi eerst mochte,</l>
<l>Want hem int herte stac onsochte.</l>
</div>
<div type="subchapter"><head type="subchapter"><pb n="1,162"/> <hi rend="bold">Hoe die hertoge Heinric vor in Hollant, om Florense te vermonborne. xxxix. </hi></head>
<l>Doen coninc Willem doet was bleven.</l>
<l>Daer sine vriende om rouwe dreven,</l>
<l n="2760">So voer die hertoge Heinrijc</l>
<l>Te Hollant ward, ende dies gelijc[.]</l>
<l>Om dat, dat hi tkint wilde besetten</l>
<l>Recht na sede ende na wetten</l>
<l>Ende vermonboren oec na desen.</l>
<l n="2765">Want hi die naeste wilde wesen</l>
<l>Vans vader halven doe ter tijt.</l>
<l>Dit dedi oec, des seker sijt,</l>
<l>Daer in scine, eer hi sciet,</l>
<l>Want hi onberecht niet liet</l>
<l n="2770">Dat kint noch mede dlant:</l>
<l>Dit setti in gewaerder hant.</l>
<l>Dus nam hi des kints ware.</l>
<l>                Doen dit was, gesciet aldare</l>
<l>Enen Brabanter ene sothede,</l>
<l n="2775">Aldaer hi dobbelde tere stede.</l>
<l><pb n="1,163"/> Jan hordic den genen noemen</l>
<l>Van den Eyken, ende was comen</l>
<l>Metten hertoge tot in Hollant.</l>
<l>Te doblen setti daer sine hant</l>
<l n="2780">Jegen jonchers vander stede.</l>
<l>Ende doent Janne wel ginc mede,</l>
<l>Streect hi tgelt van dien gesellen</l>
<l>Ende ginct in sine hant daer tellen.</l>
<l>Om dit besceernden daer een doe;</l>
<l n="2785">Ende Jan sprac hem wider toe.</l>
<l>Hi hadde caes, sprac dander, "swijch stille!</l>
<l>Ic moet hier seegen minen wille!"</l>
<l>Mettien Jan die vuest verdroech</l>
<l>Enten genen vorden mont sloech,</l>
<l n="2790">Dat hi averecht viel ter neder.</l>
<l>Doen die gene bequam weder,</l>
<l>Spran hi op ende te Janne ward,</l>
<l>Ende vele Hollanders mede ter vard</l>
<l>Ende Brabanters in dander side</l>
<l n="2795">Gereiden hem daer als oec te stride.</l>
<l>Doen quam dit te weten saen</l>
<l>Den hertoge, die[.]t heeft ondergaen</l>
<l>Ende doen sceden ende op genomen:</l>
<l>En waer hi daer niet so sciere comen,</l>
<l n="2800">Daer soude een strijt hebben gewesen.</l>
<l>Die hertoge vraechde Janne na desen,</l>
<l><pb n="1,164"/> Wat hem die gene had gedaen,</l>
<l>Dat hine daer alsoe ginc slaen?</l>
<l>- "Hi riep: "Hi hadde caes!""</l>
<l n="2805">Die hertoge sprac: "Quade dwaes,</l>
<l>Dat was mine scande meer!"</l>
<l>- "Here! om dat sloegicken teer!"</l>
<l>Doen hads die hertoge goede locht</l>
<l>Dattie gene had becocht.</l>
<l n="2810">Ende doen hi beset had die dinc</l>
<l>Van Florense den jongelinc,</l>
<l>Ende wel bestemt ende beward,</l>
<l>Keerdi weder te Brabant ward,</l>
<l>Ende berechte dat oec harde wel.</l>
<l n="2815">Mar niet lange hem dat gevel;</l>
<l>Want hi doet bleef daer na saen,</l>
<l>Alsict u hier sal doen verstaen.</l>
</div>
<div type="subchapter"><head type="subchapter">                   Des hertoges Heinrics doet. xl. </head>
<l>Die derde Heinric van Brabant</l>
<l>Die hertoge was, ende wel becant,</l>
<l n="2820">Hi was coene ende ontsien;</l>
<l>Ende trac oec sere na dien</l>
<l>Van daer hi af was comen met;</l>
<l>In vromicheiden was hi geset,</l>
<l><pb n="1,165"/> Coene, hovesch, milde ende weert,</l>
<l n="2825">In allen landen sere vermeert.</l>
<l>Vrome was hi in tornoyspele;</l>
<l>Ende dies hanteerdi harde vele</l>
<l>Ende dies en wildi niet begeven.</l>
<l>Jonc so liet hi oec sijn leven;</l>
<l n="2830">Dat scade was sekerlike.</l>
<l>God moet sine ziele ewelike,</l>
<l>Dor sine genade, voren daer,</l>
<l>Daer bliscap es sonder vaer!</l>
<l>                Des hertogen dochter haddi te wive</l>
<l n="2835">Van Borgonien, die na sinen live</l>
<l>Weduwe bleef met .iiij. wesen;</l>
<l>Daer Brabant met bleef in vresen</l>
<l>Ende mede in verdriete groet.</l>
<l>Want het geviel na sine doet,</l>
<l n="2840">Dat Heinric, sijn broeder</l>
<l>Van vader, niet van moeder,</l>
<l>Die lantgrave van Doringen,</l>
<l>Niet en coste toe gebringen</l>
<l><pb n="1,166"/> Dat hi monbore waer bleven</l>
<l n="2845">Van Brabant, ende moest begeven.</l>
<l>Want het lantrecht leerde,</l>
<l>Dat hi hem daer ave keerde.</l>
<l>Doen woude op rechten die gebreke</l>
<l>Mijn her Heinric van Gasebeke,</l>
<l n="2850">Ende montbore sijn metten rechte.</l>
<l>Van geborte ende van geslechte</l>
<l>So was hijt oec te dien tiden,</l>
<l>Alse vander sweerdsiden.</l>
<l>Doent die lantgrave begaf,</l>
<l n="2855">Die montbore waende sijn daer af,</l>
<l>Doen quam van Gelre Otte die grave</l>
<l>Ende vermat hem oec recht daer ave;</l>
<l>Ende sijn broeder, die biscop Heinrijc,</l>
<l>Wildent onderstaen gelijc.</l>
<l n="2860">Want si waren also na</l>
<l>Den hertoge belanc, alsict versta,</l>
<l>Van hare moeder sekerleke,</l>
<l>Alse Heinrie was van Gasebeke.</l>
<l><pb n="1,167"/> Int leste ward gepoent alsoe:</l>
<l n="2865">Dat si Heinrike bevalen doe</l>
<l>Die monborie, haren neve;</l>
<l>Want hi daer na rechte bleve</l>
<l>Ende hi oec gerecht oer ware</l>
<l>Van Brabant. Mar daer nare</l>
<l n="2870">Niet lanc, so was hem leet dese raet</l>
<l>Ende wilden weder met hare daet</l>
<l>Monboer vanden lande bliven,</l>
<l>Ende hei<hi rend="italic">ml</hi>ike daer of verdriven</l>
<l>Haren neve daer met crachte.</l>
<l n="2875">Die hertoginne doe dachte,</l>
<l>Der wesen moeder, vrouwe Alijs,</l>
<l>Die behindich was ende wijs,</l>
<l><pb n="1,168"/> Dat en geen van allen desen</l>
<l>Des lants orbore soude wesen;</l>
<l n="2880">Ende ginc daer mede bi viseren</l>
<l>Dat si elken met anderen sal weren</l>
<l>Vanden here, die doe wouden</l>
<l>Die monborie vanden lande houden.</l>
<l>                Nu hort wat die hertoginne dede</l>
<l n="2885">Int begin so maketse vrede</l>
<l>Metten grave Otten van Gelre,</l>
<l>Met biscop Heynrijc, ende oec elre</l>
<l><hi rend="italic">Met</hi> andren heren na ende bi.</l>
<l>Mar so tonetse, dat si</l>
<l n="2890">Heren Heynrike was verbolgen</l>
<l>Van Gasebeke; ende dede haer volgen</l>
<l><pb n="1,169"/> Den grave van Gelre ende den biscop</l>
<l>Van Ludeke, sinen broeder, op</l>
<l>Dlant van Gasebeke, dat si storden.</l>
<l n="2895">Ende daer na cortelike oec <hi rend="italic">wo</hi>rden</l>
<l>Die biscop entie grave beide</l>
<l>Ute Brabant met behindicheide</l>
<l>Vander monborscap gedaen,</l>
<l>Want selve wouden si[<hi rend="italic">jt</hi>] onderstaen.</l>
<l n="2900">Mar di hertoginne, vrouwe Allijs,</l>
<l>Heren Godevarde van Perwijs</l>
<l>Ende heren Wouteren Bertoude</l>
<l>Riep si te rade; ende woude</l>
<l>Met hare hulpen Brabant</l>
<l n="2905">Selve behouden in haer hant,</l>
<l><pb n="1,170"/> Tot dat haer kinder daer toe dochten</l>
<l>Dat sijt selve berechten mochten.</l>
<l>Her Godevard van Perwijs starf</l>
<l>Daer na sciere; ende doe verwarf</l>
<l n="2910">Die monborscap vanden lande</l>
<l>Her Wouter Bertout in sine hande;</l>
<l>Ende in heren Heinrijc, sijns neven,</l>
<l>Van Bouterssem; die doe bleven</l>
<l>Van Brabant doe al heren,</l>
<l n="2915">Ende hopen doe der vrouwen met eren.</l>
</div>
<div type="subchapter"><head type="subchapter">Hoe die Blankarde ut Loven voren, [<hi rend="italic">ende</hi>] die biscop Henric Mechelne belach. xli.</head>
<l>Doent also verre quam,</l>
<l>Dat hem van Brabant annam</l>
<l><pb n="1,171"/> Dat monborscap her Bertout,</l>
<l>Ward hem gram her Arnout</l>
<l n="2920">Van Wesemale ende ander heren,</l>
<l>Die dit gerne souden keren;</l>
<l>Want met rechte, na sijn leen,</l>
<l>So wilt hire oec wesen een,</l>
<l>Dat hi hilt, ende mede plichten,</l>
<l n="2925">Ende wilt die kinder mede berichten.</l>
<l>Des en woudemen hem niet bekinnen.</l>
<l>Doen toech hi te Loven binnen,</l>
<l>Daer hi ene felle vede doe vant</l>
<l>Vanden Blankarden, si u becant,</l>
<l n="2930">Enten Col<hi rend="italic">n</hi>eren; .ij. geslechten,</l>
<l>Die jegen een wilden vechten,</l>
<l><pb n="1,172"/> Ende hem dicke ondersloegen.</l>
<l>Die Col<hi rend="italic">n</hi>eren si doe droegen</l>
<l>Alse van magescape altemale</l>
<l n="2935">Ane den here van Wesemale.</l>
<l>Dus toech hi daer ende bleef</l>
<l>Ane die Col<hi rend="italic">n</hi>eren; ende verdreef</l>
<l>Die Blankarde daer alle uter stat;</l>
<l>Want die Blankarde droegen bat</l>
<l n="2940">Metter hertoginnen, godweet;</l>
<l>Daer om warense te Loven leet.</l>
<l>Dus waren hem die van Loven onhout</l>
<l>Ende also werd mijn her Arnout</l>
<l>Van Wesemale te Loven here,</l>
<l n="2945">Ende orlogede lange ende sere</l>
<l><pb n="1,173"/> Jegen die Bertoude sonder sparen,</l>
<l>Om dat sy sonder heme waren</l>
<l>Monbore doe van Brabant;</l>
<l>Ende jegen alle die hi vant</l>
<l n="2950">Die hulpe daden der hertoginnen.</l>
<l>Ende bi deser groter onminnen</l>
<l>Stont Brabant in groten tweste;</l>
<l>Want vanden lande al die beste,</l>
<l>Beide van dorpe ende van staden,</l>
<l n="2955">Woude doe elc andren scaden</l>
<l>Waer dat si toe bringen mochten;</l>
<l>Ende om dat si onderlinge vochten,</l>
<l>Woudemen doe oec ane striden</l>
<l>Brabant mede in allen siden.</l>
<l n="2960">Dus moesten dese jonge wesen</l>
<l>Van Brabant tilijc voren resen.</l>
<l><pb n="1,174"/>                 Die biscop Heinrijc [<hi rend="italic">ende</hi>] van Gelre</l>
<l>Die grave sijn broeder waren felre</l>
<l>Jegen Brabant daer na altoes,</l>
<l n="2965">Om datmense te monbor niene coes.</l>
<l>Op Falaes, tusscen Ha<hi rend="italic">nnu</hi>t ende Hoy,</l>
<l>Wildi wreken sijn vernoy.</l>
<l>Dit hort ten lene van Brabant,</l>
<l>Dat haddi gerne tsiere hant</l>
<l n="2970">Vercregen doe, haddi gemogen.</l>
<l>Daer quam hi vore saen getogen</l>
<l>Ende belaget met herecrachte.</l>
<l>Die casteel hadde mure ende grachte,</l>
<l><pb n="1,175"/> Dat .i. s<hi rend="italic">tick</hi> wel mochte beiden.</l>
<l n="2975">Her Wouter Bertout dede gereide[<hi rend="italic">n</hi>]</l>
<l>Al Brabant, dat wel verstaet,</l>
<l>Overmids der hertoginnen raet,</l>
<l>Ende deetse alle doe trecken uut;</l>
<l>Mer eersi quamen tot Ha<hi rend="italic">n</hi>ut,</l>
<l n="2980">So was die biscop sonder were</l>
<l>Geruumt daer met al sijn here:</l>
<l>Want hine dorste daer niet letten,</l>
<l>Doen hi wiste dat[<hi rend="italic">ten</hi>] ontsetten</l>
<l>Her Bertout woude metten lande</l>
<l n="2985">Van Brabant. Mar dese scande,</l>
<l>Die hi daer ontfinc ter stede,</l>
<l>Wildi op Bertoude wreken mede.</l>
<l>                Dus vergaderde die biscop nu</l>
<l>Hertogen, graven, dat seegic u,</l>
<l n="2990"><pb n="1,176"/> Van over Rijn ende van desside.</l>
<l>Alle die gene die dochten te stride</l>
<l>Heeft die bisscop alle gecregen,</l>
<l>Ende wilde heren Bertoude jegen.</l>
<l>Hi clagede oec clerken ende papen,</l>
<l n="2995">Ende ridders mede ende cnapen,</l>
<l>Ende sinen steden oec, met gewout</l>
<l>[<hi rend="italic">Dat</hi>] van Mechgelne her Bertout,</l>
<l>Van Ludeke sente Lambrechte</l>
<l>Sijn erve onthout ende onterechte;</l>
<l n="3000">Ende bat hem allen, dat sijt wraken!</l>
<l>Si seiden: si waren gereet <hi rend="italic">t</hi>er saken!</l>
<l>                Dus hadde die bisscop .i. groet here;</l>
<l>Alt lant van Ludeke was in die were</l>
<l><pb n="1,177"/> Met hem te varne, dat haer toe dochte</l>
<l n="3005">Dat in stride hem yet vermochte.</l>
<l>Die gravinne, hebbic vernomen,</l>
<l>Van Vlaendren was te hulpen comen</l>
<l>Den biscop met menigen man,</l>
<l>Ende die lagen ter wilen dan</l>
<l n="3010">Tusscen Bor<hi rend="italic">n</hi>e<hi rend="italic">m</hi> ende Rupelmonde.</l>
<l>Al woudic secgen u, en conde</l>
<l>Vanden heren niet getal</l>
<l>Die de bisscop met hem al</l>
<l>Vore Mecgelne doe gebrachte;</l>
<l n="3015">Daer hi ombe mure ende om grachte,</l>
<l>Noch ander porte, gene vant</l>
<l>Sonder die van Brabant,</l>
<l><pb n="1,178"/> Ende mede heren Bertouts mage,</l>
<l>Die daer om leiden haer lage</l>
<l n="3020">Ende hem te hulpen comen waren.</l>
<l>Dese hilden bereet met haren scaren,</l>
<l>Beide oec torsse ende te voete,</l>
<l>Den biscop Heinric te gemoete;</l>
<l>So dat hire dore moeste liden,</l>
<l n="3025">Soudi te Mechgelne in riden.</l>
</div>
<div type="subchapter"><head type="subchapter">   Hoe di biscop van Mechelne moeste keren, ende opten hertoge wreken. xlij. </head>
<l>Die biscop quam der stat soe bi,</l>
<l>Soe dat sine viande ende hi</l>
<l>Elc andren mochten sien.</l>
<l>Doen en wildi niet vord tien;</l>
<l n="3030">Mar hi dede sijn volc logeren,</l>
<l>Ende lietse hem daer reposeren.</l>
<l><pb n="1,179"/> Ende hem gereet maken te stride.</l>
<l>Dus lagen si in elke side</l>
<l>Gebattelgeert daer .iij. dage.</l>
<l n="3035">Mar her Bertout ende sine mage</l>
<l>En wouden den bisscop soeken niet,</l>
<l>Om dat sijn here es, wats gesciet,</l>
<l>Want hi was des bisscops man.</l>
<l>Mar die bisscop h<hi rend="italic">ad</hi> gerne nochtan</l>
<l n="3040">Gesien datmen had gestreden.</l>
<l>Mar die heren woudent vreden</l>
<l>Die daer metten biscop quamen:</l>
<l>Doe si die Brabanteren vernamen</l>
<l>Jegen hem so stare comen,</l>
<l n="3045">Hebben si die soene genomen;</l>
<l><pb n="1,180"/> Want si vreseden van verdriete.</l>
<l>Ende die gravinne Margriete</l>
<l>Van Vlaendren si was daer mede.</l>
<l>Si verwarf so daer den vrede</l>
<l n="3050">Ende die soene inder manieren:</l>
<l>Dattie biscop met hem vieren</l>
<l>Riden soude daer met geleide</l>
<l>Te Mechgelne tot an die hameide;</l>
<l>Want die biscop had gesworen</l>
<l n="3055">Bi sente Lambrechte daer te voren,</l>
<l>Dat hi dit daer doen soude,</l>
<l>Eer hi weder keren woude,</l>
<l>Al ward dien van Brabant leet.</l>
<l>Ende om te behouden sinen eet,</l>
<l n="3060">Gestade men hem daer dat.</l>
<l>Andren borge no andren scat</l>
<l><pb n="1,181"/> Sone vercreech hi van sire soenen</l>
<l>Aldus ward hem entie baroenen,</l>
<l>Die hi daer verre hadde gehaelt,</l>
<l n="3065">Vor Mechgelne aldoc betaelt.</l>
<l>Aldus moesti weder keren,</l>
<l>Ende Bertout bleef in siere eren</l>
<l>Biden Brabanteren. als wi spreken.</l>
<l>Dit wilt die biscop echter wreken</l>
<l n="3070">Optie wesen, met scalken treken.</l>
<l>Te Tricht dedi haer galgen breken</l>
<l>Met crachte, jegen haren danc,</l>
<l>Ende daer toe mede haer dingebanc</l>
<l>Dedi daer werpen over rucgen.</l>
<l n="3075">[<hi rend="italic">Te Wijc so stont bi dier brucge</hi>]</l>
<l><pb n="1,182"/> Een tor om [. . .] <hi rend="italic">der brucgen hoede</hi>.</l>
<l>D<hi rend="italic">aer</hi> trecti vore met overmoede,</l>
<l>[.....]</l>
<l>Ende stormde daer op met sinen here.</l>
<l>Op dien torn was gewere</l>
<l n="3080">Starc, eermen hem op gaf;</l>
<l>Nochtan wan hi hem dien af.</l>
<l>Mar hadde gehad .iij. man</l>
<l>Her Dideric, eermenne wan,</l>
<l>Van Brabant in sijn coenroet,</l>
<l n="3085">Van Valkenborch die here groet,</l>
<l>Hi waer gevaren al tot Wijc,</l>
<l>Ende hadt ontset ontwivelijc,</l>
<l><pb n="1,183"/> Want hi was doe Brabant hout.</l>
<l>Dus want die biscop met gewout.</l>
<l n="3090">Mar al was Bertout daer toe slap,</l>
<l>Hi hilt nochtan dat monborscap</l>
<l>Met hulpen der hertoginnen,</l>
<l>Dat Brabant niet in genen sinnen</l>
<l>Stoc no steen meer verloren,</l>
<l n="3095">Sonder te Wijc allene den toren,</l>
<l>Die de biscop breken dede.</l>
<l>Aldus stont met groter onvrede</l>
<l>Brabant nu met ongemake</l>
<l>Van dien heren, die sonder sake</l>
<l n="3100">Brabant orlogeden met haren resen,</l>
<l>Eer op quamen daer die wesen</l>
<l>Dat si wapen mochten dragen.</l>
<l>Soudic u alder stucken gewagen</l>
<l>Die gesciede[<hi rend="italic">n</hi>] wide ende side?</l>
<l n="3105">In quaems niet af in langen tide.</l>
<l><pb n="1,184"/> Het soude mi oec te vele beslaen;</l>
<l>Ic saelt u cortelijc over gaen.</l>
</div>
<div type="subchapter"><head type="subchapter">Hoe Jan hertoge ward, ende Heinric verstoten was. xliij. </head>
<l>Ghi hebt hier voren wel vernomen</l>
<l>Hoe Heinrijc es ter doet comen,</l>
<l n="3110">Die hertoge van Brabant was;</l>
<l>Ende hoe na hem bleven na das</l>
<l>Vier kinder, die clene waren,</l>
<l>Die nu sijn comen te haren jaren:</l>
<l>Heinrijc, Jan ende Godevard,</l>
<l n="3115">Ende Marie, ene jonefrouwe ward.</l>
<l>Mar Heynrijc, die outste van desen,</l>
<l>Die hertoge soude te rechte wesen,</l>
<l>Die hadde doe al selke mesquame</l>
<l>Beide ane sin ende ane lichame,</l>
<l n="3120"><pb n="1,185"/> Dat hi daer toe niet en dochte</l>
<l>Dat hi hertoge wesen mochte.</l>
<l>Dat mercte wel die hertoginne,</l>
<l>Der kinder moeder, dat van sinne</l>
<l>Heinrijc niet en was so vroet.</l>
<l n="3125">[<hi rend="italic">Dat orbor ware ochte goet</hi>]</l>
<l>Den lande, dat hi bleve here.</l>
<l>Daer bi, om des lants ere,</l>
<l>Viseerde si, om rechte trouwe,</l>
<l>Der kinder moeder, die edele vrouwe,</l>
<l n="3130">Dat Heinric dat lant soude vertien,</l>
<l>Ende openbare oec soude lien</l>
<l>Vore die stede ende vore die manne,</l>
<l>Dat hijt op droege daer Janne</l>
<l>Sinen broeder, erve ende leen.</l>
<l n="3135">Des raets droech daer oec in een</l>
<l><pb n="1,186"/> Met haer har Wouter Bertout,</l>
<l>Want hi was den lande hout.</l>
<l>                Die raet hier af hi ginc vort:</l>
<l>Men ontboet dorp ende port</l>
<l n="3140">Ende die heren vanden lande,</l>
<l>Dat si alle quamen te hande</l>
<l>Te Cortenberge, hebbie vernomen.</l>
<l>Doen si alle daer waren comen</l>
<l>Ende vergadert waren, clein ende groet,</l>
<l n="3145">Daer gaf Heynrijc doe vor [<hi rend="italic">die</hi>] genoet</l>
<l>Janne daer op, sinen broeder,</l>
<l>Ende bi rade oec siere moeder,</l>
<l>Thertogerike van Brabant,</l>
<l>Ende wilde mede dat alt lant</l>
<l n="3150"><pb n="1,187"/> Janne vor recht here kinde.</l>
<l>Van niemanne, die hem versinde,</l>
<l>Sone ward scoenre gichfe nie</l>
<l>Gegeven tenen male, dan die</l>
<l>Dat Heinric sinen broeder gaf,</l>
<l n="3155">Ende hi [<hi rend="italic">t</hi>]hertogerike ginc af.</l>
<l>Nochtan ver[.]coes hi dat beste</l>
<l>Na die ziele, Heinrijc, int leste.</l>
<l>Want doen hi op hadde gegeven</l>
<l>Brabant, leidi daer na sijn leven</l>
<l n="3160">In Borgonie, daer menne sinde</l>
<l>In ene abdie, daer hi in inde</l>
<l>Alse een [<hi rend="italic">monic</hi>] metten abite.</l>
<l>Mer hine leide nie die vite</l>
<l>Die de monke hebben te rechte;</l>
<l n="3165">Want hi hilt serjante ende cnechte,</l>
<l><pb n="1,188"/> Ende hadde allene .i. scone zale,</l>
<l>Also alsem betaemde wale,</l>
<l>Daer men hem diende eerlike,</l>
<l>Tot dat hi voer te hemelrike.</l>
<l n="3170">Al sceent ter werelt ramspoet</l>
<l>Dese wissel, hi was hem goet,</l>
<l>Daer hi hemelrike met gewan.</l>
<l>                Hort vord vanden hertoge Jan</l>
<l>Hoe hi daer toe ward gecoren</l>
<l n="3175">Daer hi niet to was geboren.</l>
<l>Hi ward tilijc har<hi rend="italic">d</hi>e sere</l>
<l>Verhoget nader werelt ere.</l>
<l>Want doen hi quam te dire <hi rend="italic">e</hi>eren,</l>
<l>So hilden hem stade ende heren</l>
<l n="3180"><pb n="1,189"/> Ende gemeinlijc alt lant:</l>
<l>En was ridder no serjant,</l>
<l>Verre no na, gene so wilt,</l>
<l>Die van Brabant goet hilt,</l>
<l>Hine versochte doe sijn leen.</l>
<l n="3185">Done bleef orloge oec ne geen</l>
<l>In Brabant staende, no clage,</l>
<l>En ward versoent te dien dage,</l>
<l>Beide van steden ende van baroene.</l>
<l>Daer quam doe oec te soene</l>
<l n="3190">Die marscal her Arnout</l>
<l>Van Wesemale, die onhout</l>
<l>Hadde geweest die hertoginne.</l>
<l>Dus werd daer al onminne</l>
<l>In Brabant saen af gedaen.</l>
<l n="3195">Daer na niet lange, sonder waen,</l>
<l><pb n="1,190"/> So saten stille al die gene</l>
<l>Die op Brabant staken gemene;</l>
<l>Want hi ward van vromicheiden</l>
<l>So vermard, dat ontbeiden</l>
<l n="3200">Sijn[<hi rend="italic">s</hi>] en dorste en gene man.</l>
<l>Dus quam op die hertoge Jan.</l>
<l>                Mar eert hier toe comen was,</l>
<l>Soe gesciede vele vor das</l>
<l>Dien van Loven pijnlijcheden,</l>
<l n="3205">Ende oec mede in andren steden</l>
<l>Want die Blankarde, die uut waren,</l>
<l>Daden hem pine menige twaren.</l>
<l>Oec warense eens utgetogen</l>
<l>Te Mechgelnc ward, wel vermogen;</l>
<l n="3210">Ende die van Mechgelne quamen uut</l>
<l>Ende scoffierdense overluut</l>
<l>Ende jagedense toter Leeps toe;</l>
<l>Daer worden gevaen oec aldoe</l>
<l><pb n="1,191"/> Her Geraert ende her Godevard,</l>
<l n="3215">Ende ander heren, diemen ter vard</l>
<l>Te Mechgelne leide doe gevaen;</l>
<l>Ende tot Erpse oec sonder waen</l>
<l>Warense die Blankarde soeken met.</l>
<l>Daer worden si oec sere belet,</l>
<l n="3220">Want die dorpe metten Blankarde</l>
<l>Daden hem daer vele onwerden:</l>
<l>Si worden daer geslegen sere</l>
<l>Ende gejaget uten kere.</l>
<l>Dit gesciede oec al te voren</l>
<l n="3225">Eer Jan te hertoge ward gecoren.</l>
</div>
<div type="subchapter"><head type="subchapter"><pb n="1,192"/> <hi rend="bold">Vanden hertoge Janne ende biscop Heinric, ende ander dinge. xliiij. </hi></head>
<l>Hier na vele van des gelijcs,</l>
<l>So nam te wive Lodewijcs</l>
<l>Dochter van Vrancrike gereet</l>
<l>Die hertoge Jan, alsict weet,</l>
<l n="3230">Des goets coninc, dat verstaet.</l>
<l>                Daer na wilde die overdaet</l>
<l>Die hertoge wreken oec ter stat,</l>
<l>Die hem die biscop dede vor dat,</l>
<l>Doen hi jonc van dagen was.</l>
<l n="3235">Hi gaderde ende ontboet na das</l>
<l>Siere moyen sone, van Artoys</l>
<l>Den grave, die, menigen Fransoys</l>
<l><pb n="1,193"/> Met hem, doe te hulpen quam.</l>
<l>Die biscop Heinric<hi rend="italic">k</hi> dit vernam,</l>
<l n="3240">Ende gereide daer jegen niet,</l>
<l>Want hi hem alsoe geliet</l>
<l>Dat hi te stride niet wilde comen.</l>
<l>Nochtan voer hi met menigen vromen</l>
<l>Man te sente Truden doe inne.</l>
<l n="3245">Die hertoge was comen toten vinne</l>
<l>Dat daer bi sent Truden steet,</l>
<l>Ende soude sijn getogen reet</l>
<l>Ins biscops lant, ende doe albloet</l>
<l>Quam hem boetscap, dat waer doet</l>
<l n="3250"><pb n="1,194"/> Sijn moeder, die hertoginne vroet.</l>
<l>Hem quam [<hi rend="italic">oec</hi>] boetscap metter spoet</l>
<l>Dattie coninc tAken ware.</l>
<l>Hier om liet hi torloge dare,</l>
<l>Ende dede siere moeder ter eerden saen,</l>
<l n="3255">Ende voer tAken sijn leen ontfaen.</l>
<l>Nochtan eer sine liede op braken,</l>
<l>Vrihoutem si eer ontstaken;</l>
<l>Dat daer leget ins biscops lant</l>
<l>Hebben si al te male verbrant.</l>
<l n="3260">Datment tot sente Truden sach</l>
<l>Daer die biscop binnen lach.</l>
<l>Dat en ward oec nie gewroken,</l>
<l>Noch oec soene af gesproken.</l>
<l><pb n="1,195"/>                 Want daer na ward te Lyoen</l>
<l n="3265">Ene consilie, daer [<hi rend="italic">quam</hi>] menich baroen</l>
<l>Van leken ende van papen beide:</l>
<l>Daer quam[<hi rend="italic">en</hi>] van al kerstenheide</l>
<l>Alle die heren ende die prelate.</l>
<l>Daer ward doe om sine onmate</l>
<l n="3270">Die biscop Heynric daer ontset</l>
<l>Van sinen bisdoeme ende belet.</l>
<l>Aldus ward hi sbisdoems quite,</l>
<l>Ende voer wonen als .i. hermite</l>
<l>Op enen borch <hi rend="italic">te</hi> Monfort,</l>
<l n="3275">Ende [<hi rend="italic">leide</hi>] daer. sijn leven vord.</l>
<l><pb n="1,196"/>                 Om desen tijt starf te hant</l>
<l>Des hertogen wijf van Brabant,</l>
<l>Die coninc Lodewijcs dochter was;</l>
<l>Ende hi nam oec saen na das</l>
<l n="3280">Des graven dochter, verstaet mi dan,</l>
<l>Van Vlaendren, daer hi kinder an wan</l>
<l>Vrome ende scone, hebbic vernomen.</l>
<l>Ende oec so es te huwelijc comen</l>
<l>Joncfrouwe Marie des gelike</l>
<l n="3285">Ane den coninc van Vrancrike,</l>
<l><pb n="1,197"/> Philipse Daer bi so bleef mede</l>
<l>Die vrienscap nu sere gestede</l>
<l>Tusscen Vrancrike ende Brabant.</l>
<l>Ende daer na voer alte hant</l>
<l n="3290">Die coninc Philips te Spaengen ward,</l>
<l>Daer die hertoge in die vard</l>
<l>Met sinen lieden ere ontfinc,</l>
<l>Daer hi met diende den coninc.</l>
<l>Aldus so ward in Sa<hi rend="italic">v</hi>eterre</l>
<l n="3295">Int conincrike van Spaengen verre,</l>
<l>Die hertoge Jan vroec<hi rend="italic">h</hi> bekent</l>
<l>Ende in alle lande daer omtrent.</l>
<l><pb n="1,198"/> Doen die spaensce vard was leden,</l>
<l>Ende te Parijs quam in der steden</l>
<l n="3300">Die coninc Philips, heeft hi saen</l>
<l>Den hertoge Janne ridder gedaen,</l>
<l>Ende Godevarde sinen broeder mede,</l>
<l>Recht na der fransoyse sede.</l>
<l>Dese .ij. worden doe sonderlinge</l>
<l n="3305">Vernaemt goet te allen dingen.</l>
<l>Daer na ward so wide becant</l>
<l>Die hertoge Jan in menich lant,</l>
<l>Soe dat gene dinge mochten gescien,</l>
<l>Hine wilde emmer sijn te dien.</l>
<l n="3310">                In desen tiden die coninc</l>
<l>Karle van Cecilien ontfinc</l>
<l>Jegen Pirse van Arragoen</l>
<l>Enen camp; mar dien ocsoen</l>
<l><pb n="1,199"/> Daert af quam. latic bliven.</l>
<l n="3315">Ende sal die jeeste vord seriven.</l>
<l>Die camp ward alsoe genomen</l>
<l>Dat si te crite souden comen</l>
<l>Jegen <hi rend="italic">een</hi>, op elke side</l>
<l>Met .e. ridders te stride,</l>
<l n="3320">Bi Borgaus op die Geronde;</l>
<l>Ende wie dat daer andren conde</l>
<l>Met crachte daer onder bringen,</l>
<l>Dat hi oec soude sonder dingen</l>
<l>Siere saken sijn te voren.</l>
<l n="3325">Hier ward die hertoge toe gecoren</l>
<l><pb n="1,200"/> In Karles side daer te hant,</l>
<l>Ende .x. ridders ute Brabant;</l>
<l>Dat hi blidelike daer ontfinc,</l>
<l>Ende voer doe metten coninc</l>
<l n="3330">Van Vranerike toter Geronden,</l>
<l>Daer si den camp souden hebben vonden;</l>
<l>Mar die camp en ginc niet vord:</l>
<l>Daer bi so latic [<hi rend="italic">n</hi>]u die word.</l>
<l>Mar waer hi ere mochte gewinnen.</l>
<l n="3335">Daer warp hem die hertoge binnen,</l>
<l>Waer dat hi toe comen mochte;</l>
<l>Want sint dat hi te wapen dochte,</l>
<l>Sone sochte hi niewent el</l>
<l>Dan wijch ende tornierspel.</l>
</div>
<div type="subchapter"><head type="subchapter"><pb n="1,201"/> <hi rend="bold">Hoe die hertoge in Ingelant voer, ende ander dinc die hem gesciede. xlv. </hi></head>
<l n="3340">Hier na voer hi in Ingelant,</l>
<l>Daer hi oec in ward becant</l>
<l>In enen tornoy die daer was,</l>
<l>Daer hi tgeruchte had na das,</l>
<l>Want alle die doe waren daer</l>
<l n="3345">Spraken van hem openbaer.</l>
<l>Oec gaf die coninc Edeward</l>
<l>Sire dochter in die vard</l>
<l>Des hertogen sone Janne,</l>
<l>Als hi gewassen waer te manne.</l>
<l n="3350">Ende daer op gaf doe die coninc</l>
<l>Dat die hertoge te hant ontfinc</l>
<l><pb n="1,202"/> Van scatte .i. groet getal,</l>
<l>Dat bleef te dier feesten al;</l>
<l>Want daer doget an lach ende ere,</l>
<l n="3355">Daer af was hi die melste here</l>
<l>Die in die werelt was, verre of bi.</l>
<l>                Van Vlaendren doe die grave Gy,</l>
<l>Des hertogen sweer sonder waen,</l>
<l>Hadde nu een orloge bestaen</l>
<l n="3360">Jegen den bisscop Jan</l>
<l>Van Ludeke, die dbisdoem gewan</l>
<l>Na den biscop Heynrijc saen.</l>
<l>Dit orloge was also gedaen</l>
<l>Ende so starc den grave Gye,</l>
<l n="3365">So dat hi en dorste nie</l>
<l>Riden in des biscops lant.</l>
<l>Eer hem die hertoge van Brabant</l>
<l><pb n="1,203"/> Te hulpen quam, dine doe leide</l>
<l>So eerlike, dat sijns verbeide</l>
<l n="3370">Int bisdoem niemen buten vesten.</l>
<l>Dus quam des orloges af ten lesten</l>
<l>Met eren die grave her Gi,</l>
<l>Doen hem die hertoge stont bi.</l>
<l>                Daer na dede ene ander vard</l>
<l n="3375">Die hertoge Jan te Hosdine ward;</l>
<l>Want die here van Hoesdinne</l>
<l>Hadde jegen tHertogenb<hi rend="italic">o</hi>sce onminne.</l>
<l>Doe wilde van Brabant die drossate</l>
<l>Wreken dese grote onmate,</l>
<l n="3380">Ende voer [<hi rend="italic">te</hi>] Hoesdinne logeren,</l>
<l>Dattie van binnen wouden weren,</l>
<l><pb n="1,204"/> Want die grave van Hollant</l>
<l>Hadde hem hulpe geloeft te hant.</l>
<l>Dit liet[.] die drossate weten naer</l>
<l n="3385">Den hertoge, dat hi met vresen daer</l>
<l>Lage daer aldus inden lande.</l>
<l>Doen quam die hertoge selve te hande</l>
<l>Met selken here getogen alsoe,</l>
<l>Eer hi die kempine liet daer doe,</l>
<l n="3390">Dattie optie borch daer boven</l>
<l>Te Hoesdinne lagen, daer ute <hi rend="italic">st</hi>oven</l>
<l>Alse musschen doen vorden sparware,</l>
<l>Doen si thertogen worden geware.</l>
<l>                Dit wan nu die hertoge daer</l>
<l n="3395">Ende hilt. Mar daer naer</l>
<l><pb n="1,205"/> Gaf hi[<hi rend="italic">jt</hi>] den here weder.</l>
<l>Daer voer die hertoge oec seder</l>
<l>Al die Mase te Kesse[<hi rend="italic">le</hi>] ward,</l>
<l>Daer niemen en beide siere vard.</l>
<l n="3400">Want doe hi te Tricht ward toech,</l>
<l>Alse verre alse daer die mere vloech</l>
<l>Dattie hertoge quam in desen,</l>
<l>So warensi daer alle in vresen</l>
<l>Die hem yet hadden mesdaen.</l>
<l n="3405">Eer men hem daer liet verstaen</l>
<l>Waer die hertoge henen soude.</l>
<l>Mar die hertoge hine woude</l>
<l>Niet vorder dan in Limborch saen;</l>
<l>Daer wildi wreken dat mesdaen</l>
<l n="3410">Sinen lieden es, dat geloeft,</l>
<l>Want hi ware daer geroeft.</l>
<l><pb n="1,206"/> Daer dede hi Reinsberge breken om das,</l>
<l>Een ridders huus, hiet Mulrepas,</l>
<l>Die drossate was te dien tiden</l>
<l n="3415">Al omme wide ende siden</l>
<l>Van al Limborch. Daer met gewout</l>
<l>Die hertoge logierde; e<hi rend="italic">n</hi> was so stout</l>
<l>No grave van Cleve, no ander heren,</l>
<l>Diere yet dosten jegen keren:</l>
<l n="3420">Si moesten alle comen te genaden</l>
<l>Van dat si daer vore op hem mesdaden</l>
<l>Ende moesten setten borge ende pande.</l>
<l>Want en dorste daer te lande</l>
<l>En gene here wederstaen,</l>
<l n="3425">Hine betert hem daer na saen;</l>
<l><pb n="1,207"/> So sere warense alle verveert.</l>
<l>Van Coelne bisscop Ziveert</l>
<l>Nam .i. p<hi rend="italic">arle</hi>ment oec na tgone</l>
<l>Jegen den hertoge optien Rone.</l>
<l n="3430">Daer quam die hertoge eerlike getogen,</l>
<l>Ende sijn neve Robberd vermogen,</l>
<l>Siere moyen sone, van Artoys,</l>
<l>Ten parlemente [<hi rend="italic">met</hi>] menigen Fransoys.</l>
<l>Daer quam menich ridder om dien</l>
<l n="3435">Dat hi den grave mochte besien;</l>
<l>Want te dien tiden sekerlike</l>
<l>En was sijns gelijcs niet in Vrancrike.</l>
<l><pb n="1,208"/> Noch niegeren niet, alsict verneme,</l>
<l>Want al die werelt sprac van heme.</l>
<l n="3440">In dit parlement, daer ic af telle,</l>
<l>Ward die biscop Ziverd geselle</l>
<l>Des hertogen daer van Brabant,</l>
<l>So dat si swoeren daer, metter hant</l>
<l>Optie heyligen, nu daer beide,</l>
<l n="3445">Dat si vrede ende vast geleide</l>
<l>Vordane te rechte souden</l>
<l>Tuschen Mase ende Rijn houden.</l>
<l>Hier met keerde daer ter vard</l>
<l>Die hertoge Jan te lande ward.</l>
</div>
<div type="subchapter"><head type="subchapter"><pb n="1,209"/> <hi rend="bold">Hoe die grave van Guelke tAken ward verslegen, ende ander dinge. xlvi. </hi></head>
<l n="3450">Een jaer eer dese dinc gesciede,</l>
<l>So bleven vele goeder liede</l>
<l>Mette[<hi rend="italic">n</hi>] grave van Guelke verslagen</l>
<l>(Datmen wel te rechte mach clagen),</l>
<l>In die vrie stat van Aken;</l>
<l n="3455">Dattie Limborgeren wraken</l>
<l>Ende ander heren wel geboren,</l>
<l>Die daer hare vrient verloren;</l>
<l>So dattie stat bedervet ward.</l>
<l>So fel warense ende so hard,</l>
<l n="3460">Dat si den hertoge clageden dat</l>
<l>Ende seide[<hi rend="italic">n</hi>]: hi ware vander stat</l>
<l><pb n="1,210"/> Voget ende here naest den coninc,</l>
<l>Ende hise bescerme om dese dinc;</l>
<l>Want hi ende alle sine vorderen ye</l>
<l n="3465">Hielden tAken die vogedie</l>
<l>Vanden roemscen rike te lene.</l>
<l>Ende daer bi en liet hi en gene</l>
<l>Cracht der stat van Aken doen,</l>
<l>Daer doe menich hoge baroen</l>
<l n="3470">Op stichten vede ende gevechte.</l>
<l>Mar nochtan so hilt te rechte</l>
<l>Die hertoge die stat van Aken</l>
<l>Jegen alle hare wedersaken</l>
<l>So stoutelike, dat hise met crachte</l>
<l n="3475">Eerlijc ter soenen brachte.</l>
<l>Ende om dit haten die Limborgeren</l>
<l>Altoes die Brabantsce heren.</l>
<l><pb n="1,211"/> Nochtan quite [<hi rend="italic">hise</hi>] in allen stonden</l>
<l>Te tornierspele, in tavelronden,</l>
<l n="3480">Waer si quamen, in Vrancrike</l>
<l>Ende elre oec deser gelike.</l>
<l>Nochtan keerden sijt alsoe,</l>
<l>Dat si tallen spele doe</l>
<l>Jegen hem wilden wesen,</l>
<l n="3485">Oft sine yegeren mochten in vresen</l>
<l>Bringen ende heymelijc wreken,</l>
<l>Bi haren quaden valscen treken.</l>
<l>Dat sceen dicke an haer gewerke.</l>
<l>                Nu was tusscen Halen ende Herke</l>
<l n="3490">Een tornoy doen genomen.</l>
<l>Te dien tornoy dadense comen</l>
<l><pb n="1,212"/> Alle diesi vercrigen mochten:</l>
<l>Ridderen, cnapen, die yet dochten</l>
<l>Dat si wapen mochten dragen,</l>
<l n="3495">Oft sijt met stride souden wagen.</l>
<l>Dus quamen si al openbaer</l>
<l>Van over Rijn al tote daer,</l>
<l>Opt velt daer alsoe gescard,</l>
<l>Datmen wale geware ward</l>
<l n="3500">Dat hare gaderinge was fel.</l>
<l>Ende want die hertoge niet el</l>
<l>En begarde dan tornieren,</l>
<l>Daer bi doe hi haer manieren</l>
<l>Van hare gaderinge horde,</l>
<l n="3505">Brac hi den tornoy ende scorde.</l>
<l>Dus dedi die gaderinge sceden,</l>
<l>Want daer waren vele veden.</l>
<l><pb n="1,213"/>                 Nu ward daer te hans geviseert</l>
<l>Een tornoy ende gecreyeert</l>
<l n="3510">Te Ziberge over den Rijn.</l>
<l>Daer wilde die hertoge mede sijn.</l>
<l>Ende dede daer jegen met gereiden</l>
<l>Die hi daer met hem sal leiden.</l>
<l>Nu hadde des menegen wonder,</l>
<l n="3515">Dat hi dorste varen onder</l>
<l>Sine viande ende dor haer lant.</l>
<l>Hi reet daer hi den tornoy vant,</l>
<l>Daer hi prijs in wilde halen.</l>
<l>Daer waren doe van Westvalen</l>
<l n="3520">Ende mede die van Overlant,</l>
<l>Die daer hadden groten pant.</l>
<l>Al warense vromech ende stout,</l>
<l>Si waren nochtan met gewout</l>
<l>Alsoe sciere af gesettet;</l>
<l n="3525">En hadde die hertoge niet belettet.</l>
<l><pb n="1,214"/> Si waren daer gegaen al onder.</l>
<l>Ende dat en was en geen wonder,</l>
<l>Want vanden duutscen rike</l>
<l>Waren daer die sonder gelike,</l>
<l n="3530">Die beste die Limborgeren,</l>
<l>Ende oec mede al die heren</l>
<l>Tusscen der Mase enten Rijn.</l>
<l>                Mar die hertoge, die nu in seijn</l>
<l>Dien Westvalen hulpen wille,</l>
<l n="3535">Vorderde daer so lude ende stille</l>
<l>Inden tornoy so sijn gevoech,</l>
<l>Dat si boven quamen genoech.</l>
<l>Doen die tornoy was gevallen,</l>
<l>Haddi den prijs van hem allen.</l>
<l n="3540">Dus anteerdi sine sake.</l>
<l>Hier na seldi horen sprake</l>
<l><pb n="1,215"/> Van sinen dingen sonderlinge;</l>
<l>Mar hier gaen vore ander dinge.</l>
</div>
<div type="subchapter"><head type="subchapter">Hoe met verraetnesse her Simon van Monfort Ingelant wilde met hem trecken. xlvij. </head>
<l>In desen tiden. hebbic gehort,</l>
<l n="3545">Ward in Ingelant groet discort;</l>
<l>Want her Symoen, .i. ridder fel,</l>
<l>Van Monfort (die oec wel</l>
<l>Was geboren vanden lande,</l>
<l>Ende oec was hi, te siere scande,</l>
<l n="3550">Des coninc maech van Ingelant),</l>
<l>Ende van trouwen was hem in die hant</l>
<l>Te berechten dlant gegeven,</l>
<l>Om dat jonc was sijn neven.</l>
<l><pb n="1,216"/> Mar hi, die scalc was harde sere,</l>
<l n="3555">Set hem doe in allen kere</l>
<l>Hoe hi here mochte gewerden</l>
<l>Ende des coninc sone verterden</l>
<l>Ende vander crone daer verdriven,</l>
<l>Ende selve here mochte bliven.</l>
<l n="3560">Nu was die zone metter moeder,</l>
<l>Die hier af ne was niet te vroeder,</l>
<l>Noch en pensde niet om dat</l>
<l>Dat hem her Symoen was gehat.</l>
<l>Nu wies Edeward ende ward groet;</l>
<l n="3565">Ende her Simon niet anders en doet</l>
<l>Dan hi met gichten vriende maect;</l>
<l>Ende doet dien raet, dat hi saect</l>
<l>Alle die heren van Ingelant</l>
<l>Dat hise hadde te siere hant,</l>
<l n="3570">Met beden ende met sinen scatte;</l>
<l>Want hi had algader datte</l>
<l>Wat dat Ingelant renten mochte,</l>
<l>Daer met hi sinen wille wrochte;</l>
<l>Ende en gaves Edewarde nemmere</l>
<l n="3575">Noch siere moeder, dan haer tere,</l>
<l>Ende deetse liegen daer hi wilde.</l>
<l>Int irste was hi jegen haer milde,</l>
<l>Ende gaf haer wat si woude,</l>
<l>Ende doetse leven met groter vroude;</l>
<l n="3580"><pb n="1,217"/> Om dat <hi rend="italic">h</hi>i wilde dat si te min</l>
<l>Pensen soude om sinen sin</l>
<l>Ende om sine valsceit die hi mecte.</l>
<l>Aldus oec hise an hem trecte</l>
<l>Int irste, tote dat hi lude ende stille</l>
<l n="3585">Vanden haren heeft sinen wille.</l>
<l>Doe maecti an die <hi rend="italic">stede</hi> vort</l>
<l>Dat si waren an sijn acort,</l>
<l>Ende geloefdem mede, ende gaf.</l>
<l>Ende aldus bracht hise af</l>
<l n="3590">Al heymelike ende met liste,</l>
<l>Dats die coninc niet en wiste,</l>
<l>Ende maecten an hem daer alsoe</l>
<l>Dit heeft her Simon bracht altoe</l>
<l>Met behindicheiden groet.</l>
<l n="3595">Ay God! dor uwe doget goet</l>
<l>Loent dese valscheit met uwer welt,</l>
<l>Alsic hope dat gi noch selt!</l>
<l>                Nu alse hi dus hadde gedaen,</l>
<l>Ende hem waren onderdaen</l>
<l n="3600">Die heren ende die stede met,</l>
<l>Soe heeft hi hem daer toe geset,</l>
<l><pb n="1,218"/> Hoe hijt daer toe nu gebrochte,</l>
<l>Dat hi die coninginne mochte</l>
<l>Hebben in gevancnesse alsoe,</l>
<l n="3605">Enten sone mede daer toe.</l>
<l>Hier op haddi raet gemene</l>
<l>Hoe hi volbringen soude tgene.</l>
<l>So dat si rieden, die daer waren,</l>
<l>Dat sijs niet en souden sparen:</l>
<l n="3610">Men soutse vaen daer mense vint.</l>
<l>Aldus so was die raet gehint</l>
<l>Sonder enigerhande geruchte,</l>
<l>Ende so men heymelijcste mochte.</l>
<l>Oec wiltmen secgen overwaer,</l>
<l n="3615">Dat hi stille geloefde daer</l>
<l>Diese vinge [<hi rend="italic">ende</hi>] brachte boude.</l>
<l>Dat hijs wel verdienen soude.</l>
</div>
<div type="subchapter"><head type="subchapter">Hoe die coninginne te Lonnen van haren wagene ward geworpen, ende hoe si heymelike ontginc. xlviij. </head>
<l>Vander dinc en wiste niet</l>
<l>Die coninginne, die dus gesciet</l>
<l n="3620"><pb n="1,219"/> Es ende bi valscen rade quaet.</l>
<l>Si, die nu van gere baraet</l>
<l>En weet noch en heeft vernomen,</l>
<l>Es nu te Lonnen binnen comen:</l>
<l>Op haren wagen scone verdect</l>
<l n="3625">Quam si in die stat getrect</l>
<l>Ende waende daer, dat verstaet,</l>
<l>Hebben ge[<hi rend="italic">se</hi>]ten sonder quaet</l>
<l>Ende sonder vrese hebben gewesen.</l>
<l>Ende recht alsi quam binnen desen,</l>
<l n="3630">So quamen ridderen vort gegaen</l>
<l>Ende wilden die vrouwe hebben gevaen</l>
<l>Ende hare cnape, die daer saen</l>
<l>Jegen scoten ende warden dat.</l>
<l>Doe scotense anden wagen ter stat,</l>
<l n="3635">Ende hebben om geworpen dien</l>
<l>Met groter cracht. Ende mettien</l>
<l>Ward ginder .i. geruchte groet,</l>
<l>Ende die coninginne ontscoet</l>
<l>Al heimelike met groter liste,</l>
<l n="3640">So dats niemen daer ne wiste.</l>
<l>Ende si dede quade cleder an,</l>
<l>Ende uter stat also vord an,</l>
<l><pb n="1,220"/> Die wile dat in pijnlijcheden</l>
<l>Haer cnapen jegen die ander strede[<hi rend="italic">n</hi>]</l>
<l n="3645">Want daer was .i. ridder loes,</l>
<l>Die hem sere pijnde altoes</l>
<l>Hoe hi die vrouwe mochte vaen.</l>
<l>Dese heeft hem grote scande gedaen:</l>
<l>Want hise uten wagen trac</l>
<l n="3650">Ende dede haer groet ongemac,</l>
<l>Eersi hem aldus ontstal.</l>
<l>Hem steet hier noch af ongeval</l>
<l>Te hebben, mach haer sone leven!</l>
<l>Want hi salne daer om doen beven</l>
<l n="3655">Van groter anxt noch hierna,</l>
<l>Ende lonen hem, alsiet versta,</l>
<l>Dat hi siere moeder heeft gedaen,</l>
<l>So starc ende so fel mede.</l>
<l>Dat niemen ne dorste wel gerede</l>
<l n="3660">Jegen hem secgen, oft yet doen.</l>
<l>                Alse dus die vrouwe was ontfloen</l>
<l>Al heymelike, alsie seide,</l>
<l>Quamsi doe met groten arbeide</l>
<l>Tote Doevere; ende ginc daer</l>
<l n="3665">In .i. scip heymelike daer naer,</l>
<l>Ende sceepte over tote Wissant;</l>
<l>Ende quam also vord [. .]te hant</l>
<l><pb n="1,221"/> In Vlaendren ende ginc te Brucge in.</l>
<l>Sonder weten meer no min.</l>
<l n="3670">Int geestelec hof bleef si doen</l>
<l>Liggende tot enen saysoen.</l>
<l>Ende die wile dat dit gevel,</l>
<l>So was Edeward, wetic wel,</l>
<l>Varen spelen, so dat hi</l>
<l n="3675">Niet ne wiste, seitmen mi,</l>
<l>Van deser dinc, sijt seker das,</l>
<l>Die siere moeder gesciet was.</l>
<l>Ende die en wiste oec niet</l>
<l>Wat metten sone was gesciet,</l>
<l n="3680">Want die sone bleef in Ingelant,</l>
<l>Entie moeder moest rumen tlant,</l>
<l>Ende es in Vlaendren comen nu,</l>
<l>Also alsic heb geseget u;</l>
<l>Ende woent in[<hi rend="italic">t</hi>] gestelec hof, verstaet.</l>
<l n="3685">Te Bruege binnen. Dus te gaet</l>
<l>Haer dinc ten archsten, alse ghi hort.</l>
<l>Nu seldi van Edewarde horen vort.</l>
</div>
<div type="subchapter"><head type="subchapter">Hoe her Simoen Edewarde dede vaen te Licestre. xlix. </head>
<l>Binnen desen dat dit gesciede,</l>
<l>So was comen met siere maysniede</l>
<l n="3690">Edeward (die niet ne wiste</l>
<l>Van siere moeder vanden twiste),</l>
<l><pb n="1,222"/> Tote Liceestre tere feeste</l>
<l>D<hi rend="italic">aer</hi> waren vergadert vele der meeste</l>
<l>Ende alse Edeward daer binnen es comen.</l>
<l n="3695">Ward hi saen daer op genomen</l>
<l>Van heren Symon van Monfort,</l>
<l>Ende also gebracht daer vord</l>
<l>Ende in gevancnesse gedaen;</l>
<l>Ende hem gevraget daer na saen</l>
<l n="3700">Of hi tconincrike op wilde geven:</l>
<l>So mochti vrolike leven,</l>
<l>Want mijn her Symoen souden goeden;</l>
<l>Dies mochti hem wel vermoeden</l>
<l>So dat hi genoech hebben soude.</l>
<l n="3705">Hi antworde, dat hi hem woude</l>
<l>Beraden daer op; ende vord oec saen:</l>
<l>"Waer omme dat ic dus ben gevaen</l>
<l>Heeft mi wonder. En es mijn here</l>
<l>Her Symoen geweldich sere</l>
<l n="3710">Over Ingelant, ende doet sinen wille?</l>
<l>Hi mochte mi wel laten stille</l>
<l>Ende met gemake laten gaen;</l>
<l>Al ne hildi mi niet gevaen,</l>
<l>In conste hem gederen twint."</l>
<l n="3715">Aldus bleef licgende daer dat kint</l>
<l>Te Liceestre inden casteel</l>
<l>Met serecheden bevaen .i. deel;</l>
<l><pb n="1,223"/> Want hi vernam den groten toren</l>
<l>Die siere moeder was daer voren</l>
<l n="3720">Te Lonnen gedaen; dit deerde heme.</l>
<l>                Ende binnen desen, alsict verneme,</l>
<l>So sinde die moeder oec na das,</l>
<l>Te siene hoet metten sone was.</l>
<l>Doen vernamsi dat hi was gevaen.</l>
<l n="3725">Dies was si droeve, sonder waen,</l>
<l>Ende mesliet haer daer om sere . . .</l>
<l>"Ende al mijn troest vort gedaen</l>
<l>Alse mijn sone es gevaen!</l>
<l>Want die felle entie quade</l>
<l n="3730">Her Symoen, die met valscen rade</l>
<l>Ons heeft bedrogen, God onse Here</l>
<l>Moeten scrinken nu vort mere!</l>
<l>Want <hi rend="italic">in</hi> trouwen na waerhede</l>
<l>Heeft hi nu bedrogen bede</l>
<l n="3735">Mi ende mijn kint oec met,</l>
<l>Dat hi gevaen heeft nu geset."</l>
<l>                Nu voer dese vrouwe stout</l>
<l>Ende onboet haer mage menichfout</l>
<l>Ende haer vrient, ende deden verstaen</l>
<l n="3740">Dat haer sone ware gevaen</l>
<l>Te Liceestre in den casteel.</l>
<l>Si vergaderde vrome liede .i. deel</l>
<l>Daer si lach, int geestelec<hi rend="italic">k</hi> hof,</l>
<l>Die haer niet en [. .] souden of</l>
<l n="3745"><pb n="1,224"/> Hebben gegaen in derre noet.</l>
<l>Dus lach si daer, ende ontboet</l>
<l>Al omme, in Vrancrike oec met,</l>
<l>Dat si haer holpen, dat si ontset</l>
<l><hi rend="italic">W</hi>an haren kinde, dat lach gevaen.</l>
<l n="3750">Daer quam sele, sonder waen,</l>
<l>Dies niet en bestoet, dat verstaet,</l>
<l>Mar hem ontfarmde dese valsce daet.</l>
<l>Dus lach si daer, ende gaderde na tgone.</l>
<l>Nu suldi horen vanden sone.</l>
</div>
<div type="subchapter"><head type="subchapter">Hoe Edeward met liste es ontreden uter gevancnessen. l. </head>
<l n="3755">In desen tide dat dit gesciede,</l>
<l>Dat sijn moeder gaderde liede</l>
<l>Int geestel[<hi rend="italic">ec</hi>] hof, daer si lach,</l>
<l>Dat geviel op .i. dach</l>
<l>Dat her Symon was spelen varen,</l>
<l n="3760">Ende beval sinen sone daer naren</l>
<l>Edewarde te hoeden wel!</l>
<l>Ende dese ne was niet fel</l>
<l>Up Edewarde, ende was hem leet</l>
<l>Dat hem die vader dit dede, godweet.</l>
<l n="3765">Ende alse die vader wech was,</l>
<l>Lieten doe ute na das</l>
<l>Ende spelen gaen in dat hof.</l>
<l>Willem hiet dese, daer ic secge of</l>
<l><pb n="1,225"/> Die Edeward dus ontfarmt;</l>
<l n="3770">Hi heeft te hem dicke gecarmt,</l>
<l>Ende opten vader gesproken mede</l>
<l>Dat quaet waer, dat hi dede.</l>
<l>                Nu gevielt up .i. stonden</l>
<l>Dat Edeward .i. list had vonden,</l>
<l n="3775">Dat hi hem siec soude maken,</l>
<l>Ende dan secgen soude na die saken</l>
<l>Dat hi niet mochte genesen,</l>
<l>Men lieten riden. Doe met desen</l>
<l>Lieten Willem sijn sone uut,</l>
<l n="3780">Ende lieten varen over luut</l>
<l>Sinen genuchte. Dus reet hi daer</l>
<l>Alle die parde moede daer naer</l>
<l>Die int hof waren, godweet.</l>
<l>Daer na vragedi saen gereet,</l>
<l n="3785">Waer sijn part ware, secgic u.</l>
<l>"Mochtic daer op riden nu,</l>
<l>Mi dochte ic waer genesen al!"</l>
<l>Doe brochtemen tpart, dat in den stal</l>
<l>Lange hadde gestaen al stille</l>
<l n="3790">S[<hi rend="italic">er</hi>]e jegen sinen wille.</l>
<l>Ende alse daer op spranc sijn here.</l>
<l>Was dat part so blide sere</l>
<l>Dat u nieman geseggen conde.</l>
<l>Hi reet dat part ter selver stonde</l>
<l n="3795"><pb n="1,226"/> Tote opt water datter stoet,</l>
<l>Dat diep was, wijt ende groet</l>
<l>Ende om die borch ginc alsoe.</l>
<l>Die porte was vaste in sloten toe,</l>
<l>Soe datter niemen ut en mochte.</l>
<l n="3800">Dit water Edeward besochte,</l>
<l>Ende tonet sinen parde wale,</l>
<l>Dat emmer wilde springen te dale.</l>
<l>Ander werf so dede hi dat,</l>
<l>Ende tpart wilde echter ter stat</l>
<l n="3805">Int water sijn gesprongen daer.</l>
<l>Derdewerf reet hi daer naer,</l>
<l>Ende riep al ridende: "Neve here,</l>
<l>God hoede u! Ende groet mi sere</l>
<l>Heren Symone, uwen vader,</l>
<l n="3810">Ende danct hem der eren algader</l>
<l>Die hi mi hier heeft gedaen;</l>
<l>Ic saelt hem noch lonen, sonder waen!"</l>
<l>Mettesen worde reet hi dat part</l>
<l>In die Nose springen ter vart</l>
<l n="3815">(Dat water hiet die Nose daer,</l>
<l>Daer hi in reet sonder vaer).</l>
<l>Ende dat part daer over swam,</l>
<l>So dat Edewarde niet mesquam.</l>
<l>Ende doe hi twater dus was leden,</l>
<l n="3820">Es hi vaste hene gereden</l>
<l><pb n="1,227"/> Te Lonnen ward, wat hi mach.</l>
<l>Doen mijns heren Symoens sone sach</l>
<l>Dat hi dus over dwater sleet,</l>
<l>Liep hi vaste ten parde gereet</l>
<l n="3825">Ende riep: "Volge wi vaste na!"</l>
<l>Mar haer perde, alsict versta,</l>
<l>Hadde Edeward maect so moede,</l>
<l>Dat si hadden cranke spoe<hi rend="italic">d</hi>e</l>
<l>Hem te volgen daer met naren.</l>
<l n="3830">Aldus es hi hem ontfaren,</l>
<l>Al tote Lonnen binnen na das,</l>
<l>Daer men sijns nu blide was.</l>
</div>
<div type="subchapter"><head type="subchapter">Hoe sijn moeder vernam, dat hi was ontgaen, ende si gewroken ward. li. </head>
<l>Dus es Edeward Symon ontfaren</l>
<l>Te Lonnen binnen, die sijns waren</l>
<l n="3835">Blide, dat doe ic u verstaen.</l>
<l>Ende alsi dus daer was ontfaen,</l>
<l>Maecti vrienscap oec daer mede</l>
<l>Met alden genen van der stede.</l>
<l>Dit vernam sijn moeder saen,</l>
<l n="3840">Hoe dat hi nu es ontgaen</l>
<l><pb n="1,228"/> Ende te Lonnen binnen comen.</l>
<l>Alsi dus dit heeft vernomen</l>
<l>Was sijs blide harde sere,</l>
<l>Ende maect haer weder scier ten kere.</l>
<l n="3845">Ende voer met hare hulpe goet.</l>
<l>Si bat Gode, dor sine oetmoet,</l>
<l>Dat hi den sone gesterken moete.</l>
<l>"Maria, edele maget soete!</l>
<l>Uwen lieven kinde moeti nu</l>
<l n="3850">Vor hem bidden, des biddic u!</l>
<l>Hulpe moeti hem sijn ende zegen!"</l>
<l>Dit bat si al onderwegen.</l>
<l>Die wile, dat nu verstaet,</l>
<l>Ende binnen desen het so gaet,</l>
<l n="3855">Dat haer zone heeft vernomen</l>
<l>Dat si bi Lonnen nu es comen.</l>
<l>Daer voer hi jegen haer saen</l>
<l>Ende heefse vriendelike ontfaen.</l>
<l>Daer clagede si harde sere,</l>
<l n="3860"><hi rend="italic">Over</hi> die gone die hem onnere</l>
<l>Hadde[<hi rend="italic">n</hi>] gedaen in dien stede.</l>
<l>"Ende nemmermee en com<hi rend="italic">e</hi> mede</l>
<l><pb n="1,229"/> In die stat," heefsi gesproken,</l>
<l>"In ben eer over hem gewroken.</l>
<l n="3865">Ende dit en wetic wien clagen nu,</l>
<l>Dan onsen Here ende, sone, [. . .] u:</l>
<l>Ic bidde, sone! dat gi mi wrect!"</l>
<l>Die sone sprac: "Vrouwe! nu versprect</l>
<l>Mar die gene die u dit daden.</l>
<l n="3870">Nemmermere en doe mi God genaden,</l>
<l>In saelt op hem so sere wreken,</l>
<l>Datmer emmermere af sal spreken,</l>
<l>Of dat icse yeweren can bevaren."</l>
<l>Die moeder seide hem daer naren</l>
<l n="3875">Die haer de scande hadden gedaen,</l>
<l>Ende sonderlinge clagede si saep</l>
<l>Over .i. ridder, diese trac</l>
<l>Uten wagen ende daer stac,</l>
<l>So dat si tumelde op die strate.</l>
<l n="3880">"Sone! over dese grote onmate</l>
<l>Clagic u nu jammerlike!"</l>
<l>Dese ridder hiet die pijnlike</l>
<l>Daer si dus sere over claget.</l>
<l>Die sone langer niet en daget,</l>
<l n="3885">Mar vernemt daer in die stat,</l>
<l>Waer die gene sijn na dat</l>
<l><pb n="1,230"/> Die siere moeder die scande daden.</l>
<l>Some dedise setten op raden</l>
<l>Ende onthoefden dedire vele;</l>
<l n="3890">Ende some gaf hise haer te dele</l>
<l>Haren wille met te doene.</l>
<l>Aldus so voren daer die gone</l>
<l>Die ten faicte waren mede</l>
<l>Daer men siere moeder die scande dede.</l>
</div>
<div type="subchapter"><head type="subchapter">Hoe die coninc Symone doet sloech, ende wan weder sijn lant. lij. </head>
<l n="3895">Na wige ende groten stride,</l>
<l>Die de coninc in den tide</l>
<l>Hadde gehad jegen haren Symoene;</l>
<l>Ende oec beseten in menigen doene,</l>
<l>In borge, in stede had gewese . . .</l>
<l n="3900">Ende altoes ut quam met ere,</l>
<l>Ende altoes die ere ontfinc.</l>
<l>Alse her Symon sach dese dinc,</l>
<l>Wildijt te velde becorten nu</l>
<l>In enen stride, dat secgic u.</l>
<l n="3905">Want al was dat Edewarde</l>
<l>Tgelucke hadde in alle varde,</l>
<l><pb n="1,231"/> Hine hadde nochtan en gene liede</l>
<l>Jegen mijns heren Symoens maysniede:</l>
<l>Want her Symon had hem tienen</l>
<l n="3910">Jegen enen die Edeward dienen.</l>
<l>Op dit wildi te velde vechten;</l>
<l>Hi penst hi sal hem daer berechten,</l>
<l>Om dat hi van volke mere es.</l>
<l>Ende alse Edeward wiste des,</l>
<l n="3915">Quam hi mede te velde met</l>
<l>Ende heeft dese dinc wiselec beset.</l>
<l>Hi hadde vrome liede opt lant,</l>
<l>Ut Vrancrijc, uut Vlaendren, ut Brabant,</l>
<l>Die de moeder hem had gesint.</l>
<l n="3920">Die heren Symoen waren onbekint</l>
<l>Watsi in wige werken conden.</l>
<l>Her Symon ten selven stonden</l>
<l>Op enen wagen, inden strijt,</l>
<l>Die vast was gemaect ter tijt</l>
<l n="3925">Ende wel verdect, ende so gemaect</l>
<l>Dat hem niemen van achter genaect.</l>
<l><pb n="1,232"/> Noch van besiden over waer.</l>
<l>Dus voer hi in den stride daer,</l>
<l>Ende .ij. siere sonen neven heme</l>
<l n="3930">Op starke orsse, alsict verneme,</l>
<l>Ende elc leide ene grote scare.</l>
<l>Ende Edeward, die met groten gare</l>
<l>Sijn leet hadde te wreken nu</l>
<l>Op heren Symone, dat secgic u,</l>
<l n="3935">Quam opten wagen slaende sere.</l>
<l>Daer stoet sijn sone in die were:</l>
<l>Die sloech Edeward doet ter stat</l>
<l>Ende noch hem .iij., ende quam na dat</l>
<l>Toten wagen saen daer naren,</l>
<l n="3940">Ende sprac: "Suldi mi hier ontfaren</l>
<l>Met desen wagen, her Simoen,</l>
<l>Sone moete mi nemmermere doen</l>
<l>God van hemelrike goet no ere!</l>
<l>I<hi rend="italic">c</hi> saelt mi eer laten so sere</l>
<l n="3945">Costen ende te pinen werden,</l>
<l>Na desen wijch emmermere <hi rend="italic">v</hi>erden</l>
<l><pb n="1,233"/> Van minent halven, dat secgic u.</l>
<l>Gi selter bliven, oftic nu!"</l>
<l>Metten worden reet hi ane,</l>
<l n="3950">Ende begonste opten wagen te slane</l>
<l>So vreselijc: met sinen gesellen</l>
<l>Heeft hi den wagen dus doen vellen,</l>
<l>Ende sinen standart onder voete.</l>
<l>Doen vlo daer dies hadde moete,</l>
<l n="3955">Ende lieten her Symone daer.</l>
<l>Edeward die hem reet naer</l>
<l>Ende sijns harde gierech was,</l>
<l>Scoet inden wagen na das,</l>
<l>Ende traken uut ende sloegen doet.</l>
<l n="3960">Dus verwan hi sinen noet</l>
<l>Ende hinde daer also den strijt.</l>
<l>Die ander vloen daer ter tijt,</l>
<l>Deen hier ende dander daer</l>
<l>(Noch seldi horen wel hier naer),</l>
<l n="3965">Met groter behindicheit over waer.</l>
</div>
<div type="subchapter"><head type="subchapter"><pb n="1,234"/> <hi rend="bold">Een bispel, datmen Edewarde vertrac, van Saladijns vader. liij. </hi></head>
<l>Ee[.]n ridder, die nu was gewont,</l>
<l>Die niet ontgaen mocht ter stont</l>
<l>Ende also daer ward gevaen,</l>
<l>Daer Edeward of hadde verstaen</l>
<l n="3970">Dat hi .iiij. werf over zee</l>
<l>Hadde geweest. ofte mee,</l>
<l>Om dat so hilden daer Edeward,</l>
<l>Dies hi gedaen had die vard</l>
<l>Over zee, ende wel geproevet,</l>
<l n="3975">Also alset enen ridder behoevet.</l>
<l>                Dese ridder maecte daer cont</l>
<l>Edeward, hoet over zee stont.</l>
<l>Oec seide hi hem naer .i. bispel,</l>
<l>Dat Saladijns vader gevel.</l>
<l n="3980">Daer hi lach ende sterven soude,</l>
<l>Onboet hi .iij. papen oude:</l>
<l>Enen jode ende enen heidijn,</l>
<l>Ende enen kersten pape fijn.</l>
<l>                Den heiden pape dedi comen</l>
<l n="3985">Vor hem allene, hebbic vernomen,</l>
<l>Ende seide: "Du moet joede werden</l>
<l>Oft .i. kerstijn, sonder verden,</l>
<l>Emmer d<hi rend="italic">e</hi>en dat moet wesen!"</l>
<l>Die heiden antworde te desen:</l>
<l n="3990"><pb n="1,235"/> "Ay here! waer toe dwinct di mi dan,</l>
<l>Ende gi sijt selve .i. heyden man?"</l>
<l>- "Wattan, dit moet emmer sijn!"</l>
<l>- "Here! so willic werden kerstijn!"</l>
<l>                Doen dede hi desen wech gaen daer</l>
<l n="3995">Ende ontboet den kerstinen naer,</l>
<l>Ende seide: "Du moets jode sijn</l>
<l>Of .i. heydijn sarrasijn!"</l>
<l>- "Here! des en doe ic niet,</l>
<l>Wat soes mi daer na gesciet!"</l>
<l n="4000">- "Deen dat moet emmer gescien!"</l>
<l>Die kerstijn antworde doe te dien:</l>
<l>"Ic sal kerstijn bliven goet,</l>
<l>So wat pinen gi mi doet!"</l>
<l>                Daer horde die heyden daer int leste,</l>
<l n="4005">Der kerstine wet waer die beste;</l>
<l>Ende dede vor hem .i. beckijn bringen</l>
<l>Al vol waters na dien dingen,</l>
<l>Ende maecter .i. cruce over daer</l>
<l>Ende seide: "Alse verre es vorwaer</l>
<l n="4010">Van hier tote daer, dat secgic u,</l>
<l>Alse van daer tote hier nu!"</l>
<l>Doe nam hi dbecken, ende goet</l>
<l>Dat water sciere op sijn hoet</l>
<l>In ere vorme van kerstijnhede.</l>
<l n="4015">Dit was ene grote behendichede.</l>
</div>
<div type="subchapter"><head type="subchapter"><pb n="1,236"/> <hi rend="bold">Wat broeder Alebrecht seget van den sacramente. liiij. </hi></head>
<l>Broeder Alebrecht doet ons gewes,</l>
<l>Dat wie in hoeftsonden es,</l>
<l>Hem en ward niet bekent</l>
<l>Vander kerken dat sacrament.</l>
<l n="4020">Sent Augustijn doet ons verstaen</l>
<l>Ende seget, sonder waen,</l>
<l>Dat ontfaen sal wijf no man,</l>
<l>Sin<hi rend="italic">e</hi> kinnen hem selven dan</l>
<l>Van goeder contientien tallen stonden,</l>
<l n="4025">Dat es te verstane: buten hoeftsonden.</l>
<l>                Broeder Allebrecht seit in waren dingen:</l>
<l>Dat int sacra[. . .]ment sijn sonderlingen</l>
<l><pb n="1,237"/> .iij. dinge, alse men mach sien.</l>
<l>Dat irste oec van desen drien</l>
<l n="4030">Es ene figure, wijn ende broet;</l>
<l>Daer es Gods lichgaem ende sijn bloet;</l>
<l>Daer es die cracht der genoechtechede</l>
<l>Ende der karitaten mede.</l>
<l><pb n="1,238"/> Dat irste es dat sacrament,</l>
<l n="4035">Ende en geen wesen en bekent.</l>
<l>Dat ander dat sacrament es</l>
<l>Ende .i. wesen, dat sijt gewes.</l>
<l>Terde es .i. wesen omtrent,</l>
<l>Ende oec en geen sacrament.</l>
<l n="4040">Want vanden worden die cracht,</l>
<l>Die die priester seit, he<hi rend="italic">vet</hi> macht</l>
<l>So groet, dat si voeget in scine</l>
<l>Die gedaente van brode, van wine,</l>
<l>Enten lichaem ons Heren</l>
<l n="4045">Ende sijn bloet, sonder verkeren;</l>
<l>So dat niet en mach sceden,</l>
<l>En blive in ere drivoudicheden.</l>
<l>Dese cracht gaf Cristus, sonder sage,</l>
<l>Den worden in witten donresdage,</l>
<l n="4050"><pb n="1,239"/> Doen hi met sinen jongeren at</l>
<l>Ende te hem seide na dat:</l>
<l>"Hoc est corpus meum!" Dese word</l>
<l>En mach niemen secgen vord</l>
<l>Noch en es oec te secgen weerd</l>
<l n="4055">Dan die priester, alsi sacreert.</l>
<l>Vort, al donct u sijn bekent</l>
<l>Broet ende wijn int sacrament,</l>
<l>Du sout nochtan geloven des,</l>
<l>Dat in die waerheit niet anders es</l>
<l n="4060">Dan Gods lichaem ende sijn bloet.</l>
<l>Dit hout vaste in dinen moet.</l>
<l>Nu verstant hier vort van dien:</l>
<l>Want al dat wi daer mogen sien</l>
<l>Ende ane scouwen ende bekinnen,</l>
<l n="4065">Met algader ons vif sinnen,</l>
<l>Dat sijn accidensien daer</l>
<l>Sonder subje<hi rend="italic">c</hi>t over waer,</l>
<l>Ende sonder substantie van desen;</l>
<l>Dat oec es sonder .i. wesen</l>
<l n="4070">Daer accidentien in souden sijn.</l>
<l>Ende dese maniere nader waerheit <hi rend="italic">f</hi>ijn,</l>
<l><pb n="1,240"/> Dat accidencien sijn sonder subject,</l>
<l>(Also alse broeder Allebrecht sprect)</l>
<l>So eest een wesen hoven nature.</l>
<l n="4075">Dit latic aldus te derre ure,</l>
<l>Ende sal u een lettel secgen vort</l>
<l>Wat den genen toe behort</l>
<l>Die ten sacrament selen gaen</l>
<l>Ende hoe dat sijt selen ontfaen.</l>
</div>
<div type="subchapter"><head type="subchapter">Hoe een dat sacrament sal ontfaen, ende in wat manieren. lv. </head>
<l n="4080">Verstaet, gi leke al omtrent,</l>
<l>Dat dit heylige sacrament</l>
<l>Niement te rechte soude ontfaen</l>
<l>Die met hoefsonde waer bevaen,</l>
<l>En si dat hi gebiecht ware,</l>
<l n="4085">Ende in berou der sonden daer nare</l>
<l>Ende genoech doen vander daet.</l>
<l>En waer also, dat verstaet,</l>
<l>Dat een tsacrament moest angaen,</l>
<l>Oft hi souder s[<hi rend="italic">c</hi>]ande af ontfaen</l>
<l n="4090"><pb n="1,241"/> Ende gevecht souder af werden.</l>
<l>Om dit te verhoeden, mochti terden</l>
<l>Vort al ongebiecht, godweet,</l>
<l>Ende tsacrament ontfaen gereet</l>
<l>Met berouwenesse te dien stonden.</l>
<l n="4095">                Gelijc oft .i. priester in hoeftsonden</l>
<l>Waer ende berounesse hadde groet,</l>
<l>Ende quame toe selke noet</l>
<l>Dat hi messe moest doen saen,</l>
<l>Of hi soude daer scande ontfaen</l>
<l n="4100">Ende gevecht oec werden daer nare</l>
<l>Vanden volke, dat daer ware;</l>
<l>Of daer waer een lijc sonderlinge,</l>
<l>Oft enigerhande ander dinge</l>
<l>Daer hi messe om moeste lesen,</l>
<l n="4105">Ende niet ontgaen mochte desen;</l>
<l>Om dit mocht die priester daer</l>
<l>Dat sacrament inden outaer</l>
<l>Nutten, in dien dat hi</l>
<l>Berou hadde groet daer bi</l>
<l n="4110">Ende met wille, dat hi alse saen</l>
<l>Alsi mochte, biechte soude ontfaen,</l>
<l>Ende genoech doen vander dinc</l>
<l>Dat hi sonder biechte tsacrament ontfinc,</l>
<l>Want te dien tiden hadde niet</l>
<l n="4115">En genen priester, daer hi hem yet</l>
<l>Jegen mochte biechte spreken.</l>
<l>                In desen ponte oec sekerleken,</l>
<l><pb n="1,242"/> Als gi hier nu hebt vernomen,</l>
<l>So mach .i. leke daer toe comen</l>
<l n="4120">In paesdage oec ter messen</l>
<l>Ongebiecht, met berounessen</l>
<l>Ende in wille biechte tontfaen</l>
<l>So hi eerst mach vort aen.</l>
<l>Ende op dit mochti vor waer</l>
<l n="4125">Dat sacrament nemen aldaer,</l>
<l>Ja in dier manieren, ende in dien rade,</l>
<l>Waer dat sake dat hijt niet dade,</l>
<l>Dat hem daer af soude gescien</l>
<l>S[<hi rend="italic">c</hi>]ande onder tfolc van dien.</l>
<l n="4130">                Mar op dit ne radic niet</l>
<l>Dat hem een der biechte ontiet,</l>
<l>Mar in tijd so biechte ontfa</l>
<l>Als hijs te doen heeft, dat hijs daer na</l>
<l>Niet en heb te doene des.</l>
<l n="4135">Ende hier mede, des sijt gewes,</l>
<l>Solveric u dit argument,</l>
<l>Daer .ij. reden in sijn bekent.</l>
</div>
<div type="subchapter"><head type="subchapter">Noch vanden sacramente. lvi. </head>
<l>Sente Matheus bescrijft ons dat:</l>
<l>Dat die sonde in gere stat</l>
<l n="4140"><pb n="1,243"/> En heeft te doen der medecine,</l>
<l>Mar die sieke, alst es in scine,</l>
<l>Heeft der medecine noet.</l>
<l>Hier met betekent hi ons albloet</l>
<l>Dat wie in hoeftsonden es,</l>
<l n="4145">Dat sijn die sieke, des sijt gewes.</l>
<l>God betekent ons oec dat,</l>
<l>Daer hi metten publicane at</l>
<l>Ende metten sondaren, als wijt weten,</l>
<l>Diene ontfingen, dicke ginc eten;</l>
<l n="4150">Mar dat was van buten, nu siet!</l>
<l>Van binnen sone ontfingen sine niet,</l>
<l>Als wi dat sacrament, sonder waen,</l>
<l>Dat wi van binnen moeten ontfaen.</l>
<l>                Want sonder twivel, sijt gewes,</l>
<l n="4155">Die in hoeftsonden es,</l>
<l>Ontfaet hi daer omtrent</l>
<l>Gods lichaem, dat sacrament,</l>
<l>Hi ontfaet daer sonder messen</l>
<l>In siere sware verdoemenessen.</l>
<l n="4160">                Meret: als bider arken ons Heren,</l>
<l>Hier bi mochti .i. teken leren:</l>
<l><pb n="1,244"/> Dat die minsce geliket hare</l>
<l>Dat sacrament ontfaen ten outare.</l>
<l>Hier op scrijft sent Paulus dit word:</l>
<l n="4165">Doen die Betsamiten besochten vord</l>
<l>Die arke ons Heren, si u becant,</l>
<l>Ende si daer ane daden die hant,</l>
<l>Om dat si dochten dat si soud<hi rend="italic">e</hi> vallen,</l>
<l>Doe hem die ossen stieten met allen</l>
<l n="4170">Die arke trocken mede.</l>
<l>Oza, die ene hand daer an dede,</l>
<l>Starf staphans daer om das,</l>
<l>Want hi onwerdich des was</l>
<l>Dat hi sijn hant daer an soude doen,</l>
<l n="4175">Om dat hi der sonden adde geploen.</l>
<l>                Na dien dat die man dus starf</l>
<l>Anden lichaem, ende bedarf,</l>
<l>Om dat hi in souden gerede</l>
<l>Sine hant an die arke dede,</l>
<l n="4180">So moetsy wel sterven geestelike</l>
<l>Ane die ziele, die onwerdelike</l>
<l>Dat sacrament, dat waent verstaen,</l>
<l>Ten outare in sonden ontfaen.</l>
<l><pb n="1,245"/> Daer bi hoedem elc sondare</l>
<l n="4185">Dat hi dat sacrament ten outare</l>
<l>Niet ontfa ja van binnen.</l>
<l>Van buten mogent sondare bekinnen,</l>
<l>Als tontfane den Gods sone</l>
<l>Om hem reverentie te done,</l>
<l n="4190">Gelijc in der manieren al dus</l>
<l>Datten ontfaet Zacheus.</l>
<l>Waer van binnen in genen stonden</l>
<l>Sone souten ontfaen met sonden;</l>
<l>Want geen minsee en sal gaen</l>
<l n="4195">Tons Heren tafel, sonder waen,</l>
<l>Ende tes viants tafel mede,</l>
<l>Gelijc dat Judas dede.</l>
<l>                Nu mogedi vord secgen aldus:</l>
<l>Dat onse Here Jhesus Cristus</l>
<l n="4200">Selve Judase gaf aldaer</l>
<l>Sinen lichaem. Dat es waer;</l>
<l><pb n="1,246"/> Want hine niet weygeren woude,</l>
<l>Noch sine sonden niet soude</l>
<l>Oppenbaren. Nochtan dat Judas</l>
<l n="4205">Al daer ontfinc, wet wel, dat was</l>
<l>Te siere verdoemenesse aldaer.</l>
<l>Aldus sal doen vorden outaer</l>
<l>Die priester: al quame hem alsoe</l>
<l>Een minsce vorden outare toe</l>
<l n="4210">Met andren lieden, al wisti gereet</l>
<l>Dat hi met Gode waer leet,</l>
<l>Ende oec waer sere gebonden</l>
<l>Met vulen quaden hoeftsonden,</l>
<l>Ende wil hi dat sacrament ontfaen,</l>
<l n="4215">Hi sal hem geven sonder waen,</l>
<l>Ja indien datmen openbare</l>
<l>Sine sonden en si<hi rend="italic">e</hi> harentare,</l>
<l>Want hine sculdich niet en es</l>
<l>Vor die liede, des sijt gewes,</l>
<l n="4220">Te wroegen, noch oec doen bekent.</l>
<l>Mer die also [<hi rend="italic">nemt</hi>] dat sacrament,</l>
<l>Hi nemet te siere verdoemnes mede,</l>
<l>Gelij<hi rend="italic">c</hi> dat Judas van Gode dede,</l>
<l>En waer in dien also, godweet,</l>
<l n="4225">Dat ic hier voren heb geseet.</l>
</div>
<div type="subchapter"><head type="subchapter"><pb n="1,247"/> <hi rend="bold">Vanden sacramente dat in contrarie es, ende broeder Alebrechts doet. lvij. </hi></head>
<l>Te dien redenen contrarium sijn,</l>
<l>Gelijc dat seget sent Augustijn</l>
<l>Ende die apostelen alle, nu mere,</l>
<l>Ende meester Huge, die grote clerc.</l>
<l n="4230">Sent Augustijn doet verstaen</l>
<l>Dat niemen sal tsacrament ontfaen,</l>
<l>Hine heb sine contientie goet</l>
<l>Ende oec reine sinen moet.</l>
<l>Meester Huge seit gerede,</l>
<l n="4235">Van sente Victors, hir ter stede:</l>
<l>Dat niemen ontfa dat sacrament,</l>
<l>Hine si in berouwenesse bekent</l>
<l>Van sinen sonden, sonder waen,</l>
<l>Ende biechte mede gedaen</l>
<l n="4240">Ende sine penitensie daer af ontfaen:</l>
<l>Dus mach hi ten sacramente gaen.</l>
<l>                Sinte Paulus seget oec dat:</l>
<l>Minsce, proefdi selven ter stat,</l>
<l><pb n="1,248"/> Ja biechti, ende dan ontfa</l>
<l n="4245">Dine penitensie oec daer na,</l>
<l>Ende ete vanden brode die welke</l>
<l>Ende drinke dan ute den kelke.</l>
<l>Dits te seggen, na mijn verstaen:</l>
<l>Dat hi dan sal ontfaen</l>
<l n="4250">Dat edele werdege sacrament,</l>
<l>Dat van Gode ward gesent.</l>
<l>                Hier op seget oec al slecht</l>
<l>Van Coelne broeder Alebrecht,</l>
<l>Dattie mensce biechte van al</l>
<l n="4255">Eer hi tsacrament ontfaen sal,</l>
<l>En si in desen .iij. saken,</l>
<l>Dien ic u hier cont sal maken.</l>
<l>                Dierste es, dat waent verstaen:</l>
<l>Waer .i. in siecheden bevaen</l>
<l n="4260">Dat hi hem niet gebiechten can,</l>
<l>Ende heeft hi berounes dan,</l>
<l>So mach hi tsacrament ontfaen.</l>
<l>                Dat ander es, dat sijn prochiaen</l>
<l>Hem ongereet es op dien dach</l>
<l n="4265">Daer hi hem jegen biechten mach,</l>
<l>Ende in dien dat hi heeft wille</l>
<l>Jegen hem te biechten lude ende stille</l>
<l><pb n="1,249"/> Ten irsten, dat hijs toe mach comen:</l>
<l>Dus mach hi tsacrament oec gomen.</l>
<l n="4270">                Dat derde es oec van dien</l>
<l>Dat hi niet en es vorsien,</l>
<l>Noch tijt en heeft te dien stonden</l>
<l>Hem te bepensen van sinen sonden;</l>
<l>Ende wil hem bepensen dan,</l>
<l n="4275">Ende berouwenesse hebben vort an,</l>
<l>Ende te biechten sonder verdrach</l>
<l>Ten alre irsten dat hi mach.</l>
<l>                Vort dat meester Huge seit,</l>
<l>Es te verstane na die waerheit:</l>
<l n="4280">Daer die mensce hevet tijt</l>
<l>Hem te biechten, des seker sijt,</l>
<l>Ende sinen prochiaen oec heeft</l>
<l>Oft dien hi sine macht geeft,</l>
<l>Ende daert hem dan gene noet</l>
<l n="4285">En beneemt clein no groet;</l>
<l>Want mach hi hebben enich van desen,</l>
<l>So waer hi hem sculdich, als wi lesen,</l>
<l>Hem te biechten sonderlinge,</l>
<l>Ende hi dat sacrament ontfinge.</l>
<l n="4290">Dit sijn broeder Alebrecht word,</l>
<l>Dat hi vanden sacrament brinct vort</l>
<l>Na vele goeder nutter dinge</l>
<l>Dat hi maecte sonderlinge,</l>
<l><pb n="1,250"/> Doe gaf hi der doet haer scout,</l>
<l n="4295">Doen hi wel was .xc. jaer out.</l>
<l>Biscop was hi ende predicare;</l>
<l>Boeke maecti openbare</l>
<l>Noch <hi rend="italic">f</hi>ijn in die werelt wijt.</l>
</div>
<div type="subchapter"><head type="subchapter comment">[Slot] </head>
<l>                .i. inde mak<hi rend="italic">ic</hi>. het es tijt,</l>
<l n="4300">Vanden irsten [. . .] boeke gereet</l>
<l>Dat in die <hi rend="italic">vifte</hi> pertie steet.</l>
<l>Den andren boec willic beginnen;</l>
<l>Mar eer biddic der coninginnen,</l>
<l>Der moeder Gods, datsi mi spare!</l>
<l n="4305">Ende haren sone biddic daer nare</l>
<l>Dat hi mi den sin verlichte,</l>
<l>Dat ict aldus vort gedichte!</l>
</div>
</div>
<div type="chapter"><head type="chapter"><pb n="1,251"/> HIER BEGINT DIE ANDER BOEC.</head>
<div type="subchapter"><head type="subchapter">Hoe Ridsard coninc ward. j. </head>
<l>Alle dinge die nie waren</l>
<l>Alse van lijf[<hi rend="italic">liken</hi>] live, te waren,</l>
<l>Dat moet tenen inde comen,</l>
<l>Sonder die ziele, die wi begomen</l>
<l n="5">Crankelike in dit leven,</l>
<l>Nochtan dat ons es gegeven</l>
<l>Bescedenheit, daer wi mede</l>
<l>Mogen verdien haer ewelijchede,</l>
<l><pb n="1,252"/> Ja in bliscapen emmer mere,</l>
<l n="10">Ende met vrouden, buten allen sere</l>
<l>Ic segt u vort alhier ter stat:</l>
<l>Al en verdiendi oec niet dat</l>
<l>Datsi ter bliscap en comen niet,</l>
<l>So leeft si emmer int verdriet.</l>
<l n="15">Deen gaet vort ende ward verslagen,</l>
<l>Nochtan comt dander en[<hi rend="italic">de</hi>] wilt wagen.</l>
<l>                Doen coninc Willam doet was,</l>
<l>So pijnden hem alse sere na das</l>
<l>Ritsard, hoe hi mochte wesen</l>
<l n="20">Coninc. alse nie enich van desen.</l>
<l>Ende deder omme cost groet.</l>
<l>Coninc ward hi; mar niet goet</l>
<l>En was hi onder sine liede.</l>
<l>Daer om hem oec messciede.</l>
<l n="25">Sachte was hi int begin;</l>
<l>Mar na verkeerde hem die sin.</l>
<l>Mechtech en condi wesen niet</l>
<l>Over dlant, wats gesciet;</l>
<l>Nochtan pijndi hem daer na sere.</l>
<l n="30">Niet lange bleef hi in die ere;</l>
<l><pb n="1,253"/> Wedersaken haddi groet,</l>
<l>Daer hi pine of had ende noet;</l>
<l>Dus bleef hi met pinen int lant.</l>
<l>Hier na werd u meer becant</l>
<l n="35">Van sinen dingen die hi dede,</l>
<l>Alsics tijd heb ende stede.</l>
</div>
<div type="subchapter"><head type="subchapter">Van dingen die gescieden. ij.</head>
<l>Lanc stont dit conincrike</l>
<l>Vore sinen tiden sekerlike</l>
<l>Sonder coninc; daer binnen gevel</l>
<l n="40">Menige dinge, dat wetic wel,</l>
<l>Die ic som hier secgen sal;</l>
<l>Want alle dinge groet ende smal</l>
<l>Die op enen tijd gescieden,</l>
<l>En canmen te gader niet bedieden:</l>
<l n="45">Men moet deen vore secgen,</l>
<l>Ende dan dander na leggen.</l>
<l><pb n="1,254"/>                 In desen tiden broeder Ysewijn,</l>
<l>Die een goet clerc had gesijn,</l>
<l>Ward versint, men wiste waer.</l>
<l n="50">Dus hi starf oec daer naer</l>
<l>In ellinde, om dat hi</l>
<l>Die wareit predecte, segetmen mi.</l>
<l>Dese broeder was groet clerc,</l>
<l>Ende <hi rend="italic">l</hi>eide sere sinen merc</l>
<l n="55">Om te bringen uten sonden</l>
<l>Die rike liede tallen stonden.</l>
<l>Niemen wildi verdragen met,</l>
<l>Hine seide algader dat hem let</l>
<l>Om dit was hi gehaet sere</l>
<l n="60">Ende gedaen dese onnere</l>
<l>Van sijns selfs broederen genoech:</l>
<l>Om der riker liede ge<hi rend="italic">v</hi>oech</l>
<l>Versinden sine, alsic scrive,</l>
<l>Daer hi niet lange bleef te live.</l>
<l n="65">                In desen tiden gesciede mede</l>
<l>Tempeest ende groet onvrede.</l>
<l>In Ingelant was gesien .i. ster<hi rend="italic">r</hi>e</l>
<l>Diemen scinen sach wel verre</l>
<l>Met .iij. rayen die si gaf,</l>
<l n="70">Daer groet wonder gesciede af,</l>
<l><pb n="1,255"/> Alse gi hier na wel selt verstaen:</l>
<l>Daer Edeward lach gevaen,</l>
<l>Daer strijt of quam ende menich slach.</l>
<l>Dat dese sterre bedieden mach</l>
<l n="75">Honger was doe in Ingelant</l>
<l>In dat jaer oec becant,</l>
<l>Ende groete sterfte van lyeden.</l>
<l>Dit mochte oec dese ster<hi rend="italic">r</hi>e bedieden:</l>
<l>Tempeest ende ongeweder groet,</l>
<l n="80">Dat menigen oec gaf die doet.</l>
<l>Op dat lant ende in die zee</l>
<l>Bedorven liede, ende scepe mee</l>
<l>Dan .xl. verdronken mede.</l>
<l>Dat dit grote weder dede.</l>
<l n="85">                In Vrancrike gesciede tempeest,</l>
<l>Dat dat coren heeft gevreest;</l>
<l>Want .i. hagel quam indat weder,</l>
<l>Die des corens vele sloech neder,</l>
<l>Dat daer maecte dieren tijt.</l>
<l n="90">Om Monpelgier, des seker sijt,</l>
<l>Viel .i. donder daer so groet,</l>
<l>Daer die stat al af verscoet;</l>
<l>Ene blixeme oec daer naer,</l>
<l>Die der stat dede groten vaer,</l>
<l n="95">Want so <hi rend="italic">claer was</hi>si sekerleken</l>
<l>Dat die stat sceen al ontsteken.</l>
<l>Dit ende ander vele werren</l>
<l>Tegensi ane deser sterren.</l>
<l><pb n="1,256"/> Nu hort vort vanden striden</l>
<l n="100">Die gescieden in desen tiden</l>
</div>
<div type="subchapter"><head type="subchapter">Van roefhusen die bander side Erforden staen. iij.</head>
<l>In desen tiden, als gi horen moget,</l>
<l>Waren jonge liede, als gi hoget,</l>
<l>Opcomen ende gewassen</l>
<l>Die hem ter doget niet lieten passen:</l>
<l n="105">Sine micte<hi rend="italic">r</hi> op no hadden sorge</l>
<l>Ende dese liede hadden vaste borge.</l>
<l>Daer si sere stout op waren.</l>
<l>Om dit en wildense niemen sparen</l>
<l>Sine rovedent al dat si vonden.</l>
<l n="110">En dorste niemen te dien stonden</l>
<l>Achter straten gaen no riden,</l>
<l>Die van buten waren, tien tiden.</l>
<l>Want lant, alsic seide ere,</l>
<l>Hadde lange gestaen sonder here.</l>
<l n="115">Dat si genen coninc vor waer</l>
<l>En hadden gehad in menich jaer,</l>
<l>Om dit waren si worden quaet</l>
<l>Dese[<hi rend="italic">n</hi>], diere ten rike [<hi rend="italic">nien</hi>] bestaet,</l>
<l><pb n="1,257"/> <hi rend="italic">Ende was Ridsard coninc vorwaer</hi>,</l>
<l n="120"><hi rend="italic">Ende roveden hier ende daer</hi>.</l>
<l>Sine wildens om hem niet ave staen</l>
<l>Van dat si daer vormaels hadden gedaen;</l>
<l>Sine lietens niet dor sine wegen,</l>
<l>Sine wilden hare seden plegen.</l>
<l n="125">Nochtan dedi hier omme pine</l>
<l>Om dit af te doen in scine.</l>
<l>Som dedijt af gerede,</l>
<l>Ende som so ontsach [<hi rend="italic">hi</hi>] mede.</l>
<l>Mar dese daer ic nu af seide,</l>
<l n="130">Bleven in hare quaetheide.</l>
<l>Ende roveden ende namen dat si vonden.</l>
<l>Nu quamen pelgrime tenen stonden,</l>
<l>Die tAken gingen haer bedevard:</l>
<l>Ende waren bestrict op die vard,</l>
<l n="135">So dat si beroeft worden al</l>
<l>Toten hemde, groet ende smal,</l>
<l>Ende toter broec[.], die was besocht</l>
<l>Oft siere yet in hadden brocht.</l>
<l>Dus waren si beroeft aldaer;</l>
<l n="140">Nochtan haer bedevart over waer</l>
<l>E<hi rend="italic">n</hi> wilden si achter laten niet.</l>
<l>Dor al dat si hadden verdriet.</l>
<l>Het was inden oest ende was waerm,</l>
<l>Si baden onser Vrouwen daer af ontfaerm,</l>
<l n="145"><pb n="1,258"/> Ende gingen haer bedevard alsoe.</l>
<l>Onse Vrouwe maketse int herte vroe.</l>
<l>Ende halp hem dat si quamen te hare,</l>
<l>Daer si toe hadden groten gare.</l>
<l>                Noch ander pelgrime tsame[<hi rend="italic">n</hi>]</l>
<l n="150">Die uut Sassen daer ward quamen,</l>
<l>Waren van hem oec geroeft</l>
<l>Ende al genomen, dies geloeft,</l>
<l>Dat si hadden, clein no groet.</l>
<l>Ende dese keerden weder sonder noet.</l>
<l n="155">Ende lieten haer bedevard varen,</l>
<l>Om dat si dus beroeft waren.</l>
<l>Dus lieten dese quadien quaet</l>
<l>Niemen liden, dat verstaet,</l>
<l>Noch pelgrime noch ander liede,</l>
<l n="160">Daer si an weten enige miede.</l>
<l>Sine rovent al groet ende cleine.</l>
<l>Ende vorent al op hare steine.</l>
<l>TErfforden quamer af dicke clage;</l>
<l>Mar si hadden daer binnen mage,</l>
<l n="165">Die beste geborende vander stat,</l>
<l>Die altoes ontsloegen dat,</l>
<l>Soe datmer niet toe dede.</l>
<l>Om dit warense te quader mede,</l>
<l>Ende nament al op, sonder waen.</l>
<l n="170">Waer dat sijt conden begaen.</l>
</div>
<div type="subchapter"><head type="subchapter"><pb n="1,259"/> <hi rend="bold">Hoe onse Vrouwe haer pelgrime troeste. iiij. </hi></head>
<l>Onse Vrouwe, die al<hi rend="italic">r</hi>e ontfarmicheit</l>
<l>Moeder es, dit grote leit</l>
<l>Dat haren pelgrime es gedaen,</l>
<l>Heeft ontfarmt nu wel saen;</l>
<l n="175">Ende heeft haren kinde gebeden,</l>
<l>Dat hi haer wreke dese quaetheden</l>
<l>Over die gene, die niet geloven</l>
<l>Ende haer pelgrimage dus roven.</l>
<l>Hare gebede was gehort,</l>
<l n="180">Want onlancs ward daer na .i. discord</l>
<l>Onder dese rovers, dat verstaet,</l>
<l>Want si worden so in haer quaet</l>
<l>Verstout, dat si wilden aldare</l>
<l>Den lantlieden nemen openbare</l>
<l n="185">Haer quec, haer coye, ende die eten.</l>
<l>Eer gingen si, wildijt weten,</l>
<l>Inder liede huse gereet,</l>
<l>Ende namen hem thare, godweet.</l>
<l>Nu geviel, alst soude wesen,</l>
<l n="190">Dat pelgrime quamen binnen desen</l>
<l>Van Aken tonser zoeter Vrouwen,</l>
<l>Ende hadden geloeft daer met trouwen</l>
<l>Vaste geselscap over waer,</l>
<l>Ende deser was wel .xl. daer.</l>
<l n="195"><pb n="1,260"/> Ende die beroeft hier vore ware,</l>
<l>Volgeden dese vaste nare.</l>
<l>Nu wilden dese .xl. den wech gaen.</l>
<l>Daer men hem dede ane versta<hi rend="italic">en</hi> </l>
<l>Dattie rovers die liede roven:</l>
<l n="200">Dit was daer hare alre beloven,</l>
<l>Ende wildense die rovers ane gripen.</l>
<l>Dat sise weder so selen nipen</l>
<l>Met haren staven, wats gesciet,</l>
<l>Si selen daer af hebben verdriet.</l>
<l n="205">                Dus sijn die pelgrime comen</l>
<l>So verre, dat si hebben vernomen</l>
<l>Die castele van verren staen,</l>
<l>Daer menich qualijc was vor ontfaen;</l>
<l>Entie rovers waren nu ute gerede[<hi rend="italic">n</hi>]</l>
<l n="210">Onder haer gebure daer beneden,</l>
<l>Ende wilden hem nemen daer haer vee.</l>
<l>Dit dede den lieden daer harde wee.</l>
<l>Doe dit die pelgrime vernamen,</l>
<l>Gingense met ere vard te samen</l>
<l n="215">Tot enen casteel, na desen,</l>
<l>Die hem dochte de beste wesen.</l>
<l>Si hadden hope op onser Vrouwen</l>
<l>Ende riepen haer ane met goeder trouwen,</l>
<l>Ende baden, dat sise moest geleden.</l>
<l n="220">Een pelgrim sprac daer ter steden:</l>
<l>"Wildi doen nu minen raet,</l>
<l>Wi selen breken dese overdaet."</l>
<l><pb n="1,261"/> Si seiden: "Alle wat gi ane gaet,</l>
<l>Aneva wi alle, dat verstaet!"</l>
<l n="225">- "So laet ons vor die porte gaen,</l>
<l>Ende laet ons in roepen saen</l>
<l>Ende seggen, dat gevangen waren . . .</l>
<l>Ende alse wi in sijn, na desen</l>
<l>So slute wi die porte vaste.</l>
<l n="230">Ende laet ons gaen daer cloppen die gaste</l>
<l>Die wi daer vinden, alle doot;</l>
<l>Ende neme wi dan wapen tonser noot,</l>
<l>Ende wapen ons, ende gawi dan</l>
<l>Vor die porte, tote dat daer an</l>
<l n="235">Die here selve comt gereden.</l>
<l>Dan latewine in met haesticheden,</l>
<l>Ende slaense doet, die comen daer."</l>
<l>Alle dese dinge recht over waer,</l>
<l>Also alse dese ginder seide,</l>
<l n="240">Gesciede daer [.] na die waerheide.</l>
<l>                Si worden dus gelaten in,</l>
<l>Ende sloegen doet int begin</l>
<l>Die cnapen vandien hove al,</l>
<l>Die daer vort hadden ongeval.</l>
<l n="245">Die pelgrime, die waren beroeft,</l>
<l>Vonden algader, dies geloeft,</l>
<l>Dat hem genomen was te voren.</l>
<l>Dus waest .i. peneward niet verloren,</l>
<l>No gelt, no cleder, no scoenheit:</l>
<l n="250">Het lach daer al over .i. geleit.</l>
<l><pb n="1,262"/> Sine consten daer af gedoen .i. twint:</l>
<l>Onse Vrouwe ende haer lieve kint</l>
<l>Hadden behoet, dat verstaet.</l>
<l>Nu daer elc dat sine anevaet.</l>
<l n="255">Dies danctense, met goeder trouwen,</l>
<l>Onsen Here ende onser Vrouwen.</l>
</div>
<div type="subchapter"><head type="subchapter">Hoe die roveren alle doet bleven. v. </head>
<l>Na desen dinge, verstaet mi wel,</l>
<l>Dat genen pelgrim dat gevel,</l>
<l>So quam .i. geruchte groet,</l>
<l n="260">Want gene rovers hadden doet</l>
<l>Der liede vec som geslagen,</l>
<l>Also alsijt hem wilden ontjagen.</l>
<l>Om dit geviel, dat vrome cnapen</l>
<l>Hem daden oec in die wapen</l>
<l n="265">Ende volgen den rovers van desen toren,</l>
<l>Die haer vee nu dreven voren</l>
<l>Te hare borch ward, dat si mochten;</l>
<l>Want hadden sise daer in, sijn rochten</l>
<l>Om die geburen niet .i. stroe.</l>
<l n="270">Dus quamense te gere porten toe</l>
<l>Vaste gejaget, met genen coyen.</l>
<l>Sine wisten twint van genen vernoyen</l>
<l>Dat daer binnen was gesciet;</l>
<l>Sine hebben oec vernomen niet</l>
<l n="275"><pb n="1,263"/> Datter neuwe borchgrave waren.</l>
<l>Si quamen alle met ere scaren.</l>
<l>Si .vij. die dat vee brochten,</l>
<l>Ende riepen in met groten gerochten:</l>
<l>Ende die pelgrime lietense in.</l>
<l n="280">Ende oec was daer haer irste begin,</l>
<l>Doen die meester in soude comen,</l>
<l>Daer hadde .i. die hameide genomen</l>
<l>Vander dore, .i. jonc serjant,</l>
<l>Een vroem, .i. sterc, ende te hant</l>
<l n="285">Daer die here ter porten in reet,</l>
<l>Hief hise op, ende daer met smeet</l>
<l>Den here rechte vore int hoet,</l>
<l>Dat hi vanden parde viel doet.</l>
<l>Doen dit spel die ander sagen,</l>
<l n="290">Begonsten si hem daer af versagen,</l>
<l>Ende keerden weder achter uud ward;</l>
<l>Ende die van binnen volchden ter vard,</l>
<l>Ende die cnapen die na haer vee reden</l>
<l>Quamen nu oec te deser steden,</l>
<l n="295">Ende sagen dat mense bestont van voren.</l>
<l>"Nu laet ons wreken onsen toren!"</l>
<l>Sprac die gene, "en spare wi twint,</l>
<l>Onse Vrouwe heeft ons hulp gesint."</l>
<l>Doe waren die gene van achter bestaen,</l>
<l n="300">So datse niet conden ontgaen;</l>
<l>Ende die van vore sloegense doet al,</l>
<l>Ende haer cnapen groet ende smal.</l>
<l>Die daer buten verslegen lagen,</l>
<l>Hebbensi in die porte gedragen;</l>
<l n="305"><pb n="1,264"/> Ende loken die porte vaste toe,</l>
<l>Ende gingen hare varde alsoe.</l>
<l>Mar eersi vanden cnapen scieden,</l>
<l>Gingen sijt hem al bedieden</l>
<l>Hoe haer gesellen beroeft waren,</l>
<l n="310">Al haer gescienesse ende al haer varen;</l>
<l>Ende van onser soeter Vrouwen mede,</l>
<l>Hoe sise verloest heeft teser stede,</l>
<l>Ende hoe haer gesellen nu ten stonden</l>
<l>Dat si verloren hadden, hebben [. .] vonden.</l>
<l n="315">Die pelgrime gingen van daer,</l>
<l>Ende maecten hem vaste henen daer naer;</l>
<l>Ende die cnapen dier gelike</l>
<l>Dreven haer vee oec heymelike</l>
<l>Thuus ward, ende swegen hier af vort.</l>
<l n="320">                Nu hadden algader gehord</l>
<l>Een paetsekijn, dat hem geborgen</l>
<l>In een hol hadde, met groten sorgen;</l>
<l>Ende hadde die pelgerime gesien</l>
<l>Die cnapen doet slaen vordien.</l>
<l n="325">Ende na sagense die porte hoeden,</l>
<l>Ende den here daer vore doden;</l>
<l>Entie ander sagense bringen mede</l>
<l>In die porte aldoet gereden.</l>
<l>Ende die porten luken naren.</l>
<l n="330">Mar vanden cnapen en wisten twaren:</l>
<l>Noch die en horet, noch en sach.</l>
<l>Des anders dages, doent was dach,</l>
<l>Quam die cnecht gelopen uut,</l>
<l>Ende maecten harde groet geluut;</l>
<l n="335"><pb n="1,265"/> Ende liep tErforden in die stede,</l>
<l>Ende deed daer verstaen mede.</l>
<l>Die mage ende vriende quamen daer</l>
<l>Ende vonden dese dinge waer.</l>
<l>Ende vraechder omme den geburen;</l>
<l n="340">Ende seiden, datse vander scoffelturen</l>
<l>Niet en wisten groet no clene.</l>
<l>Doe sendensi inden wech na gene,</l>
<l>Of si sagen alselke liede</l>
<l>Alse hem seide die cnecht int bediede.</l>
<l n="345">Doen seidense hem al des gelike</l>
<l>Van dien pelgrime sekerlike.</l>
<l>Sine wisten hier toe doen wat.</l>
<l>Si verwonnen an die stat</l>
<l>Ende ant paepscap, datsise brochten</l>
<l n="350">Ende opten kerchof graven mochten.</l>
<l>Dus ward te niewete ende te confuse.</l>
<l>Bi onser Vrouwen, die roefhuse:</l>
<l>Want en had onse Vrouwe gedaen,</l>
<l>Om dat haren pelgrime was mesdaen,</l>
<l n="355">E<hi rend="italic">n</hi> adde also niet mogen gescien</l>
<l>Alse nu geviel van dien.</l>
</div>
<div type="subchapter"><head type="subchapter">Vanden hertoge van Oestrike ende vanden marcgrave van Brandenborch. vi. </head>
<l>Int ander jaer van coninc Ridsarde,</l>
<l>Daer ic hier vor af openbarde.</l>
<l><pb n="1,266"/> So began .i. orloge groet.</l>
<l n="360">Daer om vergaderde menich genoet</l>
<l>Tusscen den mercgrave des gelijc</l>
<l>Ende den hertoge van Oestrijc;</l>
<l>Ende dit quam toe om .i. spel.</l>
<l>Dat daer vormaels onderlinge gevel.</l>
<l n="365">Daer was .i. spel beroepen voren</l>
<l>Daer si .ij. toe waren gecoren.</l>
<l>Deen was des hertogen sone,</l>
<l>Een stout jongelinc ende .i. cone:</l>
<l>Ende dander was van Brandenborch</l>
<l n="370">Des margraven sone, d[<hi rend="italic">i</hi>]e sonder sorch</l>
<l>Des speels hem onderwinden sal</l>
<l>Ende coenlike setten al vor al</l>
<l>Daer hem onrecht an soude gescien:</l>
<l>Ane hem was geen achterzien.</l>
<l n="375">Dus waren dese .ij. principale</l>
<l>Van .i. jostierspele sonder hale</l>
<l>Gemaect, ende datsi oec gereden</l>
<l>Dat spel souden onder hem bevreden.</l>
<l>Dit spel was gecreyeert tien tiden.</l>
<l n="380">Daer quam toe uut elker siden</l>
<l>Baetseleren, die riden wouden</l>
<l>Ende haer geval proeven souden.</l>
<l><pb n="1,267"/> Doen vergadert was dit spel,</l>
<l>Ward daer dat riden fel</l>
<l n="385">In beden siden, ende stare.</l>
<l>Daer reet selc andren in dat parc</l>
<l>Dat hi tumelde vanden parde,</l>
<l>Ende alse een bloc viel hi opt arde</l>
<l>Daer na geviel daer na hem .ij.</l>
<l n="390">Die daer ridende quamen op een,</l>
<l>Dat si beide snoffelden neder;</l>
<l>Ende si sprongen beide op weder,</l>
<l>Ende liepen te gader metten siden</l>
<l>Vreselike, sonder enich vermiden,</l>
<l n="395">So dat si bede ter neder vielen.</l>
<l>Hierenbinnen so gevielen</l>
<l>Andere joeste in andren pleinen,</l>
<l>So dattie heren die civiteinen</l>
<l>Niet wel en conden tspel bevreden.</l>
<l n="400">Daer was .i. deel gestreden</l>
<l>Vanden genen die reden daer.</l>
<l>Dese, die dus quamen soe naer,</l>
<l>Die metten siden hem ondersaten,</l>
<l>Quam[<hi rend="italic">en</hi>] echt vort met haren saten</l>
<l n="405"><pb n="1,268"/> Die si te broken hadden te voren;</l>
<l>Si hadden die trinsonc vercoren</l>
<l>Daer si op decrde lagen ontwee.</l>
<l>Dus quamense vort. min no mee,</l>
<l>Alse of si vechten souden daer</l>
<l n="410">Enen camp. Om dit, vor waer,</l>
<l>Quam dat volc getogen toc</l>
<l>Van be<hi rend="italic">d</hi>en siden. ende alsoe</l>
<l>Wordense striden daer gemene</l>
<l>Om dese .ij., grote ende clene.</l>
<l n="415">Dene partie scarde hare</l>
<l>Jegen die ander openbare,</l>
<l>Ende ward ginder also .i. strijt</l>
<l>Daer in waren ter selver tijt</l>
<l>Wel si .xx. gewont sere.</l>
<l n="420">Des hertogen sone oec die here</l>
<l>Vander ere partie, ward gewont</l>
<l>Daer na die strijt niet lange stont,</l>
<l><pb n="1,269"/> Hine was op genomen daer.</l>
<l>Dese wonde teech men openbaer</l>
<l n="425">Des marcgraven sone, dat hise gaf,</l>
<l>Dier wel littel micte af.</l>
<l>Ende om dese sake, alse van desen.</l>
<l>Doen shertogen sone was genesen,</l>
<l>Willen emmer dit varen wreken</l>
<l n="430">Ende sijn vader, diet wilde breken,</l>
<l>Ende wilder af oec genc soene.</l>
<l>Nochtan was hi hem vore tgone</l>
<l>Dicke geboden; mer hine woude.</l>
<l>Hi wildet becorten harde boude</l>
<l n="435">Metten swerd<hi rend="italic">e</hi> ende so begomen.</l>
<l>Aldus [<hi rend="italic">es</hi>] dese strijt toe comen.</l>
<l>Daer ic u nu af secgen sal,</l>
<l>Bede tgeval ende tongeval.</l>
</div>
<div type="subchapter"><head type="subchapter">Hoe die strijt ward gevochten ende hoe die hertoge onder geet. vij. </head>
<l>Nu hebdi wel daer vore vernomen</l>
<l n="440">Waer af dese strijt toe es comen,</l>
<l>Ende hoe die marcgrave gerne dade</l>
<l>Beternesse, bi goeder liede rade.</l>
<l>Ende hoe die hertoge al ontweget</l>
<l>Ende hem dach van stride leget,</l>
<l n="445"><pb n="1,270"/> Te comen te velde, "sijt u becant,</l>
<l>Of ic besoeke u in u lant!"</l>
<l>Alse die grave dit heeft vernomen</l>
<l>Dat emmer tenen stride moet comen,</l>
<l>Nam hi den dach so hi lancst conde</l>
<l n="450">Ende voer binnen deser selver stonde</l>
<l>Selve te Sassen, anden hertoge.</l>
<l>Ende miede ende sine genote mede;</l>
<l>Ende oec verdiendijs an die stede</l>
<l n="455">Dat si hem selen in staden staen.</l>
<l>Hier af en wiste niet, sonder waen,</l>
<l>Die hertoge sijn wedersake,</l>
<l>Die hem dede wel te gemake,</l>
<l>Want hi sorgede clene om dat.</l>
<l n="460">Want sijn lant ende sijn scat</l>
<l>Was driewerven mere, dat verstaet,</l>
<l>Dans marcgraven: om desen toeverlaet</l>
<l>Dochti hem clene ofte niet.</l>
<l>Aldus eest dicwile gesciet:</l>
<l n="465">Die hem verwaende van groter daet,</l>
<l>Dicwile eest hem in allen quaet.</l>
<l>                Nu es die dach van stride comen</l>
<l>Die daer te voren was op genomen.</l>
<l>Ende die hertoge gaderde sijn volc gereet,</l>
<l n="470">Ende heeft te stride ward geleet</l>
<l>Menigen onbesceden serjant,</l>
<l>Ende hevet van allen doen becant.</l>
<l><pb n="1,271"/> Die marcgrave quam hem jegen</l>
<l>Oec met menigen coenen degen,</l>
<l n="475">Met menigen Sas, dat verstaet,</l>
<l>Daer hi op hadde groet toeverlaet</l>
<l>Selve hadde hi oec liede stout,</l>
<l>Die striden selen met gewout</l>
<l>Sonder enich ombe keren.</l>
<l n="480">                Dus quam te velde om dese heren</l>
<l>Des marcgraven sone, die dit sach</l>
<l>Dat al an een striden gelach.</l>
<l><hi rend="italic">Hi onboet</hi> toten hertoge saen:</l>
<l>Of hi dit striden wil laten staen</l>
<l n="485">Ane hem ende ane sinen sone,</l>
<l>Datsi alse .ij. campione</l>
<l>Dit onder hem .ij. becorten selen . . .</l>
<l>Des en woude de hertoge niet hingen,</l>
<l>Mar wilde vaste den strijt beginnen.</l>
<l n="490">Echter ontboet nu hierenbinnen</l>
<l><pb n="1,272"/> Die ander: of hijt selve wilde</l>
<l>Berechten met swerde ende met scilde?</l>
<l>"Want strijt men daer, sonder waen.</l>
<l>Daer sal menich die doet ontfaen;</l>
<l n="495">Ende beter eest dat wi twee</l>
<l>Dit becorten, dan daer mee</l>
<l>Liede selen tlijf verliesen".</l>
<l>En[. .] besteet <hi rend="italic">ni</hi>et: alsi kiesen,</l>
<l>Dat was die strijt boven al.</l>
<l n="500">"Nu hebbes dan dies hebben sal!"</l>
<l>Sprac des marcgraven sone saen,</l>
<l>"Wi selen oec den strijt bestaen,</l>
<l>Want wat wi bieden es ongehort:</l>
<l>Hi wilt emmer metten stride vort;</l>
<l n="505">Nu moets hem onderwinden God</l>
<l>Ende geve ons hulpe na sijn gebod!"</l>
<l>                Dus worden gescard te genen striden</l>
<l>Die liede saen in beden siden.</l>
<l>Die Sassen die daer comen waren</l>
<l n="510">Omden marcgrave te hulpen daren,</l>
<l>Si waren in [<hi rend="italic">een</hi>] dal gelegen,</l>
<l>Daer .i. berch hem stont jegen,</l>
<l><pb n="1,273"/> So datmer niet conde gesien:</l>
<l>Entie hertoge wiste niet van dien</l>
<l n="515">Ende waenden, dat daer waer in togen</l>
<l>Des marcgraven liede al vor ogen</l>
<l>Om dit was hi te coenre daer,</l>
<l>Ende begonde den strijt over waer;</l>
<l>Want hine dochte die gene niet</l>
<l n="520">Die hi daer vor hem siet.</l>
<l>Groet geruchte was int begin.</l>
<l>Daer sloech selc met sporen in</l>
<l>Ende wanet al hebben verslagen;</l>
<l>Men moesten vanden velde dragen</l>
<l n="525">                Doen dus die strijt begonnen was,</l>
<l>Quamen trecken saen na das</l>
<l>Die Sasseneren over dene side,</l>
<l>Met haren vanen ontploken wide;</l>
<l>Ende maecten .i. groet gecri</l>
<l n="530">Doen si den here quamen bi.</l>
<l>Ende begonden mede vaste slaen.</l>
<l>Doen docht den hertoge qualijc gaen:</l>
<l>Hi was bedrogen, sach hi wel;</l>
<l>Hi wilde wale, dat hi dit spel</l>
<l n="535">Niet en hadde begonnen nu.</l>
<l>Hi ward achter gedreven, secgic u,</l>
<l>Ende siere liede ward vele gevaen.</l>
<l>Sine constent niet wederstaen,</l>
<l>Ende selve ward hi oec gevelt,</l>
<l n="540">Ende sine baniere vort met gewelt,</l>
<l><pb n="1,274"/> Ende ward geworpen neder.</l>
<l>Ende ward op geheven weder.</l>
<l>Doe quam .i. graven sone</l>
<l>Op hem geslegen als die gone,</l>
<l n="545">Ende dore brac dese scaren gereet,</l>
<l>Ende seide: "Gi blivet hier, godweet!</l>
<l>Hets so gedaen hier met u,</l>
<l>Dat u lijf ane mi staet nu!"</l>
<l>Hi verhief den arm metten sweerde,</l>
<l n="550">Ende sloegen dat hi viel op deerde.</l>
<l>Doe riep die hertoge genade sere!</l>
<l>Daer nam hi doe saen up den here</l>
<l>Ende voerdene in sine tente saen:</l>
<l>Hier met ward die strijt gedaen.</l>
</div>
<div type="subchapter"><head type="subchapter">Hoe dese heren versonen. viij. </head>
<l n="555">Doe die standart gevallen was</l>
<l>Ende ment int here vernam oec das,</l>
<l>Dat haer here waer gevaen,</l>
<l>Doe ward dat here al ondaen.</l>
<l>Die hertoge onboet den marcgrave,</l>
<l n="560">Dat hi die sine dede keren ave:</l>
<l>Hi wil hem beteren al sine scade.</l>
<l>Om dit ward daer dies te rade</l>
<l>Die marcgrave overmids die heren,</l>
<l>Dat hi dede roepen ende creyeren,</l>
<l n="565"><pb n="1,275"/> Hine wilt niet datmen <hi rend="italic">e</hi>mmer strede!</l>
<l>   Hi heves sinen wille saen,</l>
<l>Want die hertoge es gevaen.</l>
<l>Om dit word daer menich blide</l>
<l n="570">Doe ward <hi rend="italic">pay</hi>s ins hertogen side,</l>
<l>Want si waren sere tachter</l>
<l>Ende hilden groten lachter.</l>
<l>Daer wasser wel .xl. doet</l>
<l>Ende .cc. gevaen inder noet.</l>
<l n="575">Vanden besten die daer waren.</l>
<l>Aldus es die strijt gevaren</l>
<l>Ins hertogen side metten besten.</l>
<l>Also gevallet dicke ten lesten:</l>
<l>Die hem voren niet laten genoegen</l>
<l n="580">Gene dinc, diemen hem mag gevoegen</l>
<l>Noch verbidden in gere maneren,</l>
<l>Hine wilt emmer ten ergesten keren,</l>
<l>Namaels gevaelt dicwile dat</l>
<l>Dat hi moet bidden datmen hem bat.</l>
<l n="585">Des gelike es <hi rend="italic">nu</hi> gesciet:</l>
<l>Den hertoge mocht<hi rend="italic">e</hi> sijn verdriet</l>
<l>Mettien quiten datmen boet:</l>
<l>Hi daet, al ward noch also groet.</l>
<l>Dus ward dit orloge op genomen.</l>
<l n="590">Dat volc vor danent was comen.</l>
<l><pb n="1,276"/> Die hertoge teliv[<hi rend="italic">er</hi>]eerde die gevane</l>
<l>Ende geloefde daer vor al te stane</l>
<l>Sine genote bleven som daer,</l>
<l>Om hem te beradene daer naer</l>
<l n="595">Hoe hi telivereert mach wesen.</l>
<l>Haer raet droech over .i. van desen,</l>
<l>Dat hem die marcgrave eescen woude</l>
<l>Waer met dat hi verdingen soude.</l>
<l>So dat tenen gemeente quam,</l>
<l n="600">Ende daer men enen eesch op nam</l>
<l>Alse dat die hertoge die scade al</l>
<l>Entien cost op rechten sal,</l>
<l>Waerne die marcgrave heeft gedaen</l>
<l>Om sorlogen wil, sonder waen;</l>
<l n="605">Ende daer toe .XXX<hi rend='sup'>M</hi>. pont,</l>
<l>Boven al die, dat si u cont.</l>
<l>Ende bi ridderscepe heeft hine bevaen</l>
<l>Dat hi nembermeer sonder waen</l>
<l>Op hem ne orloget in sijn leven.</l>
<l n="610">Die marcgrave heeft oec gegeven</l>
<l>Ridderscap ende eede, dat hi dit mede</l>
<l>Houden sal sijn leven gerede.</l>
<l>Dus was die sone gemaect daer.</l>
<l>Die gedurde menich jaer:</l>
<l n="615">Want si namaels verneud ward mede</l>
<l>Met huwelike diemen daer dede.</l>
</div>
<div type="subchapter"><head type="subchapter"><pb n="1,277"/> <hi rend="bold">Hoe die hertoge gerne wreken soude optie van Sasse. ix. </hi></head>
<l>Van deser vorward mere</l>
<l>So micte vord in allen kere</l>
<l>Die hertoge, hoe hi hem mochte wreken</l>
<l n="620">Dattie Sassen op hem gestreken</l>
<l>Also quamen ende achter daden. . . .</l>
<l>Dit wraec hi hemelike gerne met.</l>
<l>Hier op penst hi <hi rend="italic">dach ende nacht</hi> </l>
<l>Dat hi gerne hadde bewacht</l>
<l n="625">Met enigen ocsoen, daer hi mede</l>
<l>Hem mochte doen pijnlijchede,</l>
<l>So datmen niet en seide al dere</l>
<l>Dat van den orloge comen were</l>
<l>Dat hi had jegen den marcgrave.</l>
<l n="630">Daer hi wel versoent was ave.</l>
<l>So lange micti om dese dinc,</l>
<l>Dat .i. quam, een jongelinc,</l>
<l>Die ute Sassen was geboren</l>
<l>Van groten lieden ut vercoren.</l>
<l n="635">Dese was varen spelen nu</l>
<l>In Oestrike, dat secgic u,</l>
<l>Te sinen magen, dier hi daer</l>
<l>Een deel hadde, weet vorwaer.</l>
<l>Ende alse dese weder keren woude</l>
<l n="640">Thuus ward, quam, alst wesen soude,</l>
<l>Die hertoge in des geens gemoet.</l>
<l>Ende alse die hertoge dit verstoet</l>
<l><pb n="1,278"/> Dat hi ut Sassen was geboren,</l>
<l>Dedi om slaen met sporen</l>
<l n="645">Cnapen al enen sijtpat</l>
<l>Ende bevallen vaste ter stat,</l>
<l>Alsine hadden also verreden,</l>
<l>Dat si jegen hem keerden ter steden</l>
<l>Ende hem so na reden daer,</l>
<l n="650">Dat hijs hem bolge ende daer naer</l>
<l>Hem ane sprake scalkelike,</l>
<l>Ende vingen dan haestelike.</l>
<l>"Ende brincten mi, ende claget sere</l>
<l>Ende hi u gedaen heeft groet onnere;</l>
<l n="655">Ende sine cnapen brinctmen mede."</l>
<l>Nu dit geviel aldaer ter stede</l>
<l>Alsoe alst hem was bevolen.</l>
<l>Si maecten den genen so in dolen,</l>
<l>Dat hine wiste optie stonde</l>
<l n="660">Wat hi dede oft wat hi begonde.</l>
<l>Ende ward, eer hijt wiste, gevaen</l>
<l>Ende vorden hertoge bracht saen;</l>
<l>Die hem ende sijn cnapen daer</l>
<l>In gevangenesse daden swaer.</l>
<l n="665">Ende enen cnape liet hi gaen,</l>
<l>Die dese boetscap soude doen verstaen</l>
<l>Sinen magen ende sinen vrienden.</l>
<l>Hi ontboet hem, dat sine [<hi rend="italic">sien</hi>] winden</l>
<l><pb n="1,279"/> Nembermeer te haren lande,</l>
<l n="670">Hem ensi gebetert sine scande</l>
<l>Die hem es van hem gedaen.</l>
<l>Grote sticken, ontboet hi sonder waen,</l>
<l>Dat si gewracht hadden in sijn lant.</l>
<l>Aldus began een werren thant,</l>
<l n="675">Daer groet verdriet af comen sal.</l>
<l>                Want Sassen bi <hi rend="italic">na meest</hi> al</l>
<l>Sal daer om in werren wesen,</l>
<l>Eer si meer gecrigen desen.</l>
<l>Want hi was ute vercoren</l>
<l n="680">Van al Sassen best geboren;</l>
<l>Oec was die hertoge van Sassenlant</l>
<l>Sijn maec[<hi rend="italic">h</hi>] ten <hi rend="italic">d</hi>erden becant.</l>
<l>Diet hem oec an nemen moet,</l>
<l>Sal hi te keerne hebben spoet.</l>
<l n="685">Dus es hier begonnen een sake</l>
<l>Daer menich noch af ward tongemake.</l>
</div>
<div type="subchapter"><head type="subchapter">Hoe die bode die boetscap dede, ende hoe anden hertoge ward gesint. x. </head>
<l>Die bode daer ic hier vore af sprac,</l>
<l>Seide den mage dat ongemac</l>
<l><pb n="1,280"/> Dat sinen here waer gedaen,</l>
<l n="690">Ende dat hi niene mochte ontgaen</l>
<l>Uter vangenesse daer hi in lage.</l>
<l>Om dit sendense tenen dage</l>
<l>Omden hertoge van Sassen saen,</l>
<l>Watmen hier om mach an gaen?</l>
<l n="695">Raet haddense hier op nu:</l>
<l>Dat si souden senden, dat secgic u.</l>
<l>Tote anden hertoge van Oestrike</l>
<l>Ende hem bidden des vriendelike,</l>
<l>Dat hi haren maech laet uut.</l>
<l n="700">Die hertoge ontboet hem groet saluut,</l>
<l>Van Sassen, ende vrienscap mede!</l>
<l>Ende bad hem oec nu dese bede</l>
<l>Op .i. ander, die hi hem bade,</l>
<l>Ende daer toe mede op grote genade.</l>
<l n="705">Dese boe/scap was niet gehort:</l>
<l>Hi antworde den bode op dese word</l>
<l>Dat hi met haers heren bede</l>
<l>Niet en had te doene mede;</l>
<l>Ende soes hem die hertoge mere bade,</l>
<l n="710">"So ic meer hem ongenade</l>
<l>Doen sal, dat segt hem wale.</l>
<l>Ende ic salne bringen tenden minen pale,</l>
<l>Ende can hine mi daer ontsmeken</l>
<l>Met talen of met enigerhande treken</l>
<l n="715">Die [<hi rend="italic">hi</hi>] vort can gebringen.</l>
<l>Oft can hine mi daer ontdwingen,</l>
<l><pb n="1,281"/> Ensi ten ende vanden swarde,</l>
<l>Voerne dan hene siere varde.</l>
<l>Ic sal minen wil hebben daer af,</l>
<l n="720">Jof neen, sem mi theylich graf.</l>
<l>Ic strider om al mijn leven.</l>
<l>Ic heb an mine liede beseven</l>
<l>Dat si gerne souden striden</l>
<l>Jegen die Sassen: sonder vermiden</l>
<l n="725">Sal ic haer coringe hem boeten laten.</l>
<l>Ic sal die Sassen, canic, so maten,</l>
<l>Dat si niet meer in onse lant</l>
<l>Minen lieden selen doen pant,</l>
<l>Also alse dese meester dede . . .</l>
<l n="730">Over tiden ende daer na saen,</l>
<l>So dat sine van node moeste[<hi rend="italic">n</hi>] vaen.</l>
<l>                Dit segt u heren nu van mi,</l>
<l>Dat dit alle mijn wille si;</l>
<l>Ende dat sijs oec, wats gesciet,</l>
<l n="735">Anders moge[<hi rend="italic">n</hi>] vercrigen niet,</l>
<l>Wat siere om doen ofte bieden."</l>
<l>                Aldus die boden van hem scieden,</l>
<l>Ende quamen in Sassen, ende seiden dit.</l>
<l>Vertornet sere ende verhit</l>
<l n="740">Ward die hertoge, ende tongemake,</l>
<l>Ende die heren alle, om dese sake.</l>
<l>Si prijsden wel ende pensden, waer</l>
<l>Dat hi hem was nu so swaer:</l>
<l>Dat van outs dit comen es,</l>
<l n="745">Om dattie Sassen hem vor des</l>
<l><pb n="1,282"/> Scoffierden metten marcgrave.</l>
<l>"Dit es ons comen nu daer ave:</l>
<l>Nu sijn si onderhuwet mede</l>
<l>Ende gevriende, daer ons dit lede</l>
<l n="750">Af wassen sal; ende oec tere noet</l>
<l>Hi ons gene hulpe ne doet</l>
<l>Jegen den hertoge, dat verstaet.</l>
<l>Hier op behoeft ons goeden raet,</l>
<l>Hoe wi dit mogen begaden nu,</l>
<l n="755">Want comt hi op ons. dat secgic u,</l>
<l>Ende besta wine niet stoutelike,</l>
<l>Hi sal asselgieren onse rike."</l>
</div>
<div type="subchapter"><head type="subchapter">Hoe die hertoge heeft gesint anden coninc ende anden marcgrave, dat sijt op namen. xi. </head>
<l>Nu heeft die hertoge van Sassen gesint</l>
<l>An Ridsarde den coninc, ende doen bekint</l>
<l n="760">Alle dese saken, clene ende groet,</l>
<l>Die hem die hertoge hier vor ontboet</l>
<l>Van Oestrike; ende bad hem sere,</l>
<l>A[<hi rend="italic">l</hi>]se sinen oversten ende sinen here.</l>
<l>Dat hi hem hier toe sta in staden</l>
<l n="765">Ende raet geve bi siere genaden;</l>
<l>Hi wilt hem dienen vorward mere</l>
<l>Alse enen sinen gerechten here.</l>
<l><pb n="1,283"/> Scat ende penninge die hem boet</l>
<l>Al hemelike; dit horken doet</l>
<l n="770">Menige diet omme niet dade.</l>
<l>Om dese sake so ward te rade</l>
<l>Die coninc, dat hi soude maken</l>
<l>Vrienscap van desen .ij. saken;</l>
<l>"Ende wilt die hertoge niet al</l>
<l n="775">Houden dat ic seegen sal,</l>
<l>So salic ontsecgen hem allen daer</l>
<l>Ende met u striden over waer."</l>
<l>                Dus heeft hi daer een scoen belof,</l>
<l>Daer die hertoge niet weet of.</l>
<l n="780">Vort van Sassen die hertoge</l>
<l>Omsenden hem noch jegen dorloge</l>
<l>Tot anden marcgrave, dat verstaet,</l>
<l>Dat hi hem hier toe gave raet.</l>
<l>Want hi hem hiertoe halp sere</l>
<l n="785">Dat hi behilt lijf ende ere</l>
<l>Jegen den hertoge van Oestrike.</l>
<l>"Ende ic secgt u oec sekerlike,</l>
<l>Dat alle die gene die des gomen</l>
<l>Secgen, dat mi van u es comen</l>
<l n="790"><pb n="1,284"/> Dit orloge. dat nu wil stichten</l>
<l>Die hertoge op mi; nu helpt berichten</l>
<l>Mi dit orloge, gelijc ic dede</l>
<l>U, doen gi had onvrede;</l>
<l>Dies biddic u oec ende mane,</l>
<l n="795">Dat gi hier toe doet vort ane</l>
<l>Gelike dat gi sculdich sijt,</l>
<l>Ende oec gelovet vor desen tijt."</l>
<l>Deser gelike, als gi gehort</l>
<l>Hebt, sendi ten grave vort,</l>
<l n="800">Dies sone dat [<hi rend="italic">der</hi>] dochter had ontfaen</l>
<l>Des hertogen van Oestrike, sonder waen,</l>
<l>Tenen wive. Daer af wilt hi</l>
<l>Hulpe ende troest, dat dunket mi,</l>
<l>Hebben, over recht, godweet,</l>
<l n="805">Ende tiet hem ane oec sijn leet.</l>
<l>Die marcgrave was wijs ende vroet,</l>
<l>Ende hier op .i. antworde doet,</l>
<l>Ende seget: "H<hi rend="italic">et</hi>s waer ward wale</l>
<l>Sonder enige wedertale</l>
<l n="810">Dat gi mi [<hi rend="italic">nie</hi>] helpt om mijn gelt,</l>
<l>Ende uwe liede oec met gewelt</l>
<l>Dienden nie opt sout, godweet.</l>
<l>Ende so te diene waric gereet</l>
<l>Weder u, en dade die dinc</l>
<l n="815">Dat mijn sone van Oesseninc</l>
<l><pb n="1,285"/> Des hertogen dochter heeft te wive,</l>
<l>Ende een kint oec van haren live,</l>
<l>Dies dlant hier na te siene staet.</l>
<l>Nu siet die hulpe enten toeverlaet</l>
<l n="820">Die mi hier jegen staet te doene.</l>
<l>Ic hulpe gerne maken die soene.</l>
<l>Mar anders en doe icker niet toe."</l>
<l>Doe sinde anderwerf weder daer alsoe</l>
<l>Die hertoge van Sassen sciere,</l>
<l n="825">Dat hi quame in deser maniere,</l>
<l>Ende hulpe hem tote soene ward.</l>
<l>Dit geloefde daer ter vart</l>
<l>Die mercgrave met al siere cracht,</l>
<l>Ende oec waent hi wel die macht</l>
<l n="830">Dies gecrigen ane die heren,</l>
<l>Dat sijt selen hulpen weren.</l>
</div>
<div type="subchapter"><head type="subchapter">Hoe si te velde selen comen. xij. </head>
<l>Die hertoge, die des niene weet,</l>
<l>Van Oestrike, dat dus daen beheet</l>
<l>Sijn wedersake heeft bejaecht;</l>
<l n="835">Hi, die niet en was versaecht</l>
<l>Ende gerne sijn leet wreken soude</l>
<l>Dat hem gedaen was, geboet houde</l>
<l>Sine liede te samen, die der maren</l>
<l>Blide ende harde willich waren.</l>
<l n="840">Want daer was menich sekerleken,</l>
<l>Die gerne sijn leet soude wreken</l>
<l><pb n="1,286"/> Optie Sassen, mocht gescien.</l>
<l>Een scone here, een wel versien.</l>
<l>Heeft die hertoge nu uut bracht,</l>
<l n="845">Daer hi mede heeft geacht</l>
<l>Te wreken dat hem es mesdaen.</l>
<l>Ten inde van sinen lande saen</l>
<l>Heeft hi oec bracht die gevaen.</l>
<l>Met hem was comen menich vaen,</l>
<l n="850">Daer stoute liede onder waren.</l>
<l>                Nu hort vander ander scaren</l>
<l>Die die hertoge van Sassen brochte:</l>
<l>Daer hem dese niet jegen wachte,</l>
<l>Bracht hi hulpe harde groet</l>
<l n="855">Van menigen wel geboren moet.</l>
<l>Die coninc van Aelmaengen ter steden</l>
<l>Quam daer over die side gereden</l>
<l>Met een deel siere liede:</l>
<l>Hi[. .] dede verstaen sinen meysniede</l>
<l n="860">Dat hi om pays daer waer comen,</l>
<l>Ende dat hi den strijt daer wilde begomen;</l>
<l>Ende wie onrecht had, wildi weten.</l>
<l>Ende dien wildi dan daer heten</l>
<l>Dat hijs ombere ende houde stille.</l>
<l n="865">En wilt hijs niet doen dor sinen wille,</l>
<l>Daer wilt hi dan jegen striden.</l>
<l>Die marcgrave quam oec bander side,</l>
<l>Om dit te pontene, dat hi can.</l>
<l>Aldus quam daer menich man</l>
<l n="870"><pb n="1,287"/> Daer die hertoge van Oestrike</l>
<l>Niet of en wiste sekerlike.</l>
<l>Die coninc ende die marcgrave,</l>
<l>Daer ic nu gesproken heb ave,</l>
<l>Sijn tusscen beiden nu gevaren,</l>
<l n="875">Ende willen desen dinc verclaren</l>
<l>Ende besien, wies scout het es.</l>
<l>Si voren irstwerf, des sijt gewes,</l>
<l>Ane den hertoge van Oestrike,</l>
<l>Ende spraken hem ane des gelike:</l>
<l n="880">Want des orloges saken waren</l>
<l>Daer si dus haer volc om scaren,</l>
<l>Ende daer si om striden willen beginnen,</l>
<l>"Laet ons dit delen met minnen,</l>
<l>Of die sake en es niet groet."</l>
<l n="885">Die hertoge antworde: "En es geen noet</l>
<l>Datmen om soene hier spreket yet</l>
<l>Ic sal hier wreken mijn verdriet,</l>
<l>Canic, dat mi es gedaen!"</l>
<l>- "Her hertoge! Nu laet ons verstaen</l>
<l n="890">Wat u [<hi rend="italic">es</hi>] mesdaen, hier ter stat.</l>
<l>Wi selen u doen beteren dat."</l>
<l>Doen vertrac hem die hertoge daer</l>
<l>Van sinen gevangen, ende maket swaer;</l>
<l>Ende hoe die hertoge van Sassen mede</l>
<l n="895">Dregede in lietse uut gerede.</l>
<l>Doe seidie, ie soutse vort bringen</l>
<l>Tote al hier; "hi moest verdingen</l>
<l>Metten swerde, onbodic hem weder."</l>
<l>Doe badensi hem, dat hi dit neder</l>
<l n="900"><pb n="1,288"/> Leide; si souden hem dit al</l>
<l>Beteren doen, groet ende smal.</l>
<l>Int leste die coninc so vele dede,</l>
<l>Dat ginder gemaect ward .i. vrede</l>
<l>Ende dat sijs inden coninc bleven.</l>
<l n="905">Entie gevangen waren over gegeven,</l>
<l>Op coninc word. Van altemale,</l>
<l>Van talen ende van wedertalen . . .</l>
<l>Ende van Oseningen also vord.</l>
<l>Aldus brac daer dit discord</l>
<l n="910">Tusscen dien .ij. hertogen;</l>
<l>Daer noch om sal hebben dogen</l>
<l>Die coninc, eer hijt secgen seget</l>
<l>Dat op hem nu es geleget.</l>
<l>Hier na salict u wel bedieden.</l>
<l n="915">Hort die dinge die eer gescieden.</l>
</div>
<div type="subchapter"><head type="subchapter">Vanden coninc van Ingelant ende Cornuaelge. xiij. </head>
<l>In desen tiden had orloge groet</l>
<l>Die coninc Edeward jegen sine genoet,</l>
<l><pb n="1,289"/> Om Simoens wille van Monfort</l>
<l>Gi hebt gehord wel dat discord</l>
<l n="920">Hier vore in dit eerste boec.</l>
<l>Nu woude [<hi rend="italic">doen</hi>] te neuwe ondersoec</l>
<l>Die coninc, op die gene, daer naren,</l>
<l>Die met Symoen te voren waren,</l>
<l>So dat hi altoes wreken woude</l>
<l n="925">Waer hi toe quam met enigen scoude.</l>
<l>Om dit was nu hem aldaer</l>
<l>Een orloge groet ende swaer.</l>
<l>Want te Cornuaelge binnen</l>
<l>Omboet hi, dat hi [<hi rend="italic">met</hi>] minnen</l>
<l n="930">Comen wilde met sinen gesinde;</l>
<l>Dies men hem daer wel gehinde.</l>
<l>Ende alse hi was daer in die stat,</l>
<l>So quamen altenen liede na dat</l>
<l>Met drien, met vieren, gewapent wele;</l>
<l n="935">So dat des geviel so vele,</l>
<l><pb n="1,290"/> So dat die vander stat worden in vare</l>
<l>Dat hem die coninc goede dare,</l>
<l>Ende daden die porten sluten saen.</l>
<l>Doen die coninc dit hevet verstaen,</l>
<l n="940">Ward hi verbolgen opdie stat,</l>
<l>Ende vraechde, waer om si daden dat</l>
<l>Si seiden: "al gelovet ons, here,</l>
<l>Met uwen gesende ende nemmere</l>
<l>In dese stat te comen binnen,</l>
<l n="945">Ende dat oec soude sijn met minnen,</l>
<l>Nu comen hier gewapent liede</l>
<l>Al even dicke, die uwer meysniede</l>
<l>Niet behoren, dat wi dochten</l>
<l>Dat si ons quaet doen mochten."</l>
<l n="950">- "Ja," seide die coninc ten lesten,</l>
<l>"Sone betroudi mi niet ten besten,</l>
<l>Ende tiet mi verraetnesse an?</l>
<l>Dit seldi beteren, bi sent Jan!</l>
<l>Dat gi mi dit nu an tiet!"</l>
<l n="955">Om dese word so es gesciet</l>
<l>Groet gevecht in gene stede.</l>
<l>Die gene, die de coninc mede</l>
<l>Hadde heten volgen, dat verstaet,</l>
<l>Also alse vore droech sijn raet,</l>
<l n="960">Doe si vernamen, dattie porten . . .</l>
<l>Vor in worden dus besloten,</l>
<l><pb n="1,291"/> Gaderden si hem in .i. dal,</l>
<l>Alsoe alse hem die coninc beval:</l>
<l>Want alte male dese dade</l>
<l n="965">Waren [<hi rend="italic">gedaen</hi>] met enen vorrade</l>
<l>Vanden coninc, diet hadden vorsien</l>
<l>Om dat in die stat waren van dien,</l>
<l>Die hem scaren jegen hem vord</l>
<l>Met heren Symone van Monfort,</l>
<l n="970">Doen hi jegen hem hilt strijt.</l>
<l>Dese soudi gerne te dier tijt</l>
<l>Hebben, sinen wille met te doene.</l>
<l>Dus was hi comen daer omt gone,</l>
<l>Ende hadde dus sinen lieden bevolen</l>
<l n="975">Dat si in die stat dus souden dolen</l>
<l>Met drien, met vieren, op dese saken</l>
<l>Of hi yet mochte comen te wraken.</l>
<l>Entie oec in niet mochten comen,</l>
<l>Dat si hem buten so begomen</l>
<l n="980">Ende gaderen hem an ene side,</l>
<l>Dat si anders margens betide</l>
<l>Die stat mogen stormen an;</l>
<l>Da<hi rend="italic">n</hi> sal hi ende sine man</l>
<l>Tere porten comen, meer ende min,</l>
<l n="985">Ende selense alle laten in.</l>
<l>"Oec sele wi belegge[<hi rend="italic">n</hi>] so die strate,</l>
<l>Dat niemen sal mogen comen te bate."</l>
<l>Dus was dese dinc gevisiert</l>
<l>Daer te voren ende wel geordiniert,</l>
<l n="990"><pb n="1,292"/> Ende des en wiste niet die stat.</l>
<l>Daer om moesten si bliven mat.</l>
</div>
<div type="subchapter"><head type="subchapter">Hoe si den coninc hem op gaven. xiiij. </head>
<l>Des anders dages, harde vroe</l>
<l>In die griekinge, quamen doe</l>
<l>Die buten lagen, vor die port.</l>
<l n="995">Eert yement daer binnen hevet gehort.</l>
<l>Hadden si die porte belegen;</l>
<l>Entie coninc quam daer jegen</l>
<l>So vroech, so dat hi daer</l>
<l>Die porte op dede over waer.</l>
<l n="1000">Eert geruchte yet groet quam,</l>
<l>So was daer in menich man,</l>
<l>Wel gewapent, van buten comen.</l>
<l>Die hebbense nu binnen vernomen,</l>
<l>Ende wapenden hem metter vard,</l>
<l n="1005">Ende trocken vaste ter porten ward.</l>
<l>Nu was hem die strate beleit</l>
<l>Dat hem dat gaen ward ontseit</l>
<l>Ter porten ward, daer si wilden.</l>
<l>Daer lagen met speren ende met scilden</l>
<l n="1010">Des coninc liede so dicke, godweet,</l>
<l>Dat hem dat comen was ongereet</l>
<l>Die porse te wederstane daer,</l>
<l>Doe die ander in quamen naer.</l>
<l><pb n="1,293"/> Want die quamen uter steden.</l>
<l n="1015">Heeftmen daer int strate bestreden,</l>
<l>So datsi vorder en mochten niet.</l>
<l>Ende alst gemeine volc dit siet,</l>
<l>Dattie coninc die stat wil winnen,</l>
<l>So quamen si toe in allen sinnen</l>
<l n="1020">Ende geven hem op daer albloet</l>
<l>Den coninc, sonder slach ende stoet,</l>
<l>Ende seiden, sine wilden niet berechten</l>
<l>Sine viande, no daer om te vechten;</l>
<l>"Es daer iemen in die stede</l>
<l n="1025">Die hem gedaen hevet lede,</l>
<l>Oft jegen recht heeft gedaen</l>
<l>Van dingen die den coninc bestaen.</l>
<l>Dat wille wi wel over waer</l>
<l>Dat hijt rechte al openbaer:</l>
<l n="1030">Daer jegen en wil wi striden niet."</l>
<l>Alse die coninc dit gesiet,</l>
<l>So trac die gemeente hem ane,</l>
<l>Ende geloefde hem daer vord ane</l>
<l><pb n="1,294"/> Dat hise te rechte soude houden.</l>
<l n="1035">Om dit die gemeente verbouden</l>
<l>Dat si die heren vander stat</l>
<l>Alle vaen, ende die om dat</l>
<l>Striden wilden, sloegen doet.</l>
<l>Die coninc had daer een groet conroet</l>
<l n="1040">Die metter gemeinte plechten ginder.</l>
<l>Dus quamen daer meerre ende minder</l>
<l>Des coninc viande in die scade;</l>
<l>Si worden daer ute gelesen bi rade</l>
<l>Ende gevangen bracht den coninc,</l>
<l n="1045">Diese blidelike daer ontfinc,</l>
<l>Om dat hi hem daer wreken sal.</l>
<l>Vaste te houden hise beval,</l>
<l>Tote dat si gehent dese saken.</l>
<l>Ende binnen deser selver spraken,</l>
<l n="1050">Quamen met enen gemeinen rade</l>
<l>Die vander stat ende baden genade,</l>
<l>Ende seiden, si wilden algader doen</l>
<l>Dattie coninc ende sine baroen</l>
<l>Begerende sijn van deser dinc.</l>
<l n="1055">Aldus ontfinc[<hi rend="italic">se</hi>] die coninc</l>
<l>Ende dede doe saen gebieden</l>
<l>Pays ende vrede allen lieden.</l>
<l>Dus ginc die stat daer in hant.</l>
<l>Sonder die, daer die coninc vant</l>
<l n="1060">Die sine viande had[<hi rend="italic">den</hi>] gewesen,</l>
<l>Die worden daer alle uut gelesen</l>
<l><pb n="1,295"/> Ende in gevancnesse gedaen,</l>
<l>Daer si niet en mogen ontgaen.</l>
<l>Dus waser vele, des seker sijt,</l>
<l n="1065">Die met Symone vor desen tijt</l>
<l>Jegen den coninc streden alle,</l>
<l>Doen hi was in sinen mesvalle</l>
<l>Daer hi eerlike ute es comen.</l>
<l>Sekerleken men magen wel gomen</l>
<l n="1070">Den besten enen die nu leeft,</l>
<l>Na dat hi gedaen nu heeft.</l>
</div>
<div type="subchapter"><head type="subchapter">Hoe die coninc Edeward een wijf nam, ende vander feeste die men daer dreef. xv. </head>
<l>In desen tide dat dit gesciede</l>
<l>Daer ic nu af hier bediede,</l>
<l>So was .i. sake sonderlinge</l>
<l n="1075">Alse van huwelike dinge.</l>
<l>Want hier vore had gesant</l>
<l>Edeward in Spaengenlant</l>
<l>Ane den coninc deser gelike:</l>
<l>Of hi hem in huwelike</l>
<l n="1080">Siere dochter geven wille nu.</l>
<l>Dese liede quamen, seegic u,</l>
<l><pb n="1,296"/> Recht doemen dese stat</l>
<l>Gewonnen hadden, ende brachten, dat</l>
<l>Die coninc van Spaengen gerne soude</l>
<l n="1085">Siere dochter geven, op dat hi woude.</l>
<l>Om dit so was geverst al daer</l>
<l>Van dien gevangenen over waer,</l>
<l>Datmer niet en over rechte.</l>
<l>Mar die coninc beval bedichte</l>
<l n="1090">Datmense vaste hoeden soude;</l>
<l>"Ende ward oec dat bi yemens scoude</l>
<l>Enich van hem ontginge daer,</l>
<l>Ic soude den genen rechten so naer,</l>
<l>Dat diet sagen meer vord an</l>
<l n="1095">Hem lieten ontgaen gevangen man."</l>
<l>Die stat heeft hi oec beward,</l>
<l>Ende daer in geset mede ter vard</l>
<l>Met siere hant alle gerechte</l>
<l>Die die stat selen berechten,</l>
<l n="1100">Ende hueden vort van mesvalle.</l>
<l>Dus trac die coninc vandaer met alle</l>
<l><pb n="1,297"/> Jegen sine bruut, godweet,</l>
<l>Diemen hem brinct jegen gereet.</l>
<l>Dus quam dese huwelijc toe,</l>
<l n="1105">Daer menich om blide was ende vroe.</l>
<l>Feeste was daer in allen sinne.</l>
<l>Te Lonnen was si vort binnen:</l>
<l>Daer was si sekerst, na sijn verstaen,</l>
<l>Want hi was daer eerst ontfaen,</l>
<l n="1110">Doen hi ongeweldich was</l>
<l>Sijns lants, alsict hier voren las.</l>
<l>Dansen, reyen, singen, springen,</l>
<l>Hets niemen diet mochte vort bringe[<hi rend="italic">n</hi>],</l>
<l>Die feeste die de stede dreef.</l>
<l n="1115">Die gene diet dlatijn bescreef,</l>
<l><pb n="1,298"/> Seide so vele van deser saken.</l>
<l>Dat ongelovelijc waer in spraken;</l>
<l>Want so grote behagelhede</l>
<l>Alse men daer dede in die stede,</l>
<l n="1120">Dadict u also verstaen,</l>
<l>Gine gelovets niet, sonder waen.</l>
<l>Alle dage, al .viij. dage uut,</l>
<l>Was in die stat dmeeste geluut</l>
<l>Van trompen, vedelen ende tambusen,</l>
<l n="1125">Sitolen, harpen; in allen husen</l>
<l>Van der stat was sonderlinge spel.</l>
<l>Hoe soudemen dit toe bringen wel</l>
<l>Datment al mocht gescriven,</l>
<l>Die feeste die si onderlinc driven,</l>
<l n="1130">Die va[<hi rend="italic">n</hi>]derstat? Ens lichtelijc niet.</l>
<l>Ic late bliven alsoet gesciet,</l>
<l>Ende scrive vanden coninc vord</l>
<l>Van dingen die te hem behord</l>
<l>                Des coninc feeste was dus gedaen:</l>
<l n="1135">Daer mochte uut ende in gaen</l>
<l>Wie dat wille, [. . .] ende ongeheten;</l>
<l>Ende spelen, dansen, drinken, eten,</l>
<l>Dit was niemen daer wederseit.</l>
<l>Binnen der feeste ward daer geleit</l>
<l n="1140"><pb n="1,299"/> Ene tafelronde van ridderen ende cnapen,</l>
<l>Dat wie so wille, mochter daer wapen</l>
<l>Dragen ende joesteren mede.</l>
<l>Daer was gemaect na den sede</l>
<l>Een spel <hi rend="italic">v</hi>a[<hi rend="italic">n</hi>] Artur den coninc,</l>
<l n="1145">Ende geordineert also die dinc,</l>
<l>Ende ut gescoren die beste saen,</l>
<l>Ende genoemt daer sonder waen</l>
<l>Na die heren van ouden stonden</l>
<l>Diemen hiet vander tavelronden.</l>
<l n="1150">Oec had die coninc geheten te voren</l>
<l>Cnapen, die daer souden doen horen</l>
<l>Neuwe boetscape ute alle lande</l>
<l>Van stride, van orloge alte hande;</l>
<l>Ende hoemen vermane van desen</l>
<l n="1155">Elken ridder, die ut gelesen</l>
<l>Ware na siere werdichede,</l>
<l>Dat hi bescudden vare die stede,</l>
<l>Oft dien casteel, ofte dat lant,</l>
<l>Daer hem die bode af dade becant.</l>
<l n="1160"><pb n="1,300"/> Dit hadde die coninc met vorrade</l>
<l>Gemaect, so vast ende so gestade,</l>
<l>Dat elc sijn recht houden sal</l>
<l>Na datmen daer ordinieren sal;</l>
<l>Ende swoerent daer, opter stede,</l>
<l n="1165">Te houden na coninc Artur sede</l>
<l>Dat spel ende die tavelronde.</l>
<l>Mar sine wisten niet ter stonde,</l>
<l>Noch en ho<hi rend="italic">e</hi>den hem oec niet</l>
<l>Van dat die coninc sinen cnape[<hi rend="italic">n</hi>] hiet,</l>
<l n="1170">Datmen int spel soude vortbringen</l>
<l>Van allen steden die werringen</l>
<l>Die hem letten ende die hem deren;</l>
<l>Ende dat si om dit verweren</l>
<l>Selen sijn gemaent daer toe</l>
<l n="1175">Dat sijt daer moeten geloven alsoe,</l>
<l>Oft si selen met scanden groet</l>
<l>Ontwijst sijn daer albloet</l>
<l>Van haren gesellen. Dus waest daer</l>
<l>Geordineert daer al vor waer.</l>
</div>
<div type="subchapter"><head type="subchapter">Hoe die tavelronde began, ende vanden heren vander tavelronde. xvi. </head>
<l n="1180">Die coninc es ut vercoren voren,</l>
<l>Ende die ter tavelronde behoren</l>
<l><pb n="1,301"/> Trocken [<hi rend="italic">uut</hi>] al met gewelde,</l>
<l>Ende alle dese heren quamen te velde.</l>
<l>D<hi rend="italic">oe</hi> daer dat spel <hi rend="italic">was</hi> op geleit,</l>
<l n="1185">Alse hier vore es af geseit,</l>
<l>So vercoes daer elc den sinen:</l>
<l>Haer vromicheit sal daer nu scinen.</l>
<l>Daer was Lanceloet ende Walewein,</l>
<l>Ende Perchevael ende Eggrawein,</l>
<l n="1190"><pb n="1,302"/> Ende Bohort ende Gariet,</l>
<l>Ende Lyoneel ende Mordret.</l>
<l>Ende .i. Keye was daer gemaect.</l>
<l>Dese ende andere (wat holpt ontsaect?)</l>
<l>Die hier toe waren gecoren,</l>
<l n="1195">Waren verre <hi rend="italic">b</hi>est geboren</l>
<l>Ende die meeste vanden rike.</l>
<l>Dit was .i. margens tidelike</l>
<l>Dat dit was begonnen;</l>
<l>Recht int opgaen vander sonnen</l>
<l n="1200"><pb n="1,303"/> Began die tavelronde aldaer:</l>
<l>Het was scone weder ende claer,</l>
<l>Ende daer waren vrouwen ende joncfrouwen</l>
<l>Die dat spel souden ane scouwen.</l>
<l>Daer was oec geboden in al Ingelant:</l>
<l n="1205">Die daer comen wilde opt sant</l>
<l>Te brulocht ende tesen spele,</l>
<l>Dat hire comen mochte wele,</l>
<l>Sonder toren ende verdriet.</l>
<l>Al ware enige dinc gesciet</l>
<l n="1210">Hier vormaels, dat soudemen laten staen</l>
<l>Tote dat die feeste waer gedaen.</l>
<l>Om dit so quam daer menich man</l>
<l>Dat grote spel te siene an;</l>
<l>Hets .i. wonder te verstane</l>
<l n="1215">Wat daer volcs was comen ane.</l>
<l>Nu sijn die dinge toe comen</l>
<l>So, dat elc daer heeft genomen</l>
<l>Spere in hant, ende reden daer</l>
<l>Starke joeste openbaer.</l>
<l n="1220">Die heren vander tavelronden</l>
<l>Hilden hem te dien stonden</l>
<l>Te gader, dat verstaet nu wel;</l>
<l>Al waest dat den enen mesvel,</l>
<l>Die ander wraect daer optie stat.</l>
<l n="1225">Om dit maecten si daer mat</l>
<l>Menigen man in corter stont.</l>
<l>Key ward daer .i. luttel gewont,</l>
<l><pb n="1,304"/> Ende dat ward daer al willens gedaen;</l>
<l>Want wel si .xx. sonder waen</l>
<l n="1230">Jonger liede hadden hem beraden,</l>
<l>Dat si Keyen souden scaden</l>
<l>Ende scande doen, ende al te spele,</l>
<l>Om datmer seegen soude vele</l>
<l>Van outs ende borde maken:</l>
<l n="1235">"Hier scinen noch wel Keys saken!"</l>
<l>Dit ward ginder soe toe brocht</l>
<l>Dat Keye wel na had becocht:</l>
<l>Want eer hi hem verwinnen liet</l>
<l>Om datmen Keye daer hiet,</l>
<l n="1240">Ward hem geslegen .i. wondekijn;</l>
<l>Ende hem waren oec die daremgarden sijn</l>
<l>Ontwee gesneden, ende van sinen gereiden.</l>
<l>Doen ward hi daer al sonder beiden</l>
<l>Van sinen orsse so gesteken,</l>
<l n="1245">Dat hem dochte die hals breken.</l>
<l>Om dit ward ginder gerochte groet</l>
<l><hi rend="italic">M</hi>et roepen daer: "her Keye heeft noet,</l>
<l>Hi leit ende tumelt op dat sant!</l>
<l>Mi donct, hier ward wel becant</l>
<l n="1250">Van sinen daden die hi pleget."</l>
<l>Dit ward ginder dicke geseget;</l>
<l>Daer was om gedreven feeste,</l>
<l>Daer l<hi rend="italic">o</hi>gen omme al die meeste,</l>
<l><pb n="1,305"/> Doen si geware worden das</l>
<l n="1255">Dat hi niet sere gequets en was.</l>
<l>Die coninc ende die coninginne</l>
<l>Warens blide in haren sinne</l>
<l>Dat dit also was gevallen.</l>
<l>Die coninc geboet doen hem allen.</l>
<l n="1260">Dat genoech waer. "Laet ons eten</l>
<l><hi rend="italic">V</hi>aren te hove. Dit spel vermeten</l>
<l>Es recht na Arturs w<hi rend="italic">i</hi>se[.] comen</l>
<l>Nu lact ons dit vort begomen</l>
<l>Dies gelike dat hi plach.</l>
<l n="1265">Elc doet tsine oft hi mach!"</l>
<l>Dus geloefdense noch alle daer</l>
<l>Dit te volbringen openbaer.</l>
</div>
<div type="subchapter"><head type="subchapter">Van den etene, ende vanden genen die daer boetscap bringen. xvij. </head>
<l>Dus sijn die heren te hove gevaren,</l>
<l>Daer men genen cost sal sparen</l>
<l n="1270">Van datmen drinken mach ende eten.</l>
<l>Die coninc es tere tafel geseten,</l>
<l>Entie heren vander tavelronden</l>
<l>Dede die coninc ter selver stonden</l>
<l><pb n="1,306"/> In sittene sitten oec daer mede.</l>
<l n="1275">Gelijc dat coninc Artur dede</l>
<l>Alse hi feeste hilt, dat wi gelesen</l>
<l>Dicke hebben Gelijc oec desen,</l>
<l>So dede Edeward nu, godweet.</l>
<l>Die ridders sitten daer gerect.</l>
<l n="1280">Menich minsce volgede daer naer</l>
<l>Om die feeste te siene daer,</l>
<l>Ende al die wilden, mochten mede</l>
<l>Eten ende drinken daer ter stede;</l>
<l>Mar daer was menich die niet en at,</l>
<l n="1285">Om die feeste te siene bat.</l>
<l>Dus als die ridder waren geseten</l>
<l>Ende men vort brachte teten,</l>
<l>Ende teerste gerechte was gedaen,</l>
<l>Dede die coninc ane enen venster slaen</l>
<l n="1290">Met ere roede .i. der cnapen,</l>
<l>Om .i. gestille daer doen maken.</l>
<l>Doe sweech al dat ginder was.</l>
<l>Die coninc sprac doen na das:</l>
<l>"Bi mire cronen sweric dit word:</l>
<l n="1295">Eer hier heden gerecht comt vord,</l>
<l>So moetie niemare hebben vernomen!"</l>
<l>- "God geve datse ons moete vromen!"</l>
<l>Spraken die heren die daer saten.</l>
<l>Niet lange daer na quam utermaten</l>
<l n="1300"><pb n="1,307"/> Sere gereden .i. wonderlijc cnecht,</l>
<l>Ende met bloede bespringet echt</l>
<l>Al versch, ende reet ter taflen alsoe,</l>
<l>Ende sprac den [<hi rend="italic">coninc</hi>] irstwerf toe:</l>
<l>"Versaect coninc ende oec blode,</l>
<l n="1305">Ende die hier sitten bi u, hoe node</l>
<l>Souden si comen daer men soude striden!</l>
<l>Ic sie wel, coninc, nu ten tiden</l>
<l>Dat si sitten al versaect.</l>
<l>Siet, hoe die gene sit ende traect</l>
<l n="1310">Onverwect met sinen hode!</l>
<l>Ic wane hi vechten soude wel node</l>
<l>Enen camp teghen hem tween.</l>
<l>Her coninc, gi sijt hier al in een</l>
<l>Met uwer feest, ende u lant</l>
<l n="1315">Es den Waloysen bat becant</l>
<l>Dant u es cont. Waer toe eest goet</l>
<l>Dat gi coninc heten doet?</l>
<l>Ic moet u secgen nu ter stont:</l>
<l>Siet, hoe ic ben gewont</l>
<l n="1320">Ende bebloet om uwe sake.</l>
<l>En doedi hier af gene wrake,</l>
<l>Ic seege, dat gi geen coninc sijt.</l>
<l>Ende die hier saten nu ter tijt</l>
<l><pb n="1,308"/> Bi uwer siden eten ende drinken,</l>
<l n="1325">God hi moetse alle scrinken,</l>
<l>Of si mi niet helpen wreken</l>
<l>Over die Waloyse! " Na dit spreken</l>
<l>Antworde die coninc: "bode, godweet,</l>
<l>Datti mesdaen es, dats mi leet,</l>
<l n="1330">Ende bi mire crone besweric di toe,</l>
<l>Dat ic dat sal wreken soe,</l>
<l>Dat mens nemmermere sal gewagen,</l>
<l>Oft ic bliver selve verslagen!"</l>
<l>                Doen spraken die vander tavelronden</l>
<l n="1335">Alle gader ute enen monde:</l>
<l>"Her coninc, wi willen mede varen</l>
<l>Met al onser macht, ende hulpent waren;</l>
<l>Ende die u hier toe oec gebrect,</l>
<l>Wi willen, datmen hem dogen uut stect."</l>
<l n="1340">Dus had die coninc daer .i. belof</l>
<l>Vanden genen, die hem of</l>
<l>Daer vore dicke ware[<hi rend="italic">n</hi>] gegaen.</l>
<l>Die coninc heefse nu bevaen</l>
<l>Ende noch sal bestri[<hi rend="italic">c</hi>]ken meer,</l>
<l n="1345">Eer die maeltijt doet sinen keer.</l>
</div>
<div type="subchapter"><head type="subchapter"><pb n="1,309"/> <hi rend="bold">Vanden selven meer. xviij. </hi></head>
<l>Doen gesproken ware<hi rend="italic">[n]</hi> dese word,</l>
<l>Brachtmen dander gerechte vord</l>
<l>Met groter feeste, want over waer</l>
<l>Om dese boetscap was lettel daer</l>
<l n="1350">Gesorget; mar daer was gedient</l>
<l>Gelijc dat .i. man doet sinen vrient.</l>
<l>Doen <hi rend="italic">t</hi>erde rechte ward gedregen,</l>
<l>Heeft die coninc echt geslegen</l>
<l>Met ere roede an die want,</l>
<l n="1355">Ende sprac daer na alte hant:</l>
<l>"Noch soude gerne niemare horen,</l>
<l>Wilse ons yeman bringen voren</l>
<l>Eer wi mer vorward aten."</l>
<l>Gene ridders, die ginder saten,</l>
<l n="1360">Loefdent alle daer ter steden.</l>
<l>Niet lange daer na so quam gereden</l>
<l>Enen knape op enen somer ter stonden,</l>
<l>Dien hande ende voete <hi rend="italic">waren gebonden</hi>,</l>
<l>Ende den breidel in sinen arm.</l>
<l n="1365">Dese maecte groet gecarm</l>
<l>Ende quam aldus in dien zale</l>
<l>Vore die tafle, daer altemale</l>
<l>Die vander tavelronden sijn geseten.</l>
<l>"Deus! hoe gerne soudic weten,"</l>
<l n="1370"><pb n="1,310"/> Sprac die gene, "wat heren dit waren.</l>
<l>Die hier sitten in deser scaren</l>
<l>Ende berechten een der dinc . . .</l>
<l>Ende began daer opten coninc</l>
<l>Ende seide vort tote Lancelote:</l>
<l n="1375">"Ja!" seit hi, "sint dat dese genote . . .</l>
<l>So willie Lancelote clagen dan</l>
<l>Mijn verdriet, ende els geen man.</l>
<l>Hi sal mi wreken, wetic wale!</l>
<l>Nu maecs den coninc nember tale,</l>
<l n="1380">Want hine can hem selven berechten.</l>
<l>Wat soudi dan over mi vechten?"</l>
<l>Doen sprac die gene Lanceloet an:</l>
<l>"Lanceloet van Lac, edel man!</l>
<l>Ic groete u vorden besten een</l>
<l n="1385">Die sonne nie besceen;</l>
<l>Ende oec vor alle die hier sijn</l>
<l>So groet u die herte mijn.</l>
<l>Lanceloet, here, verstaet dit word,</l>
<l>Ghi moet hier selve comen vord</l>
<l n="1390"><pb n="1,311"/> Ende mi van dere noet ontbinden.</l>
<l>Van al mijns heren <hi rend="italic">coninc</hi> gesinden</l>
<l>Sone heeft niement macht gemene</l>
<l>Dit te doene, dan gi allene;</l>
<l>An u staet mijn toeverlaet!"</l>
<l n="1395">Mettien Lanceloet op staet,</l>
<l>Ende ontbant den genen daer.</l>
<l>Als hi ontbonden was, daer naer</l>
<l>Gaf hi Lanceloet metter spoet</l>
<l>Ene lettere, daer in gescreven stoet:</l>
<l n="1400">"Die desen cnape heeft ontbonden,</l>
<l>Hem ontbiet ten selven stonden</l>
<l>Die coninc van Irlant, dat hi es</l>
<l>Een valsch ridder, des sijt gewes,</l>
<l>Ende .i. verrader, ende een quaet.</l>
<l n="1405">Ende dar hi oec wreken dese daet</l>
<l>Die dien gedaen es, dien hi ontbant;</l>
<l>Ende comme optie zide van Ingelant,</l>
<l>Optie side te Gales ward,</l>
<l>Daer vint hi den coninc onvervard</l>
<l n="1410">Van Irlant, met sinen lieden opt lant,</l>
<l>Tontbeidene tgeens diene ontbant.</l>
<l>Wie hi oec es onder die sonne,</l>
<l>Van wat geslachte, van wat connen,</l>
<l>Hoe vrome, hoe starc, hoe rike hi es,</l>
<l n="1415">Hi vint mi daer, sijt seker es."</l>
<l><pb n="1,312"/>                 Doen dese letter was gelesen,</l>
<l>Ward Lanceloet hier af in vresen</l>
<l>Ende versaect. Doe sprac Walewein:</l>
<l>"Lanceloet, wi selen comen int plein</l>
<l n="1420">Met u, te wederstane dese dinc.</l>
<l>Ons sel oec helpen die coninc</l>
<l>Met siere macht, te deser vard."</l>
<l>Die coninc sprac: "Sijt onvervard,</l>
<l>Dat ic hier yemen sal gebreken!</l>
<l n="1425">Ic sal elken hulpen wreken</l>
<l>Sinen ween ende sinen scande.</l>
<l>Gelijc dat Artur in allen lande</l>
<l>Voer om die vander tavelronde,</l>
<l>Al dier gelijc willic ter stonde</l>
<l n="1430">Met elken ridder oec nu varen.</l>
<l>Van allen sticken die si selen baren</l>
<l>In dit spel. al sonder vresen,</l>
<l>Daer willic een geselle af wesen.</l>
<l>Oec willic dat gi dat oec mi</l>
<l n="1435">Geloeft, ende doet alse ridderen vri."</l>
<l>Dit geloefdense alle daer.</l>
<l>Doe sprac die coninc ten bode daer naer:</l>
<l>"Vrient, welc tijt dat Lanceloet heeft vernomen</l>
<l>Dat die coninc van Irlant es comen</l>
<l n="1440">Ter stat, daer du af seges teken,</l>
<l>Lanceloet sal di comen wreken."</l>
<l>Die bode bedanctem sere van desen.</l>
<l>Dit late wi nu aldus wesen,</l>
<l>Ende scriven vander feesten vord</l>
<l n="1445">Die gi genoech niet hebt gehord.</l>
</div>
<div type="subchapter"><head type="subchapter"><pb n="1,313"/> <hi rend="bold">Vanden derden bode, die wonderlijc gemaect was. xix. </hi></head>
<l>Nu was ginder bliscap groet</l>
<l>Onder alle die genoet.</l>
<l>Men brachte die gerechten vord</l>
<l>Also alse ter feesten hord.</l>
<l n="1450">Twee gerechten brachtmen daer.</l>
<l>Dene vore ende dander naer.</l>
<l>Eer die coninc spreken wille.</l>
<l>Doe riep hi sere: "Hout al stille!</l>
<l>Ic wil eer niemare hebben gehort</l>
<l n="1455">Eermen enich gerechte brinct vort"</l>
<l>Si loefdent alle die saten daer.</l>
<l>Niet lanc was dit geseit, daer naer</l>
<l>En quam ene lelike creature.</l>
<l>Die nie was na wives figure</l>
<l n="1460"><pb n="1,314"/> Gemaect, want die nese van hare</l>
<l>Was eens voets lanc openbare</l>
<l>Ende meer dan ere palme breet;</l>
<l>Die horen waren haer, godweet,</l>
<l>Gelijc vanden esel die oren;</l>
<l n="1465">Vlechten hadsi achter ende voren.</l>
<l>So datsi toten gordele gingen;</l>
<l>Si scenen so grof, daer si hingen,</l>
<l>Als peerts vlechten of grover vele:</l>
<l>Enen crop hadse onder die kele,</l>
<l n="1470">Alse een ganscy es groet;</l>
<l>Den hals lanc, ende harde roet;</l>
<l>Den mont wijt, ende ongescepen:</l>
<l>In dene side haddi begrepen</l>
<l>Die kinnebacken toten oren toe;</l>
<l n="1475">Hi ginc op, in weet hoe,</l>
<l>Ende stont slem, opward wide ontdaen.</l>
<l>Die tande diemen daer in sach staen,</l>
<l><pb n="1,315"/> Waren som sward ende som wit;</l>
<l>Ende vinger lanc, dat qualijc sit.</l>
<l n="1480">Rageden haer uut .ij. tande groet.</l>
<l>Op .i. pardekijn dat was roet</l>
<l>Quam si gereden, dat mager was,</l>
<l>Ende dat houte oec, sijt seker das.</l>
<l>Achter ende vore harde sere.</l>
<l n="1485">Dese joncfrouwe met enen corten kere</l>
<l>Es comen vordie tafel gereden,</l>
<l>Daer mense an sach te selsenheden;</l>
<l>Want wonderlike[<hi rend="italic">r</hi>] vorme vort an</l>
<l>Sone hadde gesien geen man.</l>
<l n="1490">Die joncfrouwe diemen in Perchevael vint</l>
<l>En gelcec derre niet .i. twint,</l>
<l>Soe selsen so was dese gescepen.</l>
<l>Nu hort watse heeft begrepen</l>
<l>Te secgene onder die genote.</l>
<l n="1495">"Wetti," seitsi, "wien ic groette</l>
<l>Vor alle die sijn in dien zale?</l>
<l>Dat es den here Perchevale.</l>
<l>Hem so groetic vor u allen!</l>
<l>Ic weet alle dinge die gevallen,</l>
<l n="1500">Ende alle u meninge, sonder waen,</l>
<l>Soudic u hier wel doen verstaen;</l>
<l>Ende wie dat elc es geheten</l>
<l>Nader tavelronde vermeten:</l>
<l>Lanceloet, Perchevael, Walewein,</l>
<l n="1505">Mordret, Keye ende Ecgrawcin,</l>
<l><pb n="1,316"/> Ende Gariet, ende dander mede</l>
<l>Die hier sitten in die stede;</l>
<l>Dits mi al cont op dese ure.</l>
<l>Nu hort hier vort mine avonture,</l>
<l n="1510">Die ic u allen bringe te voren</l>
<l>Die ter tavelronde behoren.</l>
<l>                Perchevale sprekic irst ane.</l>
<l>Ende doe hem hier nu te verstane,</l>
<l>Dat hi te Licester vare saen.</l>
<l n="1515">Daer mach hi prijs ende lof ontfaen</l>
<l>Vor dien casteel, ic secge twi:</l>
<l>Want hi wilt dingen die hem bi</l>
<l>Sijn geseten, ende asselgicren.</l>
<l>Seldi in eniger manieren</l>
<l n="1520">Prijs bejagen. dat sal daer wesen.</l>
<l>Ende trecti achter oec van desen,</l>
<l>Ic sal u lachteren, in allen hove</l>
<l>Waric comen, van uwen <hi rend="italic">l</hi>ove.</l>
<l>                Walewein, ic groete u mede,</l>
<l n="1525">Ende seg u, dat te Cornuaelge in [<hi rend="italic">die</hi>] stede</l>
<l>Ompays es, dat moetti keren,</l>
<l>Tusscen die gemeente entie heren,</l>
<l>Om die liede dier liggen gevaen</l>
<l>Die den coninc hebben mesdaen.</l>
<l n="1530"><pb n="1,317"/> Want uut dadense die heren gerne,</l>
<l>Entie gemeente staet te werne;</l>
<l>Ende Ridsard die coninc heeft daer gesint</l>
<l>Om die gevangen, si u bekint.</l>
<l>Her Walewein. nu vart daer saen,</l>
<l n="1535">Ende helpt der gemeente dit wederstaen!</l>
<l>En doedijs niet, so secgic twaren</l>
<l>Dat gire niet en dorret varen</l>
<l>Van bloetheiden, dat si u cont."</l>
<l>Walewein die doe op stont,</l>
<l n="1540">Ende seide: "Bi trouwen, dit salic wreken.</l>
<l>Oft mi sal mijn scilt gebreken</l>
<l>Ende mijn goede sward, godweet!"</l>
<l>                Perchevael stont op oec gereet</l>
<l>Ende seide, Licestre soudi winnen</l>
<l n="1545">Optie gene vandaer binnen.</l>
<l>Oft hi souder sterven voren.</l>
<l>Doe mochtmen in dien sale horen</l>
<l>Groet geruchte ende groet geclanc;</l>
<l>Het stont al op eer yet lanc</l>
<l n="1550">Om dit wonder dat daer was.</l>
<l>Die joncfrouwe maecte haer na das</l>
<l>Uter zale, datsi u cont,</l>
<l>Di<hi rend="italic">e</hi>wile dat ge[<hi rend="italic">r</hi>]uecht stont,</l>
<l>Ende es hem dus van daer ontgaen,</l>
<l n="1555">Dat niemen en weet, sonder waen.</l>
</div>
<div type="subchapter"><head type="subchapter"><pb n="1,318"/> <hi rend="bold">Vander joncfrouwe noch, ende hoe dat hof sciet. xx. </hi></head>
<l>Alse dese joncfrouwe was uter zale,</l>
<l>Const si daer die pade wale.</l>
<l>Si was ontslopen saen,</l>
<l>Ende heeft die paruren af gedaen</l>
<l n="1560">Daer si mede ontlicsent was.</l>
<l>Dese joncfrouwe, daer ic af las,</l>
<l>Was .i. van des coninc cnapen;</l>
<l>Entie coninc had dese wapen,</l>
<l>Ende dit ansicht, ende dit hoeft</l>
<l n="1565">Heymelike doen maken, des geloeft,</l>
<l>So dat na een joncfrouwe sceen.</l>
<l>Ende alle dese worde overeen</l>
<l>Die dese boden brochten vort.</l>
<l>Haddensi vanden coninc gehort,</l>
<l n="1570">Ende gevest oec harde wale.</l>
<l>Doent geruechte inden zale</l>
<l>Leden was, vraechdemen daer nare</l>
<l>Waer die lelike joncfrouwe ware.</l>
<l>Daer liep so menich soeken gaen,</l>
<l n="1575">Mar si was hem allen ontgaen.</l>
<l>Om dit ward noch geruchte groet;</l>
<l>Men wilde daer seggen nu albloet:</l>
<l>Dattie quade geest had gewesen.</l>
<l>                Die coninc, die wel wiste van desen,</l>
<l n="1580">Ontgaeft hem allen, ende seide daer:</l>
<l>"Ic secgu, heren, dit over waer:</l>
<l><pb n="1,319"/> Dese aventure, die gi saecht hier,</l>
<l>Die quam bi onser feesten fier.</l>
<l>Dat wetic wel, ende bens wijs:</l>
<l n="1585">Wilde wi noch staen inden prijs</l>
<l>Der heren vander tavelronden,</l>
<l>Ons soude comen te enigen stonden</l>
<l>Boetscap die nu blivet achter.</l>
<l>Wilde wi wreken elkes lachter,</l>
<l n="1590">Ende men dat gevreist int lant,</l>
<l>Ons soude comen genoech te hant</l>
<l>Selsenheide van dien, van desen."</l>
<l>Doe seidense alle: "Het mach wel wesen!"</l>
<l>                Dus brachtem daer die coninc toe</l>
<l n="1595">Datsi moesten. sine weten hoe,</l>
<l>Hem hulpe doen van allen saken</l>
<l>Die hem in sijn lant gebraken,</l>
<l>Ende som oec jegen haers selfs mage.</l>
<l>Die coninc ne was hier toe niet trage</l>
<l n="1600">Dit te vervorderne, dat verstaet.</l>
<l>"Gi heren," seiti, "geeft mi raet.</l>
<l>Gi wet wel, ic heb geloeft diere</l>
<l>Jegen Gales te vechten sciere;</l>
<l>Help mi dier gelike hier nu,</l>
<l n="1605">Alse gi wilt dat ic helpe u.</l>
<l>Hulpti mi wel, ic segt u bloet,</l>
<l>In ga u of in gere noet!</l>
<l>Van al dat gi hebt geloeft,</l>
<l>Daer willic vore setten mijn hoeft,</l>
<l n="1610"><pb n="1,320"/> In dien dat gi getrouwe wilt wesen"</l>
<l>Si antworden hem: "Van alle desen,</l>
<l>Daer gi ende wi beroepen af sijn,</l>
<l>Set ons <hi rend="italic">daer af</hi> een termijn.</l>
<l>Wi wilden dan sijn gereet</l>
<l n="1615">Met u te volbringen onsen eet</l>
<l>Met al onser macht, dat verstaet;</l>
<l>Ende die ons hier toe af gaet,</l>
<l>Dien sel wi houden over viant."</l>
<l>Des gaven si haer trouwe te hant,</l>
<l n="1620">Ende hi geloefdem daer met</l>
<l>Bi siere kerstenliker wet.</l>
<l>Dat hise van der uren sal</l>
<l>Houden over sine gesellen al</l>
<l>Dit geloefdense weder daer.</l>
<l n="1625">Doen ward die dach geset daer naer</l>
<l>Binnen xiiij. nachten in termine</l>
<l>Te Cornuaelge vor die stat te sine.</l>
<l>Ende vandaer te Gales ward</l>
<l>Ende Irlant mede in die vard;</l>
<l n="1630">Ende dat si warneert comen,</l>
<l>[<hi rend="italic">Ende</hi>], datsi mogen, begomen,</l>
<l>Eer si weder omme keren.</l>
<l>Dit geloefden daer alle die heren.</l>
<l><pb n="1,321"/> Dus es dit hof gesceden.</l>
<l n="1635">Ende elc voer thuus ward, hem gereden</l>
<l>Dat hem gebrac daer sonderlingen.</l>
<l>Nu hort een lettel van andren dingen</l>
</div>
<div type="subchapter"><head type="subchapter">Van dingen die gescieden. xxi. </head>
<l>In desen tiden recht omtrint</l>
<l>So donderet vreselijc te Gint,</l>
<l n="1640">Dat die stat [<hi rend="italic">daer</hi>] af verwagede,</l>
<l>Daer hem menige af versagede;</l>
<l>Ende daer na quam ene blixeme groet.</l>
<l>Die hem .ij. verbernde albloet</l>
<l>Opten wech in desside Gent,</l>
<l n="1645">Die niet en waren daer bekent.</l>
<l>                In desen tiden, hebbic verstaen,</l>
<l>So was die sonne oec vergaen.</l>
<l>Te vespertide gesciede dat.</l>
<l>Het werd so donker opter stat</l>
<l n="1650">Datmen niet en conde gesien;</l>
<l>Dat geduerde wel na dien</l>
<l>Ene halve mile te gane daer,</l>
<l>Eer mensi weder sach daer naer.</l>
<l>Men seide oec na desen dingen,</l>
<l n="1655">Dattie kerstine onder gingen,</l>
<l>Ende dat was waer. In dien tiden</l>
<l>Waren vergadert in beden siden</l>
<l><pb n="1,322"/> Kerstine ende heiden .i. groet deel.</l>
<l>Ende die kerstine waren in enen casteel</l>
<l n="1660">Som gejaget, die mochten ontgaen,</l>
<l>Ende dandere alle, sonder waen.</l>
<l>Dier wel .iij. dusent was,</l>
<l>Bleven doet vordien pas.</l>
<l>Ende .ij<hi rend='sup'>M</hi>. ontginger wel</l>
<l n="1665">Dient namaels qualike gevel;</l>
<l>Want die casteel ward belegen</l>
<l>Ende si worden daer in verslegen.</l>
<l>Aldus geviel daer die dinc</l>
<l>Datter noyt .i. ontginc.</l>
<l n="1670">Mar dit was niet der sonnen scout:</l>
<l>Hets truffe datmen daer of hout;</l>
<l>Alse comt die tijt datsi ontfeet,</l>
<l>Daer af eest dat si <hi rend="italic">v</hi>e[<hi rend="italic">r</hi>]geet;</l>
<l>Ende die gelijc so doet die mane</l>
<l n="1675">Alse si es in haren ontfane.</l>
<l>An dit en es te houden niet</l>
<l>Dat hier af comt enich verdriet.</l>
<l>                In dit jaer dat dit dus was</l>
<l>Daer ic hier te voren af las,</l>
<l n="1680">Geviel in Brabant, ende oec mede</l>
<l>In Henegouwe, in ander stede,</l>
<l>Dat die sceperen dat cruce namen</l>
<l>Ende van vele landen te gader quamen,</l>
<l>Ende lieten haer scape staen upt velt.</l>
<l n="1685">Dus waendense met hare gewelt</l>
<l><pb n="1,323"/> Theylich graf hebben gewonnen.</l>
<l>Daer sijn si alle hene geronnen</l>
<l>Tot daer men scepinge soude doen.</l>
<l>In weet hier af en geen ocsoen;</l>
<l n="1690">Mar men wiste noyt een twint</l>
<l>Waer daer enich ontquam sint.</l>
<l>Dus worden si verloren al.</l>
<l>In weet daer af niet tgetal,</l>
<l>Mar vele waser, wetic wel.</l>
<l n="1695">                In desen tiden oec gevel</l>
<l>Den coninc Philipse van Vrancrike,</l>
<l>Coninc Lodewijcs sone sekerlike,</l>
<l>Dat hi sende over mere</l>
<l>Jegen die Sarrasine ter were</l>
<l n="1700">.I. groet deel van sinen lieden,</l>
<l>Dies hi verdiende an hem met mieden.</l>
<l>Wantmen lietem daer verstaen,</l>
<l>Dat hi van rechte, sonder waen,</l>
<l>Sculdich waer nu .i. vard:</l>
<l n="1705">Want sint dat sijn vader ward</l>
<l>Begraven, sone heeft hi gene gedaen.</l>
<l>Doemen hem dade dit verstaen,</l>
<l>Sindi daer ward met scatte groet,</l>
<l>Ridders, serjante ende cnapen goet;</l>
<l n="1710">Mar selve waer hi gevaren met,</l>
<l>Mar siecheit hevet hem belet.</l>
<l><pb n="1,324"/>                 Nu geviel oec sonderlinge</l>
<l>Ene harde grote werringe</l>
<l>Tusscen Ludeke ende Brabant.</l>
<l n="1715">Die van Ludeke hebben verbrant</l>
<l>Op Brabant wel .vij. huus.</l>
<l>Hier om worden sere confuus</l>
<l>Die optie mersce wonen daer</l>
<l>Ende senden ten hertoge vaste naer</l>
<l n="1720">Janne, die doe cleine was.</l>
<l>Sijn raet onderwant hem das</l>
<l>Ende vorden den hertoge daer int here.</l>
<l>Die viande bleven optie wcre,</l>
<l>Tote dattie hertoge daer quam,</l>
<l n="1725">Ende datmen [<hi rend="italic">dach</hi>] ten perlemente nam.</l>
<l>Ende doe tperlement qualike seiet,</l>
<l>En bleef daer ander viande niet,</l>
<l>Sine vloen alle wech ter vard.</l>
<l>Int leste den hertoge gebetert ward.</l>
<l n="1730">So dat hi van danen sciet</l>
<l>Sonder toren ende verdriet.</l>
</div>
<div type="subchapter"><head type="subchapter">Noch van gescienessen. xxij. </head>
<l>Int lant van Vermendoes gesciede</l>
<l>Ene grote sterfte onder die liede</l>
<l><pb n="1,325"/> In dit jaer van hier voren.</l>
<l n="1735">Vrouwen, daer kinder of worden geboren,</l>
<l>Sterven al meest daer omtrint.</l>
<l>Oec was bi sinte Quintijns bekint</l>
<l>Een waterwal onder die vesche,</l>
<l>So datter lettel goet quam te dessche,</l>
<l n="1740">Want si storven bi na al.</l>
<l>Dus hadden daer ongeval . . .</l>
<l>Ende waren geplaget daer ter stede.</l>
<l>                In desen tiden gesciede .i. wonder</l>
<l>Te int stat besonder:</l>
<l n="1745">Een vrouwe es daer eens kints genesen</l>
<l>Dat wonderlike toe comen mocht wesen.</l>
<l>Die voete stonden hem achter ward</l>
<l>Entie versene haer openbaerd</l>
<l>Daer die teen souden staen:</l>
<l n="1750">Ende andie hant waest so gedaen,</l>
<l>Dattie palme uudward stont;</l>
<l>Des gelijcs ward mi noyt cont.</l>
<l>Ende hals ende hoeft was aleen,</l>
<l>So datter niet tusscen sceen;</l>
<l n="1755">Ende een gat cleen ende ront</l>
<l>Had int ansicht over den mont;</l>
<l>Ende genen nese had oec mede,</l>
<l>Mar het hadde daer staende ter stede</l>
<l><pb n="1,326"/> .ij. gate, daer die nese soude staen.</l>
<l n="1760">Aldus was dat kint gedaen;</l>
<l>Mar en leefde nember daer</l>
<l>Dan .v. dage also daer naer.</l>
<l>                Te Mets in Lorein gevel</l>
<l>Van .i. geet een selsen spel:</l>
<l n="1765">Een weder was met ere geet,</l>
<l>Dat .i. buc te doene steet;</l>
<l>Ende die geet bracht .i. lam</l>
<l>Alse haer tijt vort quam,</l>
<l>Ende en had niet na die geet</l>
<l n="1770">Dan onder den kin .i. bard steet.</l>
<l>                Te Hoy ende te Ludeke mede</l>
<l>In desen tiden in dese .ij. stede</l>
<l>Geviel .i. tempeest harde groet,</l>
<l>Daer som die liede in bleven doet.</l>
<l n="1775">Want .i. onmatelijc regen</l>
<l>Es daer ut ere wolken geslegen,</l>
<l>Diet al <hi rend="italic">v</hi>loyen dede omtrent.</l>
<l>Van boven Hoye es bekent</l>
<l>Die[..] Mase so groet, datse brac</l>
<l n="1780">Die huse ende ontwee stac,</l>
<l><pb n="1,327"/> Die h[<hi rend="italic">a</hi>]er stonden daer gehende.</l>
<l>Dit water oec te Ludeke s[<hi rend="italic">c</hi>]ende</l>
<l>Som die huse, sijt seker des.</l>
<l>Ene mole oec, die daer es</l>
<l n="1785">Int water gestaen boven die brugge,</l>
<l>Die es gevallen over rugge</l>
<l>Ende die molres, diere in waren,</l>
<l>Verdronken mettes waters baren.</l>
<l>Grote scade heeft dit gedaen,</l>
<l n="1790">Ende es aldus tot Tricht gegaen</l>
<l>Ende brac die brucge mede,</l>
<l>Ende dede oec scade indie stede.</l>
</div>
<div type="subchapter"><head type="subchapter">Hoe die coninc van Ingelant haer belof wilden voldoen. xxiij. </head>
<l>Ghi hebt wel hier vor gehort,</l>
<l>Hoe dese dinge sijn comen vort</l>
<l n="1795">Van Edeward den coninc,</l>
<l>Hoe hi sine genote bevinc</l>
<l>Int spel vander tavelronde.</l>
<l>Nu sijn comen tot dien stonde</l>
<l>Datsi alle vergadert waren,</l>
<l n="1800">Ende haer dinge wilden verclaren,</l>
<l>Ende voldoen met hare cracht</l>
<l>Dat si geloefden, na haer macht.</l>
<l>Dus hadde die coninc menigen man</l>
<l>Die hem daer vore niet wel en an</l>
<l n="1805"><pb n="1,328"/> Ende dat dus te ponte es comen</l>
<l>Met menigen stouten vromen,</l>
<l>Ridder ende serjante mede</l>
<l>Soe voer die coninc nu gerede</l>
<l>Te Cornuaelge, om die gevane</l>
<l n="1810">Daer over te rechten, na minen wane.</l>
<l>Die met hem dus voren daer</l>
<l>Waren wel berecht over waer</l>
<l>Van allen saken die hem behort;</l>
<l>Want si willen altenen vort</l>
<l n="1815">Ende voldoen haer aventure</l>
<l>Ende nemen dats hem mach geburen,</l>
<l>Eer si weder willen keren.</l>
<l>Dus sijn getrocken dese heren</l>
<l>Vor Cornuaelge met groten here.</l>
<l n="1820">Die daer binnen in die scere</l>
<l>Hadden jegen die gemeente geweest,</l>
<l>Worden hier af sere gevreest;</l>
<l>Want si pensden wel vor waer</l>
<l>Dattie coninc waer comen daer</l>
<l n="1825">Om dattie[<hi rend="italic">t wilde</hi>] wreken optie stat.</l>
<l>Si gingen smeken saen om dat</l>
<l>Ende geloefden, der gemeente daer</l>
<l>Groet vordeel te doen daer naer,</l>
<l>Om dat si en selen clagen niet.</l>
<l n="1830">Den ballingen hebbensi gemiet</l>
<l>Dat hi te goede oec sal maken.</l>
<l>Op desen troest, op dese saken</l>
<l><pb n="1,329"/> Lietmen saen den coninc in.</l>
<l>Nu was dus des coninc begin:</l>
<l n="1835">"Walewein, dit es u orloge;</l>
<l>Nu siet wat u hier toe doge.</l>
<l>Ghi hebt geloeft te wreken dit"</l>
<l>Walewein dus den coninc bit.</l>
<l>Dat hi hem geraden sal daer toe</l>
<l n="1840">Dit te berechten, ende oec "hoe</l>
<l>Dat ics oec beginnen sal?"</l>
<l>Die coninc seide: "gi selt onthouden al</l>
<l>Die heren entie gemeinte mede</l>
<l>Die hier nu sijn in dese stede,</l>
<l n="1845">Ende selt hem ane dan tien des</l>
<l>Daer u over geclaget es;</l>
<l>Ende alse gi haer antworde hebt gehort,</l>
<l>So salic u wel raden vort."</l>
<l>                Nu dit was aldus gedaen.</l>
<l n="1850">Mar over een so droegen daer saen</l>
<l>Die gemeente metten heren,</l>
<l>Ende seiden, sine wilden niet af keren</l>
<l>Van dat si geloeft hadden den coninc.</l>
<l>"Wat was die sake entie dinc."</l>
<l n="1855">Sprac Walewein, "daer ons af clage</l>
<l>Comen es? dits dat ic vrage.</l>
<l>Hier was emmer .i. twest binnen."</l>
<l>- "Here, hi es vergaen met minnen;</l>
<l>Ende waer oec yet hier mesdaen,</l>
<l n="1860">Wi willens tes coninc wille staen</l>
<l>Vander mesdaet, esser yet."</l>
<l>Alse die coninc dit gesiet.</l>
<l>Nam hi sine genote besiden</l>
<l>Ende seide: "Walewein, al sonder striden</l>
<l n="1865"><pb n="1,330"/> Seldi uwen wille vordren saen.</l>
<l>Nu eyschet hem, dier geliegen gevaen</l>
<l>Dat si die nu leveren u,</l>
<l>Uwen wille daer met te doene nu.</l>
<l>Ende dan vraecht in gemenen saken</l>
<l n="1870">Watmen met hem sal doen te wraken.</l>
<l>Ende gevense haer int gemeene aldaer,</l>
<l>Dats ons allen scone vor waer,</l>
<l>So mogewijt coenlijc doen met eren."</l>
<l>Metten worde keerden die heren,</l>
<l n="1875">Ende eesten die stede die baroene.</l>
<l>Haren wille mede te doene.</l>
<l>Si seiden, "docht den coninc goet,</l>
<l>Van alse vele alsem bestoet,</l>
<l>So gaven sise gerne op haer recht."</l>
<l n="1880">Doe vraechdemen hem daer na echt:</l>
<l>"Wat esmen sculdich met hem te doene</l>
<l>Na haer mesdaet, na selke baroene?"</l>
<l>Si seiden saen; "des coninc wille!"</l>
<l>Doen en sweech niet langer stille</l>
<l n="1885">Die coninc, sprac aldus daer toe:</l>
<l>"So willic datmense onthoefden doe!"</l>
<l>Dus worden die gene, des geloeft,</l>
<l>Altemale tot enen onthoeft,</l>
<l>Die was verbeden, alsict las,</l>
<l n="1890">Om dat hi Ridsard maech was,</l>
<l>Die coninc in Aelmaengen es.</l>
<l>Dus vorderde die coninc daer na des</l>
<l><pb n="1,331"/> Sinen wille met staden groet,</l>
<l>Ende over mids oec sine genoet.</l>
</div>
<div type="subchapter"><head type="subchapter">Hoe si nu vord trecken te Gales ward, entie Galoyse sconfirde[<hi rend="italic">n</hi>]. xxiiij.</head>
<l n="1895">Alsc die coninc lude ende stille</l>
<l>Die stat had te sinen wille</l>
<l>Ende dlant daer omtrent oec met,</l>
<l>Voer hi henen al ongelet</l>
<l>Te Gales ward, met snelre vard.</l>
<l n="1900">Hier af was die coninc ruward,</l>
<l>Want hi selve geloefde vorwaer</l>
<l>Dit te wreken openbaer</l>
<l>Den genen die hem die boetscap brachte.</l>
<l>Hi es oec wel in dier gedachte</l>
<l n="1905">Te wreken dat hem es mesdaen.</l>
<l>Si lieten nu vaste henen gaen</l>
<l>Te Gales ward wat si conden.</l>
<l>Onder wegen si doe begonden</l>
<l>Te ordineren hare dinge,</l>
<l n="1910">Hoe sise onder mochten bringe[<hi rend="italic">n</hi>].</l>
<l>Daer waren des coninc wedersaken</l>
<l>Een deel, met die op hem staken</l>
<l><pb n="1,332"/> Doen hi twiste jegen Simone.</l>
<l>Om dese stucken, <hi rend="italic">om</hi> desen doene</l>
<l n="1915">So was die coninc, we<hi rend="italic">t</hi>h vorwaer.</l>
<l>Te willeger, om dat hi soude daer</l>
<l>Vinden die gene die hi haet.</l>
<l>Mach hi leven, si worden gemaet</l>
<l>Dus sijn die heren so verre comen</l>
<l n="1920">Dat si die viande hebben vernomen</l>
<l>Bider zee in Ingelant,</l>
<l>Daer si daden groten pant</l>
<l>Den lantlieden daer omtrent.</l>
<l>Onversien ende embekent</l>
<l n="1925">So es die coninc op hem comen,</l>
<l>Eer sijs yet hebben vernomen;</l>
<l>Ende oec heeft hi hem ondergaen</l>
<l>Die zee in deerste ane slaen,</l>
<l>Ende haer scepe doen verberren.</l>
<l n="1930">Dit sal sere doen verwerren,</l>
<l>Want si sijn nu sonder troest</l>
<l>Dat si nembermeer werden verloest,</l>
<l>Ensi dat si den zege winnen.</l>
<l>Ende ward also, ic doet u kinnen.</l>
<l n="1935">Nochtan so stoedet hem qualijc daer</l>
<l>Yet lange te merren, wet vor waer;</l>
<l>Ende over een en constense niet comen,</l>
<l>Want haer scepe sijn hem benomen.</l>
<l><pb n="1,333"/> Om dit warense sere versaecht.</l>
<l n="1940">Nochtan hebben sijt gewaecht</l>
<l>Ende hem geset sere ter were</l>
<l>Jegen den coninc ende sijn here;</l>
<l>Ende wederstondense int comen</l>
<l>Vreselijc, ende oec met vromen</l>
<l n="1945">Gelieten, als<hi rend="italic">e</hi> oft hem niet en deerde.</l>
<l>Mar die coninc die hem so weerde</l>
<l>Selve allene met siere hant,</l>
<l>- Want grote pine ende groten pant</l>
<l>Daden hem sine viande vor waer,</l>
<l n="1950">Die hi noch van outs had daer -</l>
<l>Si hadden gerne daer gevaen,</l>
<l>Oft si daer iet mochten ontgaen;</l>
<l>Om dit ontfinc hi menigen slach</l>
<l>Also alsem daer ane lach.</l>
<l n="1955">                Nu geviel daer ter selver stonden,</l>
<l>Dattie heren vander tavelronden</l>
<l>Dit vernamen ende oec sagen,</l>
<l>Ende quamen met ere groter vlagen</l>
<l>Ende holpen den coninc met vasten moede,</l>
<l n="1960">So dat daer verginc tongoede</l>
<l>Der ander pertie optie stont.</l>
<l>Daer waren gevaen ende gewont</l>
<l>Meer dan .ccc. optie stat.</l>
<l>Dus worden die Galoyse daer gemat.</l>
<l n="1965"><pb n="1,334"/> .cc. ware[<hi rend="italic">n</hi>] verslegen daer,</l>
<l>Ende [<hi rend="italic">een</hi>] groet deel gejaget daer naer</l>
<l>In die zee, die daer bleven;</l>
<l>Entie hem hadden op gegeven,</l>
<l>Dede die coninc onthoefden saen.</l>
<l n="1970">Dus es daer die strijt vergaen.</l>
<l>Nu es die coninc gewroken wel</l>
<l>Vanden genen die hem fel</l>
<l>Lange stont hadden gewesen.</l>
<l>Dus es hi quite worden van desen.</l>
</div>
<div type="subchapter"><head type="subchapter">Hoe si nu varen te Irlant ward, ende vandaer te Lichestre. xxv. </head>
<l n="1975">Doen dese strijt aldus was leden,</l>
<l>So es die coninc om gereden</l>
<l>Met sinen lieden te Irlant ward;</l>
<l>Ende hier af moete nu sijn ruward</l>
<l>Lanceloet van desen striden,</l>
<l n="1980">Want hijt geloefde ten selven tiden</l>
<l>Ter feesten vander tavelronden.</l>
<l>Die coninc sprac hem an ter selver stonden:</l>
<l>"Her Lanceloet," sprac hi, "her Lanceloet,</l>
<l>Dit orloge staet an u al bloet.</l>
<l n="1985">Walewein ende ic, godweet,</l>
<l>Hebben gedaen onse beheet;</l>
<l><pb n="1,335"/> God laet u duwe so beginnen</l>
<l>Dat gijs ere moet gewinnen."</l>
<l>- "Here, God geve mi die cracht,</l>
<l n="1990">Ic saels gerne doen mine macht!"</l>
<l>Dus sijn si nu so verre gereden,</l>
<l>Datsi comen sijn ter steden</l>
<l>Daer die coninc van Irlant lach,</l>
<l>Die over nacht ende over dach</l>
<l n="1995">Gevloen was, alsi vernam</l>
<l>Wie daer metten coninc quam,</l>
<l>Want hine waende niet, godweet,</l>
<l>Dat si den coninc souden sijn gereet</l>
<l>Met hem te varne tenen stride,</l>
<l n="2000">Om datsi daer vore in genen tide</l>
<l>Met hem som niet wilden varen,</l>
<l>Daer hi most sijn lant bewaren;</l>
<l>Ende om datsi <hi rend="italic">nu</hi> dus quamen mede,</l>
<l>So rumdi vollijc daer die stede.</l>
<l n="2005">Des was doe Lanceloet wel blide,</l>
<l>Ende sprac dien coninc an ter tide:</l>
<l>"Her coninc, ic ben nu sere ontsien,</l>
<l>Die dus die liede can doen vlien</l>
<l>Sonder slach ende sonder stoet!"</l>
<l n="2010">Dit sprac doe her Lanceloet.</l>
<l>- "Het[<hi rend="italic">s</hi>] recht datmen u sere vrucht,</l>
<l>Want u redene es verre geducht.</l>
<l>Om dat sidi te mere ontsien."</l>
<l>                Dus togensi van daer na dien</l>
<l n="2015"><pb n="1,336"/> Te Liceestre ward gereet,</l>
<l>Dat Perchevael te winne steet,</l>
<l>Na dien dat hi geloefde wel</l>
<l>Ander tavelronden spel.</l>
<l>Si voeren met feesten ende met spele,</l>
<l n="2020">Ende spraken van desen dingen vele</l>
<l>Datsi wonderlike toe sijn comen,</l>
<l>Ende al noch vergaen te haren vromen.</l>
<l>God wouds vord wat sals gescien!</l>
<l>Dus quamense gereden binnen dien</l>
<l n="2025">Te Liceestre, vor dien casteel,</l>
<l>Daer men in dreef clein riveel:</l>
<l>Want alle diere binnen waren,</l>
<l>Sonder si twee, waren ontfaren:</l>
<l>Ende dese .ij. bleven daer</l>
<l n="2030">Op .i. geleide, wet vor waer.</l>
<l>Dit was, om datsi den coninc</l>
<l>Die slotele geven vor alle dinc;</l>
<l>Op desen dienst bleven si daer.</l>
<l>Nu es die coninc getogen naer</l>
<l n="2035">Ende vant die porte wide ontdaen</l>
<l>Hi dede Perchevalen vore in gaen,</l>
<l>Want dit was sijn avonture.</l>
<l>Hi reet vort tot an die dure</l>
<l>Vander zalen; daer sach hi staen</l>
<l n="2040">Dese .ij. cnapen, die hem saen</l>
<l>Die slotele gaven van altemale,</l>
<l>Ende vielen te voet daer Perchevale,</l>
<l>Ende baden genade daer ter stat.</l>
<l>Hi namse op saen na dat</l>
<l n="2045"><pb n="1,337"/> Ende leidese vorden coninc vermeten.</l>
<l>Ende seide: "Ic, die Perchevacl ben geheten,</l>
<l>Moet sijn recht hier doen.</l>
<l>Her coninc", seiti, "dese .ij. baroen</l>
<l>Hebben hem mi op geven.</l>
<l n="2050">Ende Perchevael in al sijn leven</l>
<l>E<hi rend="italic">n</hi> do<hi rend="italic">e</hi>[<hi rend="italic">de</hi>] man en genen nie</l>
<l>Die hem op gaf, seitmen mie.</l>
<l>En[<hi rend="italic">de</hi>] salic[.] hier doen Perchevael recht,</l>
<l>So sijn dese in mijn plecht!"</l>
<l n="2055">Si riepen alle: "hi seget waer!"</l>
<l>Ende die coninc lovet oec daer.</l>
<l>Dus bleven quite dese met alle,</l>
<l>Met enen wonderliken gevalle.</l>
</div>
<div type="subchapter"><head type="subchapter">Vander feesten die si daer hadden, eersi thuus ward voren. xxvi. </head>
<l>Nu es die coninc een blide man,</l>
<l n="2060">Want in sijn lant nu vort an</l>
<l>Sones niemen nu so coene</l>
<l>Die hem dorst pinen yet te mesdoene.</l>
<l>Dit heefti met behindicheden</l>
<l>Wel toe bracht ende met wijsheden;</l>
<l n="2065">Ende heeft hier met oec verdient</l>
<l>Dat hem die heren sijn alle vrient,</l>
<l><pb n="1,338"/> Die geseten sijn int lant</l>
<l>Hi heefse alle na sine hant</l>
<l>Nu geleert, dat si u cont;</l>
<l n="2070">Want waer hi enige dinc bestont.</l>
<l>Die dede hi so vromelike</l>
<l>Dat ne ontsach al dat rike.</l>
<l>                Alse dus gewonnen was die casteel,</l>
<l>Was daer bliscap ende groet riveel</l>
<l n="2075">Daer was spisen genoech in bleven.</l>
<l>Die coninc scic<hi rend="italic">k</hi>te om blide leven</l>
<l>Ende dede dat eten daer gereden.</l>
<l>Men ginc ontwapen sonder beden</l>
<l>Ende die taflen worden ontdect.</l>
<l n="2080">Die coninc heeft daer vort getrect</l>
<l>Die heren vander tavelronden.</l>
<l>Ende deetse daer ter selver stonden</l>
<l>Sitten tere tallen alle.</l>
<l>Daer was vertrocken vanden gevalle</l>
<l n="2085">Dat hem gesciet es altemale;</l>
<l>Daer was vort bracht menige tale</l>
<l>Over eten, dat wetic wel.</l>
<l>Daer was bliscap ende groet spel:</l>
<l>Trompen, vedelen ende sanc,</l>
<l n="2090">Harpen, tambusen, groet geclanc</l>
<l>Was in dien zale meniger tiere.</l>
<l>Men brachte die gerechten sciere</l>
<l>Dene na dander, menigerhande.</l>
<l>Nadien sede vanden lande.</l>
<l n="2095"><pb n="1,339"/>                 Dus festeerdensi alle daer</l>
<l>Metten coninc, wet vor waer,</l>
<l>Dien dach al dore ende daer na</l>
<l>Dien andren dach, alsict versta,</l>
<l>Tot dat si alle hadden geten.</l>
<l n="2100">Doen lieten si den coninc weten</l>
<l>Dat si thuus ward willen varen.</l>
<l>Doe dancte die coninc die daer waren,</l>
<l>Dat hem dus stonden bi.</l>
<l>In deser manieren scieden sy.</l>
<l n="2105">Mar die coninc bleef noch daer</l>
<l>Ende ontboet die coninginne daer naer,</l>
<l>Die sciere te hem daer es comen</l>
<l>Doen si die boetscap hadden vernomen:</l>
<l>Si was blide, dat wetic wale.</l>
<l n="2110">Nu latic bliven hier af die tale,</l>
<l>Ende late den coninc met gemake;</l>
<l>Want hi had nu al sine sake</l>
<l>Gehent ende al sijn discort</l>
<l>Van heren Simone van Monfort.</l>
</div>
<div type="subchapter"><head type="subchapter">Ene miracule van onser Vrouwen. xxvij. </head>
<l n="2115">Een kint lach in siecheit gewout</l>
<l>Dat cume was .x. jaer out,</l>
<l>Ende noyt en ginc tonsen here.</l>
<l>Van siecheiden utermaten sere</l>
<l>Was dit kint aldaer bestaen;</l>
<l n="2120">Ende node starft, al sonder waen,</l>
<l><pb n="1,340"/> Ende alst vander doet horde spreken,</l>
<l>Wenet sere sekerleken:</l>
<l>Ende alsmen vraechde na dat</l>
<l>Oft leven wilde, antword ter stat</l>
<l n="2125">Dat harde gerne leven soude,</l>
<l>"Ward dat onse Vrouwe woude</l>
<l>Van hemelrike," spraect vord.</l>
<l>Dit kint lach aldus, nu hord,</l>
<l>Viertien nacht al tenden een</l>
<l n="2130">In dese siecheit, dat niene feen;</l>
<l>Ende lach al tenen even cranc.</l>
<l>Wat hulpt dat ict maecte lanc?</l>
<l>Int leste gelovet dat kindekijn,</l>
<l>Mocht genesen in enen termijn,</l>
<l n="2135">Het soude dienen onser Vrouwen,</l>
<l>Ende hare bedevard doen met trouwen</l>
<l>Teerst dat genesen ware</l>
<l>Ende oec gaen mocht daer nare.</l>
<l>Des nachts daer tkint sliep,</l>
<l n="2140">Quam ene vrouwe die op hem riep:</l>
<l>"Stant op, du best al genesen,</l>
<l>Ende hout di wel vort an desen</l>
<l>Dattu mi nu [. . .] geloves,</l>
<l>Dattu daer ane niene doves!"</l>
<l n="2145">Dat kint stont op margens vroe,</l>
<l>Ende quam biden viere alsoe.</l>
<l><pb n="1,341"/> Die vader scout sere van desen</l>
<l>Dat seide, het waer al genesen;</l>
<l>Ende telde sinen vader alse hoe,</l>
<l n="2150">Ende eist enen penninc daer toe</l>
<l>Sine bedevard met te gane.</l>
<l>Die vader, na des kins verstane.</l>
<l>Wiste wel ende verstoet oec das</l>
<l>Dat onse Vrouwe selve was.</l>
<l n="2155">Hi gaf den kinde sijn offerande;</l>
<l>Dat daer ward ginc al te hande,</l>
<l>Ende .i. sijn susterkijn met heme.</l>
<l>Dit gesciede, alsict verneme,</l>
<l>Bi Loven, in .i. gehochte clene.</l>
<l n="2160">Nu hort vort int gemene</l>
<l>Van den coninc van Aelmaengen,</l>
<l>Hoe hi quam in swaerre calaengen.</l>
</div>
<div type="subchapter"><head type="subchapter">Van Ridsarde enten hertoge van Oestrike. xxviij. </head>
<l>Ghi hebt hier vore wel gehort,</l>
<l>Hoe twest was ende discort</l>
<l n="2165">Tuscen den hertoge van Oestrike</l>
<l>Ende die van Sassen des gelike,</l>
<l>Hoe sijs in den coninc bleven.</l>
<l>Dats hier vore wel bescreven.</l>
<l>Nu woude die hertoge. datmen seide</l>
<l n="2170">Dat secgen sonder enich beide,</l>
<l><pb n="1,342"/> Ende es ten coninc daer na gereden,</l>
<l>Ende sprac hem ane in goelijcheden.</l>
<l>"Here." seit hi, "her coninc,</l>
<l>Wat salt sijn van deser dinc</l>
<l n="2175">Dies ic hier vore bleef in u?"</l>
<l>Die coninc daechden vorward nu</l>
<l>Tot dat hi hier op waer beraden:</l>
<l>"In hebs noch niet gehad daer staden</l>
<l>Te vernemen, wies donrecht es."</l>
<l n="2180">- "Her coninc, nu sijt dies gewes,"</l>
<l>Sprac die hertoge van Oestrike,</l>
<l>"Ic gelovede u vele te tilike</l>
<l>Dat ic in u bleef van mire dinc,</l>
<l>Eer gi niet half ne ward coninc."</l>
<l n="2185">- "En wasic niet coninc, wat wasic dan?</l>
<l>Ende oec so waerdi mijn man!"</l>
<l>- "Coninc en sidi noch niet wale;</l>
<l>U manscap te doen en was noyt tale.</l>
<l>Dies en benic niet. godweet,</l>
<l n="2190">Ende wariet, dat waer mi leet!"</l>
<l>- "En sidijs niet, so seldijt werden</l>
<l>Eer gi mi yet verre selt onterden!"</l>
<l>Sprac Ridsard. - "Bi Gode onsen here,</l>
<l>U ne gesciet dat nembermere,</l>
<l n="2195">Al haddi oec die van Cornuaelge</l>
<l>Met u hier in u battaelge.</l>
<l>Gi hebt hier lange genoech gevaren</l>
<l>Om desen wijc; gi moet den aren</l>
<l>Af leggen, dat secgic u!"</l>
<l n="2200">Die hertoge blies enen horen nu,</l>
<l><pb n="1,343"/> Ende sijn volc quam toe gevaren</l>
<l>Wel gewapent, in der gebaren</l>
<l>Als te vechten enen strijt.</l>
<l>Die coninc hadde daer cranc respijt</l>
<l n="2205">Meer te spreken daer ter stede.</l>
<l>Hi ende oec sine liede mede</l>
<l>Moesten rumen. dat verstaet:</l>
<l>Tlange merren waer hem quaet,</l>
<l>Want hi ende oec sijn conroet</l>
<l n="2210">Waren allegader bloet,</l>
<l>Ende die ander gewapent wel:</l>
<l>Dus was daer een ongedeelt spel.</l>
<l>                Om dit ward ene vede groet.</l>
<l>Daer om gepijnt ward menich genoet.</l>
<l n="2215">Om te goede te maken die dinc.</l>
<l>Hier af ward sere die coninc</l>
<l>In Aelmaengen achter gedaen;</l>
<l>Want meest die heren, sonder waen,</l>
<l>Waren den hertoge houder om das,</l>
<l n="2220">Om dat hi van dien lande was;</l>
<l>Ende Ridsard was daer vremde int lant,</l>
<l>Al was hi coninc daer genant.</l>
</div>
<div type="subchapter"><head type="subchapter">Ridsard des coninc doet, ende Rodolfs begin. xxix. </head>
<l>Om dese dinge ward albloet</l>
<l>In Aelmaengen onpays groet,</l>
<l n="2225">So dattie coninc in dien tiden</l>
<l>Tselker stat en dorst niet riden.</l>
<l><pb n="1,344"/> Ende oec was hi ene werf belaecht</l>
<l>Daer hi so verre werd gejaecht,</l>
<l>Dat hi van riden so moede ward</l>
<l n="2230">Dat hi hem queste op sijn pard</l>
<l>In sinen buec, dat hem so deerde,</l>
<l>Daer hi gaen soude vanden peerde</l>
<l>Ward hem qualijc optie stont.</l>
<l>Dus werd hi siec ende ongesont,</l>
<l n="2235">Ende qual al gaende .i. wile;</l>
<l>Mar hi hilt altoes sine gile,</l>
<l>Ende seide, hine had geen noet.</l>
<l>Int leste quam bem an di doet,</l>
<l>Ende starf onmachtech vanden lande,</l>
<l n="2240">Daer hi oec hadde meer viande</l>
<l>Dan vriende, dat verstaet.</l>
<l>                Na dit gedaen. quam die raet</l>
<l>Metten heren vanden lande,</l>
<l>Ende maecten Rodolve coninc te hande,</l>
<l n="2245">Van Ravexberge, die oec niet lange</l>
<l>Tlant en had in sinen bedwange.</l>
<l>Hi was vrome dus redelike,</l>
<l>Ende waende setten te rechte trike.</l>
<l>Mar het was so sere verworren,</l>
<l n="2250">Dat daer toe en halp geen porren.</l>
<l>Wide ende side es hi gevaren,</l>
<l>Om dat hi gerne dat onder den aren</l>
<l><pb n="1,345"/> Wesen soude metten rechten.</l>
<l>Tsiere hant wilde verplechten.</l>
<l n="2255">Hier na pijndi dicke sere.</l>
<l>                Eens lach met here dese here,</l>
<l>Rechte in enen somertijt,</l>
<l>Tote Drakenvelt, ende wachte strijt</l>
<l>Dien hi waende hebben aldare;</l>
<l n="2260">Ende sinen cnapen ward openbare</l>
<l>Daer geseit in selsenheden,</l>
<l>Dat in dien tor daer beneden,</l>
<l>In den casteel, daer men af seget</l>
<l>Daer ons Heren speer in leget,</l>
<l n="2265">Wie dat name dat spere aldare</l>
<l>Ende leit op .i. part daer nare</l>
<l>Ende daet lopen daer met gerede,</l>
<l>Het soude te hans telden mede</l>
<l>Dat nie van telden wiste te voren.</l>
<l n="2270">Doen si dit horden, som die doren</l>
<l>Vergaderden hem vans coninc lieden,</l>
<l>Ende wilden proeven dit bedieden</l>
<l>An een somerpart dat daer was,</l>
<l>Dat dravede so onsacht, sijt seker das.</l>
<l n="2275">Datten niemen geriden conde.</l>
<l>Dit part namense op die stonde</l>
<l>Ende vorenre met ten castele ward,</l>
<l>Ende seiden daer al ongespard.</l>
<l>Datse die coninc sende daer.</l>
<l n="2280">Datmen opt part voren soude daer naer</l>
<l><pb n="1,346"/> Dat spere, ende te proeven mede</l>
<l>Oft ware waer datmen sede.</l>
<l>                Dit speer was hem daer geleent,</l>
<l>Ende si hebbent al onvereent</l>
<l n="2285">Op geent dravende part gedaen,</l>
<l>Ende gingenre daer met riden saen;</l>
<l>Ende geent part begonste telden</l>
<l>Datmen daer vore [<hi rend="italic">hadde</hi>] selden</l>
<l>Nie gesien, dat part so wel</l>
<l n="2290">Telden mochte. Hier met [<hi rend="italic">was</hi>] spel</l>
<l>Onder die cnapen, onder dat here.</l>
<l>So vele spracmen van den spere,</l>
<l>Dat vorden coninc al ward geseit</l>
<l>Van desen sticken die waerheit.</l>
<l n="2295">Den coninc dit niet wel bequam.</l>
<l>Ende ward tornich ende gram</l>
<l>Om dese dinge van desen cnechten.</l>
<l>Dat si dorsten hem verplechten</l>
<l>Met logen dus daen dinc te doene:</l>
<l n="2300">En haddent gedaen die baroene,</l>
<l>Hi hadse alle doen hangen ginder</l>
<l>Die dit daden meer ende minder,</l>
<l>Dies hem baden dat hijt liet varen;</l>
<l>Mar si moesten alle daer naren</l>
<l n="2305">Sijn hof rumen nu vort an.</l>
<l>Dit hebbensi gewonnen daer van.</l>
<l>Het was recht datsijt becochten</l>
<l>Datsi sonder raet selc dinc wrochten,</l>
<l><pb n="1,347"/> Dat cnechte souden na haren gere</l>
<l n="2310">Dit doen met ons Heren spere.</l>
</div>
<div type="subchapter"><head type="subchapter">Van dingen die gescieden in sinen tiden in ander lande. xxx. </head>
<l>In Rodolf des coninc irste jaer,</l>
<l>Was .i. tempeest groet ende swaer</l>
<l>In Normandie. Bi Ro<hi rend="italic">u</hi>en, der stat</l>
<l>West ward, gesciede dat</l>
<l n="2315">Ene mile breet ende .iij. lanc</l>
<l>Dat coren altemale verdranc</l>
<l>Met enen regene; ende daer nare</l>
<l>Quam .i. hagel also sware,</l>
<l>Dat hijt al in deerde sloech.</l>
<l n="2320">Den bomen dede hi ongevoech,</l>
<l>Want hi die telgere al met allen</l>
<l>Ontwee sloech ende dede vallen;</l>
<l>Entie huse frotseerdi daer</l>
<l>harde sere; ende oec vorwaer</l>
<l n="2325">So sloech die hagel liede doet.</l>
<l>Dus dedi daer grote noet</l>
<l>Den lieden ende scade mede.</l>
<l>                Onlancs daer na ward in die stede</l>
<l>Een groet twest van liede van buten;</l>
<l n="2330">So datmen geboet die porten sluten,</l>
<l>Om datter niemen in soude comen</l>
<l>Den genen te hulpen ofte vromen,</l>
<l><pb n="1,348"/> Want si duchten verraetnes daer</l>
<l>Ende dat begonnen waer, vor waer,</l>
<l n="2335">Om coninc wille van Vrancrike</l>
<l>Want in dien tiden sekerlike</l>
<l>Was hi optien verbolgen vander stat:</l>
<l>Hier omme dochtense te meer dat</l>
<l>Verraetnesse wesen mochte.</l>
<l n="2340">Om dese dinc, om dese dochte.</l>
<l>Slotense die porten, ende trocken naer</l>
<l>Ende vingen die vrimde liede daer.</l>
<l>Die daer vochten onderlinge;</l>
<l>Ende brachtense vort int gedinge</l>
<l n="2345">Vore den rechter, die de saken</l>
<l>Vraechde, waer bi si dus tongemaken</l>
<l>Onder hem hier hebben gewesen;</l>
<l>Daer ne geen van allen desen</l>
<l>En consten gesecgen en genen dingen</l>
<l n="2350">Waer bi datsi dit ane [. . .]gingen,</l>
<l>Sonder datse die viant ontspoen</l>
<l>Datsi dit nu souden doen;</l>
<l>Ende oec geloefdi hem na dat.</l>
<l>Dat hi hem soude doen die stat</l>
<l n="2355">Winnen ende die ander verdriven,</l>
<l>Ende daer af heren souden bliven.</l>
<l>Niet els en condense doen verstaen.</l>
<l>Doen leidemense daer alle gevaen</l>
<l>Om meer te vernemen, dat verstaet.</l>
<l n="2360">Dit was .i. dat vremste baraet</l>
<l><pb n="1,349"/> Dat ie horde in menegen tiden.</l>
<l>Dese worden ontlivet alle siden.</l>
<l>                Int ander jaer daer na gevel</l>
<l>In Henegouwe een selsen spel.</l>
<l n="2365">Het geviel dat kindere tsamen</l>
<l>Ute dorpen daer te velde quamen,</l>
<l>Sonder vorsiennecheden yet</l>
<l>Dat deen wiste des anders niet,</l>
<l>Mar dat haer wille ende haer nature</l>
<l n="2370">In hem en hadde en gene gedure,</l>
<l>Sine moesten emmer te velde comen.</l>
<l>Doen deen den andren heeft vernomen</l>
<l>Van genen kindren, liepense saen</l>
<l>Te gadere. ende liepen vaste slaen</l>
<l n="2375">Deen den andren wat si mochten.</l>
<l>Aldus daer gene kinder vochten.</l>
<l>Dat niemen wiste wat hem was;</l>
<l>Dus vochten gene kinder na das</l>
<l>Van smorgens toter etentijt</l>
<l n="2380">Deen opten andren sonder respijt,</l>
<l>So datter vele gequets ward.</l>
<l>Oec blever in die selve vard</l>
<l>Twee doet in beiden siden.</l>
<l>Daer na so lieten si dat striden,</l>
<l n="2385">Ende scieden ginder alle saen</l>
<l>Ende sijn thuus ward gegaen.</l>
<l>Van desen tweste, vandesen lede,</l>
<l>So ward daer ene grote vede</l>
<l><pb n="1,350"/> Van haren magen onderlinge.</l>
<l n="2390">Aldus gescieden daer die dinge</l>
</div>
<div type="subchapter"><head type="subchapter">Vanden kerstine enter Sarrasine twiste. xxxi </head>
<l>Hier vore so hordi dese dinc:</l>
<l>Hoe in heydenesse had gesint</l>
<l>Philips, coninc Lodewijcs sone,</l>
<l>Om vander cronen die gewone</l>
<l n="2395">Te voldoene, dat si u cont.</l>
<l>Selve was hi ongesont,</l>
<l>Alsic hier vore seide twaren,</l>
<l>Dat hi niet mede mochte varen.</l>
<l>Nu waren die heren over mere</l>
<l n="2400">Comen met enen groten here.</l>
<l>Ende horden secgen daer albloet</l>
<l>Dat alle die kerstine waren doet</l>
<l>Geslegen, daer bi in enen castele;</l>
<l>Ende dat daer noch met groten rivele</l>
<l n="2405">Die heiden lagen, die dit daden.</l>
<l>Die onse worden dies te raden,</l>
<l>Dat si wilden sonder sparen</l>
<l>Optie heiden dat wreken varen.</l>
<l>                Dus sijn si heymelijc ende onversien</l>
<l n="2410">Comen onder den casteel mettien</l>
<l><pb n="1,351"/> Daer die heiden gelogiert lagen.</l>
<l>Die heiden, die des niene sagen</l>
<l>Vore datsi op hem comen waren.</l>
<l>Worden ver<hi rend="italic">v</hi>ard van derre scaren.</l>
<l n="2415">Om dat si waren gewapent niet;</l>
<l>Elc die mochte, henen vliet</l>
<l>Ende liet daer dat hi had bracht.</l>
<l>Een ridder uut Vrancrijc ward bedacht.</l>
<l>Mijn her Willem van Vermendois</l>
<l n="2420">Ende mijn her Wouter van C<hi rend="italic">h</hi>ampenoys.</l>
<l>Dese .ij. riepen: "laet licgen tgoet,</l>
<l>Ende ride wi vaste metter spoet</l>
<l>Na die Sarrasine, ende elc sla</l>
<l>Waer dat hire enen bega:</l>
<l n="2425">Tgoet en mach ons niet ontstriken.</l>
<l>Mar si mogen ons ontwiken!"</l>
<l>Om dese word lietense daer</l>
<l>Tgoet, ende volgeden vaste naer</l>
<l>Den Sarrasinen, dier si so vele</l>
<l n="2430">Versloegen, dat ginc daer uten spele.</l>
<l>Want daer donse quamen int weder keren,</l>
<l>Telden siere .xx<hi rend='sup'>M</hi>. ochte meren</l>
<l>Die daer lagen alle verslegen.</l>
<l>Nu sijn donse ten goede gecregen,</l>
<l n="2435">Daer si vonden wijn ende spise.</l>
<l>Vele ende genoech, ende goet van prise:</l>
<l><pb n="1,352"/> Goud, selver, ende pawelgoen.</l>
<l>Parde, wapijn: ende die baroen</l>
<l>Onder hem deilden aldaer.</l>
<l n="2440">Omtrent wel .i. half jaer</l>
<l>Lagense int lant daer omtrent.</l>
<l>Mar dat si wonnen, si u bekent,</l>
<l>Doen ward een vrede daer genomen</l>
<l>Die harde leet was hem somen.</l>
<l n="2445">Mar die templiers brachten toe,</l>
<l>Ende oec wilde men secgen doe</l>
<l>Dat sijt gelt hadden genomen.</l>
<l>Om dit sijn donse weder comen</l>
<l>Ende wilden niet langer bliven daer.</l>
<l n="2450">Dit was in ons Heren jaer</l>
<l>xij<hi rend='sup'>c</hi> .lxx. ende sesse,</l>
<l>Doen geviel dese gescienesse.</l>
</div>
<div type="subchapter"><head type="subchapter">Des coninc Rodolfs doet, ende ander dinc. xxxij. </head>
<l>Rodolf van Ravensberge die coninc,</l>
<l>Die na Ridsarde crone ontfinc,</l>
<l n="2455">En was niet lange in coninc staet</l>
<l>Hi ende oec .i. sijn raet</l>
<l>Storven beide op .i. dach.</l>
<l>Lettel goet so doe[<hi rend="italic">n</hi>] gewach</l>
<l><pb n="1,353"/> Die jeeste van desen .ij. coningen,</l>
<l n="2460">Om datsi niet wel conden bedwingen</l>
<l>Trike dat behort daer toe.</l>
<l>Doen Rodolf doet was, bleef lange doe</l>
<l>Aelmaengen sonder coninc staende.</l>
<l>Daer binnen gesciede, alsmen waende,</l>
<l n="2465">Mee aventuren in vele stede</l>
<l>Da[<hi rend="italic">n</hi>]t onder hem beden dede;</l>
<l>Alst hier na wel cont sal wesen,</l>
<l>Alsmen sal die dinge lesen.</l>
<l>                Dese Rodolf, die was coninc,</l>
<l n="2470">Hadde an hem ene dinc:</l>
<l>Alse vor hem soude spreken .i. man,</l>
<l>Te barenteerdi in sine tale dan,</l>
<l>Ocht pinc<hi rend="italic">ke</hi>di dicke met den ogen</l>
<l>Daer hi sine tale soude togen,</l>
<l n="2475">Oft ward ontvarwet ende bleec,</l>
<l>Dit wildi secgen, dat geleec</l>
<l>Logenlike dinge gereet;</l>
<l>Ende daer af en wildi niet, godweet.</l>
<l>Recht doen, dat wel verstaet,</l>
<l n="2480">Ende seide dat al waer baraet.</l>
<l><pb n="1,354"/>                 In sinen tiden begonste oec dien</l>
<l>Irst werf in philosophien</l>
<l>Frere Gilijs die Lombard.</l>
<l>Die na .i. vermaert clerc ward,</l>
<l n="2485">So dat hi te Parijs, daer hi las,</l>
<l>Tsente Bernards screef na das</l>
<l>In sine lettere die hi sande:</l>
<l>"Bloeme benic van allen lande</l>
<l>Van clergien, dat verstaet."</l>
<l n="2490">Recht in sinen irsten graet,</l>
<l>Doen hi ter philosophien ward vercoren,</l>
<l>Eer yet lanc ginc hi te voren</l>
<l>Allen den genen diemen vant:</l>
<l>Aldus so ginc hem te hant.</l>
<l n="2495">Clene was hi ende brun,</l>
<l>Ende in sijn sien .i. lettel suun.</l>
<l>In weet niet meer van sinen arde.</l>
<l>Nu hort vort van Edewarde.</l>
</div>
<div type="subchapter"><head type="subchapter">Hoe die coninc van Ingelant entie grave Robbrecht over zee voren. xxxiij. </head>
<l>In desen tiden recht omtrent</l>
<l n="2500">So ward ene zeevard bekent</l>
<l>In Ingelant van Eduwerde</l>
<l>Den coninc, diet wel sere begerde.</l>
<l><pb n="1,355"/> Ander heren oec wel vermeten</l>
<l>Die daer alom oec waren geseten,</l>
<l n="2505">Voren met menich een.</l>
<l>Die grave Robbrecht niene feen,</l>
<l>Doen hi wiste die waerheit das</l>
<l>Dattie coninc greet was,</l>
<l>Hine voer met oec sekerleke.</l>
<l n="2510">Ende wilde Gods ande helpen wreken.</l>
<l>Nu alse dus quam die vard.</l>
<l>Entie scepe waren beward</l>
<l>Met alre tiere dinge met,</l>
<l>So was daer niet lange gelet,</l>
<l n="2515">Sine voren wech met bliden sinne.</l>
<l>Gods mogentheit, die niet es dinne,</l>
<l>Gebrachse sonder enich verdriet</l>
<l>Int lant daer hi hem crusen liet:</l>
<l>Sonder enige pine oft vresen</l>
<l n="2520">Logierden si int lant na desen.</l>
<l>                Ende Saphadijn, .i. heiden coninc,</l>
<l>Doen hi vernam dese dine,</l>
<l>Gaderdi volc, ende quam hem jegen</l>
<l>Ende wanetse optie zee hebben belegen;</l>
<l n="2525">Mar si waren gelogiert wel</l>
<l>Int lant. Doen hi vernam dit spel.</l>
<l>Behaget hem qualike; ende ter vard</l>
<l>Trac hi doe bat achter ward,</l>
<l><pb n="1,356"/> Om meer te hebben Sarrasine.</l>
<l n="2530">Hi liet doen weten Halapine,</l>
<l>Sinen broder, hoe comen ware</l>
<l>Die coninc van Ingelant met ere scare</l>
<l>Van vromen lieden wel in scine;</l>
<l>"Ende striden op onse Sarrasine</l>
<l n="2535">Ende hebben gewonnen den irsten pas."</l>
<l>Doen dit den genen cont was,</l>
<l>Was hi tornich ende erre,</l>
<l>Ende vergaderde wide ende verre</l>
<l>Serrasine daer hi mochte,</l>
<l n="2540">Daer hi jegen den coninc met vochte.</l>
<l>Dus brachten dese .ij. heren</l>
<l>Groet volc, ende willen hem weren</l>
<l>Den coninc enten grave Robbrecht.</l>
<l>Aldus ward daer doen een gevecht,</l>
<l n="2545">Mar en geduerde daer niet lanc,</l>
<l>Want die heydine an haren danc</l>
<l>Moesten wiken ende achter vlien.</l>
<l>Ende in die vlocht bleef mettien</l>
<l>Saphadijn over reden daer,</l>
<l n="2550">Want sijn[.] ors snevede vor waer,</l>
<l>Ende hi viel af ende brac sijn been;</l>
<l>Ende also alsi quam[<hi rend="italic">en</hi>] over een</l>
<l>R<hi rend="italic">i</hi>den<hi rend="italic">d</hi>e met ere scare,</l>
<l>Sone wordense sijns niet geware</l>
<l n="2555">Ende reden daer over, entie parde</l>
<l>Torden doet optie arde.</l>
<l><pb n="1,357"/> Ende sijn broeder, daer hi soude vlien</l>
<l>Over .i. water, verdranc in dien.</l>
<l>Aldus storven dese twee.</l>
<l n="2560">Menich ander bleef daer mee.</l>
</div>
<div type="subchapter"><head type="subchapter">Hoe die coninc vort trac, ende van siere winningen. xxxiiij. </head>
<l>Dus es die coninc vord getogen</l>
<l>In dese side, wel vermogen,</l>
<l>Ende Robbrecht van Vlaendren met</l>
<l>Hevet in dander side beset,</l>
<l n="2565">Metten genen die met hem waren.</l>
<l>Dus sijn si in tween gevaren.</l>
<l>Die coninc nam daer sine vard</l>
<l>Ende wilde te Jherusalem ward;</l>
<l>Ende Robbrecht voer besiden,</l>
<l n="2570">Ende wilde te Egipten ward striden</l>
<l>Ende hier tusscen lach Ge<hi rend="italic">m</hi>ellee,</l>
<l>Ende dlant van Sarken, die gevee</l>
<l>Waren tien tiden onder hem</l>
<l>Op dat lant van Jherusalem.</l>
<l n="2575">Nochtan warense gemage na;</l>
<l>Want Coradijns sone, alsiet versta,</l>
<l>Die al nu met Jherusalem helt,</l>
<l>Ende here was daer af met gewelt</l>
<l><pb n="1,358"/> Want [<hi rend="italic">sinen</hi>] vader viel te dele,</l>
<l n="2580">Was <hi rend="italic">neve</hi> Melchiphus va[<hi rend="italic">n</hi>] Gemele</l>
<l>Ende Melcisemaphats oec mede,</l>
<l>Die dlant van Sarken hilt gerede.</l>
<l>Dus waren ome beide die gone</l>
<l>Salaphas, Corradijn sone,</l>
<l n="2585">Die dus onder hem nu streden.</l>
<l>Ende hier om nu waren gesceden</l>
<l>Dese .ij. heren des sijt gewes;</l>
<l>Ende oec die oude Vetiles,</l>
<l>Die here es vanden hautesisen,</l>
<l n="2590">Hadde oec geloeft indeser wisen,</l>
<l>Dat hi die van Ge<hi rend="italic">m</hi>ellem</l>
<l>Souden met hem op Jherusalem</l>
<l>Doen striden ende in hulpen staen;</l>
<l>Ende bander side oec, sonder waen,</l>
<l n="2595"><pb n="1,359"/> Op Egipten soude doen striden</l>
<l>Die van Sarken. sonder vermiden.</l>
<l>Om dit warensi gesceden.</l>
<l>Dat sint berau sere hem beden.</l>
<l>                Dus trac die comme van lngelant</l>
<l n="2600">Over dat water, daer ic te hant</l>
<l>Af seide daer in verdronken was</l>
<l>Halapijn, met beteren pas.</l>
<l>Want die coninc met sinen here</l>
<l>- Want hi daer over sonder dere</l>
<l n="2605">Oft sonder enige nose reet,</l>
<l>Ende sijn volc lanc ende breet -</l>
<l>Doen hi dat water was onverre leden.</l>
<l>Quam hi ane een dal beneden,</l>
<l>Daer hi vant Serrasine .i. deel.</l>
<l n="2610">Som die lagen op enen casteel,</l>
<l>Som int dal, in selker wisen</l>
<l>Alse met quecke ende met spisen,</l>
<l>Die de gene brachte vor dien.</l>
<l>Die nu ander sins moesten vlien</l>
<l n="2615">Dan si te voren hadden gemect.</l>
<l>Die coninc quam op hem getrect</l>
<l>Ende was op hem comen aldare</l>
<l>Eer sijs yet worden geware.</l>
<l>Si waenden wel hebben dese</l>
<l n="2620">Haer spise gehouden sonder vrese,</l>
<l>Tot dat haer volc ware comen;</l>
<l>Neensi, het ward hem saen benomen.</l>
<l><pb n="1,360"/> Want die metten coninc quamen,</l>
<l>Liepen den genen op te samen</l>
<l n="2625">Ende sloegense doet, ende namen al</l>
<l>Datsi daer brachten. groet ende smal.</l>
</div>
<div type="subchapter"><head type="subchapter">Hoe die coninc den casteel wan. xxxv. </head>
<l>Doen dit pongijs ward gedaen,</l>
<l>Daer een Sarrasijn niet conste ontgaen</l>
<l>Hine moest becopen opter stat;</l>
<l n="2630">Ende si oec gedeilt hadden na dat</l>
<l>Tgoet, dat si wonnen daer;</l>
<l>Trocken si alle den casteel naer</l>
<l>Om dien te winne, ofsi connen.</l>
<l>Daer ward een stare assaut begonnen;</l>
<l n="2635">Want die van binnen uut ward scoten</l>
<l>Met quarelen, met gaveloten,</l>
<l>Ende worpen met stenen swaer,</l>
<l>Dat hem niet bescoet .i. haer.</l>
<l>Want men mineerde daer met allen</l>
<l n="2640">Van onder, ende dede den casteel vallen.</l>
<l>So dat alle, die waren daer in,</l>
<l>Doet bleven, meer no min.</l>
<l>Daer was gequist goets vele</l>
<l>Metten valne vanden castele,</l>
<l n="2645">Van goude, van selver vercoren,</l>
<l>Dat onder die stene bleef verloren.</l>
<l>Nochtan boven al dat</l>
<l>So vantmen den groten seat;</l>
<l><pb n="1,361"/> Want Saphadijn ende Halapijn.</l>
<l n="2650">Die beide ter doet nu sijn,</l>
<l>Hadden bracht groet goet daer;</l>
<l>Ende hadden gemiet over waer</l>
<l>.v<hi rend='sup'>M</hi>. ute ende in te varen met,</l>
<l>Tote dat sijt dlant hadden ontset</l>
<l n="2655">Daer die coninc in was gelegen</l>
<l>Mar si hadden gemist des segen.</l>
<l>                Daer ombe onse gepense groet</l>
<l>En bescieten ons niet jegen die doet.</l>
<l>Wi pensen vorc: dit sele wi doen,</l>
<l n="2660">Ende geven ons daer toe ocsoen</l>
<l>Dat wi dat volbringen selen;</l>
<l>Dan comt daventure, die niet getelen</l>
<l>En wilt dattie dinc gescie;</l>
<l>Ende die doet met hare pertie</l>
<l n="2665">Comter onder, ende minget haer</l>
<l>Metter aventuren daer naer;</l>
<l>Ende alse dan comen dese twee</l>
<l>Te gader, ende werden gevee</l>
<l>Den genen die hem heeft vermeten,</l>
<l n="2670">So werd hi thans van hem verbeten.</l>
<l><pb n="1,362"/> Aldus gevielt mettesen saen,</l>
<l>Die hier vore hadden gedaen</l>
<l>In dien casteel groet goet,</l>
<l>Dat nu die coninc verteren doet</l>
</div>
<div type="subchapter"><head type="subchapter">Noch van hem ende vanden grave. XXXVI. </head>
<l n="2675">Nu bleef die coninc liegende daer,</l>
<l>Want hem goet dochte vorwaer</l>
<l>Dat si hem aysieren ginder:</l>
<l>Daer hadden bliscap mere ende minder</l>
<l>Ende daden hem te gemake.</l>
<l n="2680">Si vonden daer alder hande sake</l>
<l>Van alre tieren spise genoech,</l>
<l>Het was daer scone int gevoech.</l>
<l>Ende oec waest daer seker logieren,</l>
<l>Want van achter in gere manieren</l>
<l n="2685">En mochtmen hem daer comen toe,</l>
<l>Vanden water dat liep alsoe;</l>
<l>Ende oec van in heiden siden</l>
<l>Sone mochtemen niet bestriden,</l>
<l>Om grote montaengen die daer stoeden:</l>
<l n="2690">Hine dorste hem mar van vore hoeden.</l>
<l>Dus lach hi daer ene wile;</l>
<l>Mar die grave, die sonder gile</l>
<l>Op dander side vorward reet,</l>
<l>Ende optie Turke altenen street</l>
<l n="2695">Die hi daer vor hem vant,</l>
<l>Het ginc hem nu qualike in hant.</l>
<l><pb n="1,363"/> Want al die lande keerden saen.</l>
<l>Ende wilden hem allene bestaen</l>
<l>Met verraetnessen heymelike.</l>
<l n="2700">Ende alsi dan in deser gelike</l>
<l>Hem hadden onder gedaen,</l>
<l>So wilden si den coninc bestaen.</l>
<l>Om dit ward echt .i. bode gesent,</l>
<l>Om heymelike te doene tgent,</l>
<l n="2705">Vanden ouden Veteles saen</l>
<l>Die hem met letteren dede verstaen,</l>
<l>Dat hi hem dlant doen winnen soude;</l>
<l>Ende hi bat hem op sine houde,</l>
<l>Dat hijt nieman dade bekint</l>
<l n="2710">Die letteren die hi hem had gesint.</l>
<l>Want liet hijt yeman verstaen,</l>
<l>Het mocht licht an sijn lijf gaen;</l>
<l>"Ic saelt heymelijc al toe bringen.</l>
<l>Alsic toe bracht hebbe die dingen,</l>
<l n="2715">Dan salic u senden enen bode;</l>
<l>Ende die en laet om gene node</l>
<l>Niemen spreken, dan u allene."</l>
<l>Dus spraken die letteren gemene;</l>
<l>Ende dit was verraetnes, godweet,</l>
<l n="2720">Daer die coninc niet af ne weet.</l>
<l>Ende binnen desen dat gesciede, dat</l>
<l>Die neve entie oem, die gehat</l>
<l>Hadden geweest lange vorwaer,</l>
<l>Daden die heren versoenen daer</l>
<l n="2725">Al heymelike, sonder waen,</l>
<l>Dats die coninc niet soude verstaen;</l>
<l><pb n="1,364"/> Noch oec die grave, dat verstaet.</l>
<l>Die daer op hadde toeverlaet</l>
<l>Omdat hi waende, dat si souden</l>
<l n="2730">Metten coninc pertie houden</l>
<l>Jegen Salaphas gereet.</l>
<l>Hier af die grave nu niene weet:</l>
<l>Ende was wel na gevaren te verre</l>
<l>Op desen troest. Want sonder merre,</l>
<l n="2735">Alse sciere alst versoent was,</l>
<l>Quamen die van Sarken na das</l>
<l>Ende bestonden den grave van achter,</l>
<l>Die hem jegen desen lachter</l>
<l>Niene hoetde. Doe hi sach dit doen,</l>
<l n="2740">Wisti wel dat was traysoen,</l>
<l>Ende maectem over side ter straten</l>
<l>Daer hi den coninc had gelaten.</l>
<l>En haddi aldus niet gedaen,</l>
<l>Hine waer van daer niet ontgaen.</l>
</div>
<div type="subchapter"><head type="subchapter">Van letteren die den coninc quamen, ende hoe die grave te hem quam. xxxvij. </head>
<l n="2745">Ghi hebt wel hier vore verstaen</l>
<l>Vander valscheit sonder waen</l>
<l>Die de Serrasine hanteerden</l>
<l>Metten letteren die viseerden.</l>
<l>Nu haddense enen hautesijs.</l>
<l n="2750">Die geleert was in alre wijs</l>
<l>Dat hi gene dinc ne dade,</l>
<l>Dan hem heet vroe ende spade</l>
<l><pb n="1,365"/> Sijn m<hi rend="italic">eest</hi>er; ende dat en liet hi niet,</l>
<l>Wat hem daer af oec mesciet.</l>
<l n="2755">Aldus sijn si gecostumeert.</l>
<l>Nu was dese daer geleert</l>
<l>Ende bevolen met ernste groet.</l>
<l>Dat hi den genen stake doet</l>
<l>Die de letteren van hem ontfinge;</l>
<l n="2760">Ende dat hi toten coninc ginge,</l>
<l>Waer hi waer, eer hi dade yet:</l>
<l>Ende sine letteren late sien niet</l>
<l>Eer hi dit hebbe gedaen;</l>
<l>"Ende die daer die letteren wilt ontfaen</l>
<l n="2765">Oft vraecht waer si sijn, ter stat</l>
<l>So hebt gereet uwen cnijf na dat,</l>
<l>Ende steket hem int herte daer,</l>
<l>Ende doetden dan oec daer naer"</l>
<l>Dus was den genen dit geleert</l>
<l n="2770">Vanden quaden Turken onteerd.</l>
<l>Hierenbinnen dat dit gesciede,</l>
<l>Quam die grave ende sine liede</l>
<l>Daer hi was van vianden bestaen.</l>
<l>Want ene pertie, sonder waen,</l>
<l n="2775">Die van voren waren ontfloen,</l>
<l>Hadden vergadert in haer doen</l>
<l>Menigen Serrasijn wreet;</l>
<l>Hen was haer verlies harde leet,</l>
<l><pb n="1,366"/> Ende soudent gerne wreken nu</l>
<l n="2780">Opten grave, dat secgic u.</l>
<l>Mar die grave Robbrecht</l>
<l>Troest sijn liede in dit gevec[<hi rend="italic">ht</hi>]</l>
<l>Ende seide aldus tot sinen lieden:</l>
<l>"Gine moget ontfaen gene [<hi rend="italic">miede</hi>]</l>
<l n="2785">Die mere es, no beter met</l>
<l>Dan gi u lijf te pande [<hi rend="italic">set</hi>]</l>
<l>Om Gods ande te wre[<hi rend="italic">ken</hi>].</l>
<l>Ic wil om Gode in dit [<hi rend="italic">spreken</hi>]</l>
<l>Varen stoutelike sond[<hi rend="italic">er waen</hi>]</l>
<l n="2790">Ende in die Serrasine [<hi rend="italic">slaen</hi>].</l>
<l>Getroest u wel ane Gode, dat</l>
<l>Gi werd verloest hier ter stat,</l>
<l>Op dat u herte en faelgiert niet</l>
<l>Int gelove!" Mettien hi liet</l>
<l n="2795">Die tale, ende sloech daer inden tas;</l>
<l>Daer hem coenlike gevolget was</l>
<l>Vanden sinen met snelre vard.</l>
<l>Daer maecten si doen enen scard</l>
<l>In die Turke alsoe groet,</l>
<l n="2800">Dat niemen en was in dat conroet</l>
<l><pb n="1,367"/> Hem en eysede, sonder waen,</l>
<l>Vanden slagen die donse slaen.</l>
<l>Dus vloen si alle daer besiden</l>
<l>Ende lieten donse haren wech liden</l>
<l n="2805">Sonder meer te vechten daer.</l>
<l>Dus quamen donse saen daer naer</l>
<l>Daer die coninc van Ingelant lach.</l>
<l>Rechte tuscen nacht ende dach.</l>
<l>Ende doemen tgeruchte horde ginder.</l>
<l n="2810">Waenden wel meer ende minder</l>
<l>Dat viande hadden gewesen,</l>
<l>Ende worden alle in roere mettesen,</l>
<l>Ende braken op ende gingen wapen.</l>
<l>Hierenbinnen quamen cnapen</l>
<l n="2815">Die brachten graven teken saen</l>
<l>Ende daden daer den heren verstaen</l>
<l>Dat vriende waren die daer quamen.</l>
<l>Ende eer dit heer versamende tsamen,</l>
<l>Waest midder nacht, wetic wel.</l>
<l n="2820">Ende hier bi des anders dages gevel</l>
<l>Dattie heren sliepen lange</l>
<l>Tote opten dach, bi bedwange</l>
<l>Dat hem die moethede dede</l>
<l>Daer si tsnachts in waren mede.</l>
<l n="2825">Ende doen oec optien selven dach</l>
<l>Doe quam die hautecijs, dies ic gewach</l>
<l>Dede hier vore; nu hort hier saen</l>
<l>Hoe hi sine boetscap sal bestaen.</l>
</div>
<div type="subchapter"><head type="subchapter"><pb n="1,368"/> <hi rend="bold">Hoe [</hi><hi rend="italic">die</hi>] hautecijs den coninc stac, ende hoene die coninc doetde. xxxviij.</head>
<l>Des selves morgen, dat in slape</l>
<l n="2830">Die coninc lach ende menich cnape,</l>
<l>Om datsi tsnachts hadden gewaect,</l>
<l>Nu quam die gene so verre geraect</l>
<l>Dat hi vor coninc tente quam.</l>
<l>Lettel liede hi vernam</l>
<l n="2835">[<hi rend="italic">A</hi>]ndie tente, die doe op waren.</l>
<l>[<hi rend="italic">V</hi>]orward ginc hi dus daer naren.</l>
<l>[<hi rend="italic">Ende</hi>] vraechde daer na den coninc.</l>
<l>[<hi rend="italic">Di</hi>]e hadde bevolen vor dese dinc.</l>
<l>Quamer enich bode, houde</l>
<l n="2840">Datmen vor hem bringen soude.</l>
<l>Om dit ward den genen gevraecht,</l>
<l>Oft hi enige boetscap jaecht.</l>
<l>Hi seide, ja hi, ende moeste saen</l>
<l>Den coninc selve spreken gaen.</l>
<l n="2845">Dus leiden sine vore die dore</l>
<l>Daer die camerlinge stoeden vore,</l>
<l>Die seide, dattie coninc sliepe.</l>
<l>Hi seide, datmenne saen riepe,</l>
<l>Hi moeste sine boetscap sciere doen.</l>
<l n="2850">Hier af horde die coninc den soen,</l>
<l>Ende dedene in laten saen</l>
<l>Ende hietse alle buten gaen.</l>
<l>Doe vraechde die gene, wie hi ware?</l>
<l>"Ic beent, die coninc," seidi daer nare;</l>
<l n="2855"><pb n="1,369"/> "Gi moget u boetscap doen coenlike,</l>
<l>Ende u letteren geven die gelike."</l>
<l>Alse vollijc als dit die coninc sprac,</l>
<l>Nam die gene den cnijf, ende stac</l>
<l>Den coninc ene grote wonde;</l>
<l n="2860">Entie coninc ter selver stonde</l>
<l>Gegrepen metten arm aldaer,</l>
<l>Ende ontwrane hem dmes daer naer,</l>
<l>Ende staken doet metten cnive.</l>
<l>Ende metten roepen van sinen wive,</l>
<l n="2865">Die vervard was om dese noet,</l>
<l>So gaf hi enen erete so groet</l>
<l>Datment horde daer buten al.</l>
<l>Doen ward ginder .i. groet gescal,</l>
<l>Ende quamen gelopen ter selver stonde</l>
<l n="2870">Ter cameren, daer si vonden</l>
<l>Den coninc licgende opten genen,</l>
<l>Ende stacken metten cnive altenen.</l>
<l>Nochtan dattie gene doet was,</l>
<l>Sone constemen met pinen na das</l>
<l n="2875">Den coninc van hem getrucken,</l>
<l>So erre was hi om dese stucken.</l>
<l>Nochtan waest hem leet daer naer</l>
<l>Dat hine aldus doet stae daer,</l>
<l>Hine had hem eerst gevragel, hoe</l>
<l n="2880">Dat dese dinge waren comen toe.</l>
<l>Dus was wel na bedrogen die coninc,</l>
<l>Om dat hi heymelike ontfinc</l>
<l><pb n="1,370"/> Dese boetscap vanden valscen quaet</l>
<l>Die hem geloeft hadt, met siere daet</l>
<l n="2885">Dlant te winnen in heymelijchede,</l>
<l>Ende dan met dus gedaenre valschede</l>
<l>Den coninc waende nemen dlijf.</l>
<l>Gevenijnt was die cnijf</l>
<l>Daer die coninc met was gesteken.</l>
<l n="2890">Om dese dinge sekerleken</l>
<l>Was die coninc te barenteert,</l>
<l>Ende vander wonden scre gefaelgeert.</l>
<l>Om dese dinge sonder waen</l>
<l>Keerde die coninc te lande saen.</l>
</div>
<div type="subchapter"><head type="subchapter">Hoe den coninc boetscap quam, dat die Galose op Ingelant streden. xxxix. </head>
<l n="2895">Niet lanc doen dit groet verdriet</l>
<l>Den coninc van Ingelant was gesciet.</l>
<l>Quamen boden lot hem te hant,</l>
<l>Die seiden, cat op Ingelant</l>
<l>Die van Gales hadden strijt.</l>
<l n="2900">Om dese sake ter selver tijt</l>
<l>Keerde die coninc met haesten saen.</l>
<l>Mar pine haddi sonder waen</l>
<l>Vander wonden, in dat keren;</l>
<l>Nochtan en wildi niet ontberen,</l>
<l n="2905">Alse saen alse hi over quam,</l>
<l>Hine voer daer ward, ende hi nam</l>
<l>Den strijt optie Galose daer</l>
<l>Ende scoffieretse alle daer naer.</l>
<l><pb n="1,371"/> Mar si hem som int wout ontstreken,</l>
<l n="2910">Daer si hem aldus ontweken.</l>
<l>Daer om lach hi daer ene stont</l>
<l>Om dat wout, dat hem niet cont</l>
<l>En was, noch oec den sinen,</l>
<l>Die brachten daer in mere pinen,</l>
<l n="2915">Want die gene die daer in lagen,</l>
<l>Wisten wel des bosch gelagen</l>
<l>Ende quamen den coninc van achter toe;</l>
<l>Ende die ander waren doe</l>
<l>Op enen berch comen daer naer.</l>
<l n="2920">Die vore waren gevloen daer,</l>
<l>Die scoten weder ten coninc ward.</l>
<l>Dan quamen van achter metter vard</l>
<l>Die int wout waren gevloen,</l>
<l>Ende streden opden coninc doen.</l>
<l n="2925">Doe dit die coninc vernam,</l>
<l>Ward hi tornech ende sere gram,</l>
<l>Ende dede sijn here deylen in tween;</l>
<l>Ende droegen daer dies over een,</l>
<l>Dat sisc dus wilden bestaen</l>
<l n="2930">Ende vore ende achter also verslaen.</l>
<l>                Op enen margenstont, godweet,</l>
<l>- Waerbi het quam ic niene weet -</l>
<l>So trocken die gene uten woude,</l>
<l>Also alst wesen soude;</l>
<l n="2935">Ende des coninc liede wordens geware</l>
<l>Ende lietense comen harde nare.</l>
<l>Nu lach dene pertie vans coninc here,</l>
<l>- Dies dese en wisten min no mere -</l>
<l><pb n="1,372"/> Besiden den woude, gewapent wel,</l>
<l n="2940">Met goeden parden, dapper ende snel;</l>
<l>Ende alse die gene dus waren uut,</l>
<l>Lieten lopen met groter geluut</l>
<l>Die gene die daer lagen besiden.</l>
<l>Ende ondergingen hem dwout tien tiden;</l>
<l n="2945">Ende die van vore sloegen toe,</l>
<l>Ende die van achter oec alsoe.</l>
<l>Dus moesten si daer bliven alle.</l>
<l>Mar eert quam tesen mesfalle,</l>
<l>So verloes die coninc inden dan</l>
<l n="2950">Meer dan .ij<hi rend='sup'>C</hi>. man.</l>
<l>Die ander, die opten berge lagen,</l>
<l>Begonden hem om dit versagen,</l>
<l>Ende gingen vlien wat si mochten.</l>
<l>Der gere, die daer nu dus vochten,</l>
<l n="2955">Was wel .ij<hi rend='sup'>M</hi>., hebbic verstaen,</l>
<l>Die daer die doet moesten ontfaen.</l>
<l>Dus ward daer gesuverd al,</l>
<l>Bosch, berch, water ende dal,</l>
<l>Tusscen Gales ende Ingelant;</l>
<l n="2960">Dus eest den coninc gegaen in hant.</l>
<l>Nu gaen hier ander dinge voren,</l>
<l>Eer gi van hem meer selt horen.</l>
</div>
<div type="subchapter"><head type="subchapter"><pb n="1,373"/> <hi rend="bold">Van Pirse van Vrancrike, ende der coninginnen Marien. xl. </hi></head>
<l>In desen tiden, hebbic verstaen,</l>
<l>So was .i. huwelijc gedaen</l>
<l n="2965">Tusscen Philipse van Vrancrike</l>
<l>Ende shertogen suster die gelike:</l>
<l>Want die coninc weduwere was</l>
<l>Dese huwelijc volquam na das,</l>
<l>So datsi kinder hadden tsamen,</l>
<l n="2970">Doen so vord die sticken quamen.</l>
<l><pb n="1,374"/> Pirs die was des coninc raet,</l>
<l>Daer men af seide, dat verstaet,</l>
<l>Dat hi met des coninc wive</l>
<l>Hadde te doen alse man met wive,</l>
<l n="2975">- Niet en secgict over waer,</l>
<l>Al wast datment seide daer -</l>
<l>Ende hi begroets oec der vrouwen</l>
<l>Datsi hem waer in dien getrouwe;</l>
<l>Mar het [<hi rend="italic">hadde</hi>] haer harde onward.</l>
<l n="2980">Om dit so dede Pirs sijn ard,</l>
<l>Ende vergaf des coninc kinder,</l>
<l>Ende liet verstaen den coninc ginder</l>
<l><pb n="1,375"/> Dattie coninginne dede,</l>
<l>Om dat si bringen wilde daer mede</l>
<l n="2985">Ten conincrike haren sone.</l>
<l>Die coninc geloefde wel dat gone</l>
<l>Dat sijt daer om hadde gedaen,</l>
<l>Ende vraechde Pirse also saen</l>
<l>Wat hi daer ombe doen woude.</l>
<l n="2990">Pirs seide, datmense soude</l>
<l>Met rechte bernen an .i. stake.</l>
<l>Doen was daer geviseert die sake.</l>
<l>Datmense daer heymelijc versint</l>
<l>In enen casteel, want si droech kint;</l>
<l n="2995">Ende alsi des kins genesen ware,</l>
<l>Soudemen rechten over hare.</l>
<l>                Dit ward daer alsoe gedaen.</l>
<l>Gene onscout en mocht haer staen</l>
<l><pb n="1,376"/> In staden, dat haer yet bescoet.</l>
<l n="3000">Want die dief daer jegen scoet,</l>
<l>Her Pirs, ende seide sonder waen</l>
<l>Den coninc, dat sijt had gedaen.</l>
<l>Dus ward die vrouwe gesint sciere</l>
<l>In enen casteel, met ere cameriere.</l>
<l n="3005">Dit ward den hertoge ontboden thant</l>
<l>Van siere suster tot in Brabant,</l>
<l>Ende met van andren heren,</l>
<l>Diet gerne souden hulpen weren.</l>
<l>                Doen dit die hertoge heeft verstaen.</l>
<l n="3010">Ontboet hi siere ridders saen</l>
<l>Ende dede hem sinen wille weten.</l>
<l>Niet lange was daer stille geseten,</l>
<l><pb n="1,377"/> Doen hi [<hi rend="italic">dit</hi>] gemaect had in roere</l>
<l>Ane sine liede, hine voer vore,</l>
<l n="3015">Ende wilde na niemen beiden daer,</l>
<l>Alse gi horen selt vor waer.</l>
</div>
<div type="subchapter"><head type="subchapter">Hoe die hertoge te Parijs ward voer, ende sier suster sprac onder wegen. xli. </head>
<l>Dus es die hertoge op geseten</l>
<l>Op .i. ors wel vermeten,</l>
<l><pb n="1,378"/> Ende reet met sporen wat hi can.</l>
<l n="3020">Een sijn cnecht volgedem an,</l>
<l>Die Vanden Stalle Godekijn hiet;</l>
<l>Hi volgede altenen, waer hi siet</l>
<l>Dattie hertoge reet, met crachte,</l>
<l>Beide met dage ende met nachte.</l>
<l n="3025">Twee orsse verleide die hertoge daer,</l>
<l>Entie gene was over waer</l>
<l>Tsinen stegereep geset;</l>
<l>Daer om volgedi altenen met,</l>
<l>Tot dattie hertoge gereden quam</l>
<l n="3030">Daer hi den casteel vernam,</l>
<l>Daer sijn suster in was gedaen,</l>
<l>Alsoe alsi hem liet vore verstaen.</l>
<l>Doe hire quam, riep hi opward:</l>
<l>"Suster, en sijt niet vervard,</l>
<l n="3035"><pb n="1,379"/> Hier es u broeder, die hertoge.</l>
<l>Ic make u blide ende in hoge</l>
<l>Eer margen avont, waent verstaen,</l>
<l>Oftic sterver om sonder waen!"</l>
<l>Doen dit sprac die coene here,</l>
<l n="3040">Batsi vorden coninc sere</l>
<l>Ende [<hi rend="italic">seide</hi>], hi ware toe verraden</l>
<l>Dat hi haer dede dese ongenaden.</l>
<l>Doe nam hi orlof sciere an hare,</l>
<l>Ende reet te Parijs ward daer nare.</l>
<l n="3045">[<hi rend="italic">In coninc hof beette hi saen,</hi>]</l>
<l>[<hi rend="italic">Ende liet sijn pard allene staen</hi>,]</l>
<l><pb n="1,380"/> [<hi rend="italic">Want hi was den cnape ontfaren.</hi>]</l>
<l>[<hi rend="italic">Op die sale ginc hi daer naren</hi>]</l>
<l>Allene, ende bat daer sinen magen</l>
<l n="3050">Dat si dit met hem helpen dragen;</l>
<l>Diet alle gerne daden mede.</l>
<l>Ende binnen desen dat hi dit dede,</l>
<l>So quam sijn broeder her Godevard</l>
<l>Ende som die ridders in sine vard,</l>
<l n="3055">Deen vore, ende dander na:</l>
<l>Die vore mochte, alsict versta,</l>
<l>Hine beide des achters niet.</l>
<l>Ende alse Vander Broetsen Pirs dit siet,</l>
<l>Sprac hi toten coninc saen:</l>
<l n="3060">"En wareit, ic hebbe gedaen!</l>
<l>Siet ginder den hertoge van Brabant</l>
<l>Die om mi es comen int lant;</l>
<l><pb n="1,381"/> Hi sal mi scaden, ic hout in dien."</l>
<l>- "Dies en dorfdi u niet ontsien,"</l>
<l n="3065">Sprac die coninc, "staet hier bi;</l>
<l>Doet hi u iet, hi doet mi!"</l>
<l>                Wat holpe dat ict lanc make?</l>
<l>Int inde verginc soe die sake,</l>
<l>Dattie hertoge ten coninc ginc,</l>
<l n="3070">Ende Pirse hem eyste na dese dinc</l>
<l>Sinen wille te doene mede.</l>
<l>Die coninc antworde optie stede,</l>
<l>Dat hi sinen mont hielde van dien:</l>
<l>En mocht hem nemmermeer gescien.</l>
<l n="3075">Die hertoge seide: "gine geeften saen,</l>
<l>Daer werd anders om gedaen."</l>
<l>Die coninc deden vaste sluten</l>
<l>In ene camer ende bleef daer buten,</l>
<l><pb n="1,382"/> Om dit sprekende sine genote,</l>
<l n="3080">Die hem seiden, dat niene bescote,</l>
<l>Hi moeter dlijf om laten saeu;</l>
<l>"Wi selen den hertoge in staden staen,</l>
<l>Want wijt sculdich te doene sijn."</l>
<l>Doen die coninc wiste den fijn,</l>
<l n="3085">Was hi droeve, ende ruemde die stat,</l>
<l>Ende wilde niet ane sien dat.</l>
</div>
<div type="subchapter"><head type="subchapter">Hoe Pirs verhangen ward. xlij. </head>
<l>Doen dus die dinc was vord comen,</l>
<l>Ward Pirs daer op genomen</l>
<l><pb n="1,383"/> Ende gebonden hande ende voete;</l>
<l n="3090">Ende ward geleit harde onsoete</l>
<l>Op ene kerre, ende gevoert doen</l>
<l>Ter galgen ward te Monfacoen.</l>
<l>Dit was .i. wonder sekerlike,</l>
<l>Want an hem al Vrancrike</l>
<l n="3095">Daer te voren hadde gestaen,</l>
<l>Dat dit die hertoge dorst an gaen</l>
<l>Met siere macht, met sinen magen,</l>
<l>Daert alle die gene toe sagen</l>
<l>Die wouden ende te Parijs waren,</l>
<l n="3100">Dat hi Pirse dede dus varen</l>
<l>Op ene kerre tote Monfacoen;</l>
<l>Daer hem menich hoge baroen,</l>
<l>Hertogen ende graven beide,</l>
<l>Toter galgen daden geleide,</l>
<l n="3105"><pb n="1,384"/> Daer hi op verhangen ward.</l>
<l>Pirs had in die uutvard</l>
<l>Sinen craproen over sine ogen;</l>
<l>Doe en woudemen niet geloven</l>
<l>Dat Pirs selve ware dat,</l>
<l n="3110">Mar een ander in sine stat.</l>
<l>Des ward thertogen knapen [<hi rend="italic">.i.</hi>] erre,</l>
<l>Ende spranc tot Pirse optie kerre,</l>
<l>Ende toech hem den craproen af,</l>
<l>Soe dat hi sekerheide gaf</l>
<l n="3115">Aldier werelt openbare</l>
<l>Dat Pirs vander Broetsen ware,</l>
<l>Diemen ter galgen ward dede vuren.</l>
<l>Aldus vergingen die aventuren</l>
<l><pb n="1,385"/> Den hertoge eerlike daer mede:</l>
<l n="3120">Daer liede hi oec opter stede</l>
<l>Hoe hi hadde gedaen die daet</l>
<l>Die hier vore bescreven staet;</l>
<l>Ende ander dinge liedi met</l>
<l>Die hier in niet sijn geset,</l>
<l n="3125">Want mi en donct niet wel gedaen</l>
<l>Dat ict hier al dade verstaen.</l>
<l>Daer om latict hier nu bliven,</l>
<l>Ende sal u ander dinc bescriven.</l>
<l>                Die hertoge dede siere suster halen,</l>
<l n="3130">Ende dede den coninc haer betalen</l>
<l>Over haren lachter; sonder waen,</l>
<l>Dedi haer crone spannen saen;</l>
<l><pb n="1,386"/> Ende halpse te rasten harde wel.</l>
<l>Doent gehent was, dit spel,</l>
<l n="3135">Keerdi weder te Brabant ward.</l>
<l>Hier af latic nu die vard,</l>
<l>Tot dat icker weder come toe.</l>
<l>Ic moet hier secgen nu alsoe</l>
<l>Datmen om Limborch striden began.</l>
<l n="3140">Daer om doet bleef menich man.</l>
</div>
<div type="subchapter"><head type="subchapter">Vander vard van Arragoen. xliij. </head>
<l>Naer Rodolf doet ene stont</l>
<l>So ward ene crusinge cont</l>
<l>Op Arragoen, dat grote lant,</l>
<l>Dat Peter hadde in sine hant,</l>
<l n="3145"><pb n="1,387"/> Die der kerken viant was</l>
<l>Ende ongelove stercte, om das</l>
<l>Bedie dat hi wilde boven</l>
<l>Comen met siere ongeloven,</l>
<l>Entie kerke daer met quellen.</l>
<l n="3150">Die paus, die dit wilde vellen,</l>
<l>Sende teruce in alle lande,</l>
<l>Om te wreken der kerken scande.</l>
<l>Ende oec ontboet hi indesen verdriete,</l>
<l>Die den coninc anders hiete</l>
<l n="3155">Van Arragoen dan Peter dare,</l>
<l>Dat hi inden ban ware.</l>
<l>Dus quam die vard in Vrancrike,</l>
<l>In Ingelant, in Vlaendren die gelike,</l>
<l>In Henegouwe, in Brabant;</l>
<l n="3160">Ende in menich ander lant</l>
<l>Ward die vard nu bestaen,</l>
<l>Ende menich hevet cruce ontfaen</l>
<l>Van ridderen ende van serjanten met,</l>
<l>Die keren wilden dese onwet.</l>
<l n="3165">Dat sout gaf die coninc saen</l>
<l>Van Vrancrike diet wilde ontfaen.</l>
<l>Dus voer menich in dit doen</l>
<l>Om te winne Arragoen.</l>
<l><pb n="1,388"/> Alsoe alsict hebbe vernomen,</l>
<l n="3170">So waest vreselijc daer in comen;</l>
<l>Want berge waren in dit begin</l>
<l>Daer neuwe slote stoeden in,</l>
<l>Dat costen moeste menigen man</l>
<l>Eermen die slote gewan.</l>
<l n="3175">Ende alsi den pas hadden gewonnen</l>
<l>Ende int lant comen begonnen,</l>
<l>Vonden sijt lant arm sere</l>
<l>Ende woest, ende sonder were;</l>
<l>Want het was al vore gevloen.</l>
<l n="3180">Daer was doe menich baroen</l>
<l>Vanden lande van Vrancrike</l>
<l>Ende van andren landen die gelike,</l>
<l>Die wel wilden openbaren</l>
<l>Dat si thuus bleven waren,</l>
<l n="3185">So groet ward die honger daer,</l>
<l>Entie sterfte quam groet daer naer.</l>
<l>Want wie daer ter siecheit quam,</l>
<l>Ende men sijns niet ware nam</l>
<l>Alte wale, dat waent verstaen,</l>
<l n="3190">Hine mochte der doet niet ontgaen,</l>
<l>Want tgewormte beten doet.</l>
<l>Daer waren die vliegen also groet,</l>
<l>Dat si staken so enen man</l>
<l>Diese van siecheiden niene can</l>
<l n="3195"><pb n="1,389"/> Geweren, dat om deser plagen</l>
<l>Menich daer bleef ane der hagen.</l>
<l>                Die honger mede entie dier tijt</l>
<l>Maette daer oec, des seker sijt,</l>
<l>Menigen man, dat verstaet.</l>
<l n="3200">Int leste so droech so haer raet.</l>
<l>Sider meer dat dus es comen,</l>
<l>Dat sijt anders wilden begomen,</l>
<l>Want Peter van Arragoen was doet.</l>
<l>Oec wildemen secgen daer albloet,</l>
<l n="3205">Datten sijn sone hadde vergeven.</l>
<l>Om dese sake niet langer bleven</l>
<l>Die onse daer, ende keerden al.</l>
<l>Daer gesciede .i. scone geval</l>
<l>Den bastaerd van Wesemale,</l>
<l n="3210">Dat hi versloech tenen male</l>
<l>Twe ridders, in een water vorwaer,</l>
<l>Die beide op hem streden daer.</l>
</div>
<div type="subchapter"><head type="subchapter"><pb n="1,390"/> <hi rend="bold">Vanden hertoge van Brabant, ende den lande van Limborch. xliiij. </hi></head>
<l>Na dit doen, dit es waer,</l>
<l>Dat in Vrancrike gesciede daer,</l>
<l n="3215">So began .i. orloge groet</l>
<l>Tusscen dien hertoge entie genoet</l>
<l>Die hem Limborch wilden ontkeren.</l>
<l>Vif jaer twesten dese heren,</l>
<l>Ende ic sal u secgen bi wat dingen.</l>
<l n="3220">God hi wilde dies gehingen</l>
<l>Dattie gra inne wel vermogen</l>
<l>Van Gelre, die dochter was shertogen</l>
<l><pb n="1,391"/> Van Limborch, sonder oer starf;</l>
<l>Entie naeste daer af, als bedarf,</l>
<l n="3225">Wilden comen tsinen geherve</l>
<l>Na die wet ende na bederve;</l>
<l>Ende dat was vanden Berge die grave,</l>
<l>Diere gebortech doe was ave.</l>
<l>Mar die grave wasser binnen</l>
<l n="3230">Van Gelre, ende wouts hem niet kinnen.</l>
<l>Doen dit die grave verstoet, te hant</l>
<l>Ontboet [<hi rend="italic">hi</hi>] den hertoge van Brabant,</l>
<l>Ende droech hem op daer sijn recht</l>
<l>Vanden lande van Limborch slecht,</l>
<l n="3235"><pb n="1,392"/> In alden rechte dat hem was bleven.</l>
<l>Dit ward gevorward ende bescreven.</l>
<l>Ende so vast oec ondercnocht</l>
<l>Ende met huwelike so toe brocht.</l>
<l>Dat niemen en mocht af quiten,</l>
<l n="3240">Hine woude den hertoge onrecht witen.</l>
<l>                Hier na ward so vele gedaen,</l>
<l>Dattie hertoge sonder waen</l>
<l>Int lant van Limborch quam met here.</l>
<l>Die Scavedriesce met haerre were</l>
<l n="3245">Ende oec mede her Molrepas,</l>
<l>Rieden beide den hertoge das,</l>
<l><pb n="1,393"/> Dat hijt dlant soude bestaen</l>
<l>Met stride: [<hi rend="italic">t</hi>]soude in hant gaen.</l>
<l>Ende oec wordense daer sine man.</l>
<l n="3250">Aldus die werringe irst began,</l>
<l>Die geduerde .v. jaer</l>
<l>Eer si gehent ward vor waer.</l>
<l>Dus quam die hertoge irst int lant</l>
<l>Van Limborch, ende stichte brant.</l>
<l n="3255">Alse rechtere ende alse here.</l>
<l>Dit beneden alle nu sere</l>
<l>Die heren tusscen Mase ende Rijn,</l>
<l>Die alle sworen, die daer sijn,</l>
<l>Dat si den hertoge selen deren</l>
<l n="3260">Met al hare hulpen, ende weren.</l>
<l><pb n="1,394"/> Hier was vele toe gewrocht:</l>
<l>Die heren worden hem al ontcocht.</l>
<l>Die biscop van Coelne waser een,</l>
<l>Die vore metten hertoge sceen:</l>
<l n="3265">Om Wassenberge ginc hijs hem af,</l>
<l>Datmen hem over gelt gaf.</l>
<l>                Van Gelre oec die grave,</l>
<l>Die Limborch niet wilde gaen ave,</l>
<l>Hi was mede thertogen man,</l>
<l n="3270">Ende na sijn maech oec nochtan;</l>
<l>Ende hier omboet hem die hertoge saen,</l>
<l>Dat hijs in effeninge wilde gaen,</l>
<l><pb n="1,395"/> Na alle gescienesse, sonder gevecht,</l>
<l>Oft na vonnes des coninc echt.</l>
<l n="3275">Dit bleef staende tusscen [<hi rend="italic">hem</hi>] tween,</l>
<l>Dat des ne volgede haer negeen.</l>
<l>Om dit ward die hertoge verbolgen.</l>
<l>Ende wilde hem des nember volgen.</l>
</div>
<div type="subchapter"><head type="subchapter">Hoe die hertoge den casteel brac te Limborch, ende voer vord. xlv. </head>
<l>Dus dede die hertoge saen gereiden</l>
<l n="3280">Tors ende te voet, sonder beiden,</l>
<l>Ende toech over Mase saen</l>
<l>Int lant van <hi rend="italic">Valk</hi>enborch, sonder waen,</l>
<l><pb n="1,396"/> Ende heeft daer enen tor bestreden</l>
<l>Dien hi wan met vromicheden.</l>
<l n="3285">Limale so hiet die casteel</l>
<l>Doen vernamen dit riveel</l>
<l>Die heren sine wedersaken,</l>
<l>Alle die tusscen Tricht ende Aken</l>
<l>Waren ende mede toten Rine,</l>
<l n="3290">Quamen toten hertoge in scine.</l>
<l>Sonder allene, alsict vernam,</l>
<l>Moelrepas entie van Wi<hi rend="italic">t</hi>ham.</l>
<l><pb n="1,397"/>                 Doen dit die hertoge verstoet,</l>
<l>Trac hi vort met overmoet</l>
<l n="3295">Int lant van Limborch tote Gulpen.</l>
<l>Daer quam sijn swager hem te hulpen,</l>
<l>Van Ludike die biscop Jan,</l>
<l>Entie lantgrave, .i. edel man,</l>
<l>Des hertogen oem, Heynrijc van <hi rend="italic">H</hi>essen,</l>
<l n="3300">Hine brachte daer mar hem sessen.</l>
<l>Want hi quam onversien.</l>
<l>Ander hulpe en had te dien</l>
<l><pb n="1,398"/> Die hertoge groet no clene</l>
<l>Dan van sinen lande allene;</l>
<l n="3305">Daer hi nochtan met groter eren</l>
<l>Mede verbeide alle der heren</l>
<l>Die quamen met enen stouten moede,</l>
<l>Ende waenden [<hi rend="italic">den</hi>] hertoge sonder hoede</l>
<l>Hebben vonden ende onder gedaen.</l>
<l n="3310">Mar doen sijn sagen so wijchgier staen,</l>
<l>Die Brabanters ende in een gesteken,</l>
<l>Lieten si haer hoge spreken</l>
<l>Ende dorsten vorward comen niet.</l>
<l>Want si dochten haer verdriet.</l>
<l n="3315">Om dit doen daer tusscen reden</l>
<l>Minderbroeder, die tusscen beden</l>
<l><pb n="1,399"/> Den pays so hebben gesproken,</l>
<l>Datter die strijt met ward te broken.</l>
<l>Mar die gemeinte van Brabant,</l>
<l n="3320">Die wile datmen den raet vant,</l>
<l>So most mense weren daer met crachte,</l>
<l>Eer mense daer te ponte brachte,</l>
<l>Tot dattie soene was gesproken;</l>
<l>Dus ward dat orloge daer te broken.</l>
<l n="3325">Dit was den hertoge een groet ere:</l>
<l>Daer jegen hem was so menich here</l>
<l>Met here, alsic u hier sal noemen.</l>
<l>Die biscop van Coelne waser comen,</l>
<l>Van Gelre, van Cleve, van Guulke mede,</l>
<l n="3330">Tybaut van Lorein der stede,</l>
<l><pb n="1,400"/> Van Assou, van Spa[<hi rend="italic">n</hi>]hem, van <hi rend="italic">N</hi>ewenaren,</l>
<l>Van Solmese, van Sal<hi rend="italic">m</hi>en: dese graven waren</l>
<l>Alle comen daer te wige,</l>
<l>Met menigen man daer ic af swige.</l>
<l n="3335">                Ende hoe die sone ward gedaen</l>
<l>En conste mi niement doen verstaen;</l>
<l>Mar opten grave waren sijs bleven</l>
<l>Van Vlaendren, dat hi soude geven</l>
<l>Met vrienscapen, sonder striden,</l>
<l n="3340">Elken sijn recht in beiden siden.</l>
<l><pb n="1,401"/> Dit secgen ward also versmord,</l>
<l>Dattie grave niet brachte vord</l>
<l>Entie vede quam weder saen,</l>
<l>Alse gi hier nu selt verstaen.</l>
</div>
<div type="subchapter"><head type="subchapter">Hoe Cone Swabbe ward gevaen. xlvi. </head>
<l n="3345">Her Coene Swabbe was drossate</l>
<l>Te Limborch, die gerne onmate</l>
<l>Opten hertoge hadde gedaen,</l>
<l>Ende in Daelhem sonder waen</l>
<l><pb n="1,402"/> Hi reet stoutelike ende stichte brant.</l>
<l n="3350">Dies ward geware daer te hant</l>
<l>Van We[.]geseten her Reinier,</l>
<l>Die castelein, .i. ridder fier,</l>
<l>Vander borch te Daelhem,</l>
<l>[<hi rend="italic">Ende reet stoutelike daer an hem</hi>]</l>
<l n="3355">Ende heeften daer gevaen nu</l>
<l>Ende vele siere mage, dat seegie u.</l>
<l>En was in Limborch geen int lant</l>
<l>Daer ane was soe goet pant,</l>
<l><pb n="1,403"/> Want ane heren Cone stont</l>
<l n="3360">Lo<hi rend="italic">n</hi>si, Herve, Liboes, Spremont.</l>
<l>Dit waren vire vaste castele;</l>
<l>Dese hilt hi tsinen dele.</l>
<l>Den hertoge sindemen dese gereit.</l>
<l>Diese te Genepie heeft geleit,</l>
<l n="3365"><pb n="1,404"/> Daer si lagen tharen onwille.</l>
<l>                Nu swige wi van desen stille,</l>
<l>Ende sal u van heren Walraven tellen.</l>
<l>Die comen was met sinen gesellen</l>
<l>Vor Tricht, ende dede ontsteken</l>
<l n="3370">Een huus. Dit wilden wreken</l>
<l>Van Tricht die gemeine liede,</l>
<l>Die daer uut trocken met groten gediede;</l>
<l>Entie van Mille, dbiscops scouthede,</l>
<l>Ende ander serjante oec mede</l>
<l n="3375">Volgeden der gemeinte opt velt</l>
<l>Daer men street met groter gewelt;</l>
<l><pb n="1,405"/> Mar int leste bleven [<hi rend="italic">si</hi>] gevaen.</l>
<l>Doen waest metten andren gedaen:</l>
<l>Want doen haer leitsman was op genomen,</l>
<l n="3380">Moesten si ter hant comen.</l>
<l>Doen dede men[<hi rend="italic">t</hi>] den hertoge verstaen,</l>
<l>Die hem sende helpe saen,</l>
<l>Daer si bi worden so vermogen</l>
<l>Datsi int lant van Valkenborch togen.</l>
<l n="3385">Ende branden ende roveden sere:</l>
<l>Ende daden scade sevenvout mere</l>
<l>Dan hi hem hadde gedaen.</l>
<l>Si togen tot Rode, sonder waen,</l>
<l><pb n="1,406"/> Vordien casteel, dat secgic u,</l>
<l n="3390">Daer si sere op streden nu,</l>
<l>Dat hem lettel goet bescoet.</l>
<l>Daer vore ward gescoten doet</l>
<l>Her Wenemaer van Gimmeningen.</l>
<l>Dat was scade, want sonderlingen</l>
<l n="3395">Was hi die beste diemen weet</l>
<l>In enich lant verre of breet:</l>
<l>Hi was Brabant scadelijc ter dode.</l>
<l>Hier om keerdemen doe van Rode.</l>
</div>
<div type="subchapter"><head type="subchapter"><pb n="1,407"/> <hi rend="bold">Hoe her Walraven op Trec[</hi><hi rend="italic">h</hi><hi rend="bold">]t quam, ende hoese shertogen liede sconfierden. xlvij.</hi></head>
<l>In desen tiden daer ic spreke of,</l>
<l n="3400">So hilt die biscop enen hof</l>
<l>Van Coelne te Nuessen gereet;</l>
<l>Daer hem vertelt was dat leet</l>
<l>Dat haren Wa[<hi rend="italic">l</hi>]raven was gedaen.</l>
<l>Echt sweren dese heren saen,</l>
<l n="3405">Die daer tsinen hove waren comen,</l>
<l>Die ic u hier nu sal noemen:</l>
<l><pb n="1,408"/> Van Lusselborch die grave,</l>
<l>Ende sijn broeder haer Walrave,</l>
<l>Ende van Gelre, ende ander heren</l>
<l n="3410">Maecten hem nu vast int keren,</l>
<l>Ende quamen te Valkenborch gerant</l>
<l>Ende maecten ene gaderinge thant</l>
<l>Harde starc ende harde groet;</l>
<l>Ende voeren <hi rend="italic">tote Wijc</hi> met haer coenroet,</l>
<l n="3415">Oft sijt thant souden winnen.</l>
<l>Mar te Tricht waren binnen</l>
<l><pb n="1,409"/> Cone ridders sonder gebreke:</l>
<l>Her Heynrijc van Gasebeke,</l>
<l>Ende van Diest her Arnout,</l>
<l n="3420">Ende daer toe ander ridderen stont;</l>
<l>Ende menich vrome serjant</l>
<l>Was daer doe uut Brabant,</l>
<l>Die ten stride waren vluege.</l>
<l>Te bro<hi rend="italic">k</hi>en was doe die bruege,</l>
<l n="3425">Die [<hi rend="italic">tusscen</hi>] Tricht ende Wijc[.] ginc.</l>
<l>Nochtan algader dese dine</l>
<l>En bescoet daer niet van enen ase,</l>
<l>Sine [<hi rend="italic">gingen</hi>] op planken over die Mase,</l>
<l><pb n="1,410"/> Ende op hou<hi rend="italic">t</hi>e mede alsoe,</l>
<l n="3430">Ende wederstoeden die viande doc</l>
<l>Met stouten moede, so vromelike,</l>
<l>Dat her Walraven dapperlike</l>
<l>Moesten daer met scanden keren,</l>
<l>Ende oec mede sine hulperen.</l>
<l n="3435">                Doen voer hi van daer met hoverden,</l>
<l>Ende wilde tshertogen onwerden</l>
<l>Verberren dlant van Daelhem daer.</l>
<l>Toter borch bre<hi rend="italic">n</hi>dijt vor waer,</l>
<l>Ende met banieren al ontploken:</l>
<l n="3440">Doen docht hem dat hi was gewroken.</l>
<l><pb n="1,411"/> Dus ward dat orloge harde swaer</l>
<l>Dat si hadden [<hi rend="italic">onder</hi>] hem daer.</l>
<l>Diet al soude wel bescriven</l>
<l>Ende niet en liete achter bliven.</l>
<l n="3445">Daer horde vele scrivens toe.</l>
<l>                Om dese sticken so quam doe</l>
<l>Die hertoge selve met herecrachte</l>
<l>Te Herve binnen, ende brac die grachte</l>
<l>Die daer om gemaect waren;</l>
<l n="3450">Om datsi op Daelhem waren gevaren,</l>
<l>Daer om verbernde Herve ter stont</l>
<l>Alte male tot inden gront;</l>
<l><pb n="1,412"/> Entie van Herve vloen hem voren</l>
<l>Gemeinlike op enen kerc<hi rend="italic">t</hi>oren.</l>
<l n="3455">Daer na quam stolike her Walraven,</l>
<l>Ende bernde Lo<hi rend="italic">m</hi>elle, .i. dorp, ave,</l>
<l>Dat optie Kempine gelegen is.</l>
<l>Noyt meer, sijt seker dis,</l>
<l>Sone dede scade haer ne geen</l>
<l n="3460">In desside der Mase over een.</l>
</div>
<div type="subchapter"><head type="subchapter">Vandien van Aken ende shertogen liede. xlviij. </head>
<l>Nu gevielt in deser wise</l>
<l>Dattie van Aken gebrac spise.</l>
<l><pb n="1,413"/> Entie viande ontboden dat,</l>
<l>Datsi verhongeren souden die stat,</l>
<l n="3465">Ende tort yemen oec die daer in</l>
<l>Vitaelge brachte meer oft min.</l>
<l>Om dese word, in waren saken,</l>
<l>Was doen spise gesent tAken</l>
<l>Met stouten moede sonder vrese.</l>
<l n="3470">Si waren so lange in dese rese,</l>
<l>Had yemen op hem dorren striden.</l>
<l>Dat hi van Coelne wel te tiden</l>
<l>Comen ware tot daer vort;</l>
<l>Dit daden daer, om die word</l>
<l n="3475">Die si vore hadden geseit.</l>
<l>Doen quamen si van Aken gereit,</l>
<l><pb n="1,414"/> Ende hebben die [<hi rend="italic">spise</hi>] daer ontfaen;</l>
<l>Ende dander keerden weder saen</l>
<l>Die rechte strate te Tricht ward.</l>
<l n="3480">Mar qualike vergouden dese vard</l>
<l>Die van Aken den hertoge saen.</l>
<l>Niet lange na dit, sonder waen,</l>
<l>Ward daer geslegen die stormclocken.</l>
<l>Om al die gemeente te gader locken:</l>
<l n="3485">Ende dit was daer bi gedaen,</l>
<l>Datsi wilden daer verslaen</l>
<l>Tshertogen liede die waren daer in,</l>
<l>Dies hem versageden meer no min.</l>
<l>Doen si wisten wat dit was,</l>
<l n="3490">Quamense op enen hornec na das</l>
<l><pb n="1,415"/> Stoutelike gescard wale.</l>
<l>Daer was mijn here van Wesemale,</l>
<l>Ende van Ysche her Arnout,</l>
<l>Ende oec mede her Berwout,</l>
<l n="3495">Her Lonijs van Boutersseem was daer,</l>
<l>Ende haer Jan van Rotselaer,</l>
<l>Ende vromer serjant .i. groet deel.</l>
<l>Hem quam te helpen oec Serveel,</l>
<l>Die uter stat oec ward geboren.</l>
<l n="3500">Doen die ander hem quamen voren.</l>
<l>Liep in her Lonijs, sonder waen,</l>
<l>Van Boutersseem, ende velde saen</l>
<l><pb n="1,416"/> Hare baniere, ende sloech doet</l>
<l>Haren Tieleman, die dit conroet</l>
<l n="3505">Op hem bracht, ende hier met saen</l>
<l>Was dat striden daer gedaen.</l>
<l>Daer bleef siere dochter man oec doet.</l>
<l>Die scoutheit in die kerke ontscoet,</l>
<l>Ende dies met hem wilden plechten.</l>
<l n="3510">Wie sach nie dus ongelijc vechten?</l>
<l>Daer waren si hondert comen an</l>
<l>Jegen enen shertogen man;</l>
<l>Nochtan verwonnen si den strijt.</l>
<l>                Nu oec wel in deser tijt</l>
<l n="3515"><pb n="1,417"/> So was die biscop van Coelne comen,</l>
<l>Met stouten lieden, ende met vromen,</l>
<l>Ende heeft Karpen die borch verbert,</l>
<l>Dies die hertoge ward verert.</l>
<l>Ende doen voer hi tAken na dat.</l>
<l n="3520">Ende wilde dat oec maken mat.</l>
<l>Twe kerctorre veldi daer</l>
<l>Bider stat. Mar daer naer</l>
<l>Trocken ute die van Aken,</l>
<l>Ende gouden den biscop dese saken.</l>
<l n="3525">Dus haddense onder hem daer strijt</l>
<l>Dicwile ende ter meniger tijt,</l>
<l><pb n="1,418"/> Die ic al niet can vertellen.</l>
<l>Daer na quam met vele gesellen</l>
<l>Die hertoge hem te hulpen,</l>
<l n="3530">Ende hi gaderde hem te Gulpen;</l>
<l>Daer quam hem ane menich man</l>
<l>Die ic niet genoemen can;</l>
<l>Van Borgoengen die hertoge rijc,</l>
<l>Ende sijn broeder her Heinrijc,</l>
<l n="3535">Ende menich grave ende baroen:</l>
<l>Van der Martsen, van Cessoen,</l>
<l>Van Simp[<hi rend="italic">o</hi>]el ende van Vindome,</l>
<l>Van Jastelgoen ende van <hi rend="italic">Crome</hi>,</l>
<l><pb n="1,419"/> Van Noville, van M<hi rend="italic">o</hi>morasi;</l>
<l n="3540">Pickarde, Fransoyse daer bi,</l>
<l>He<hi rend="italic">nu</hi>wire, Sampenose, Poytevine,</l>
<l>Borgenuione, Vlaminge, Artesine,</l>
<l>Haspegouwen, ende Hollant.</l>
<l>Dese quamen te hulpen Brabant;</l>
<l n="3545">Hier met quam die hertoge saen</l>
<l>Ende heeft Aken ontset gedaen.</l>
<l>                Binnen dat gesciede dese dinc,</l>
<l>So sende Philips die coninc</l>
<l><pb n="1,420"/> Den here van <hi rend="italic">N</hi>ele, hebbic verstaen,</l>
<l n="3550">Dat hi dit orloge op name saen</l>
<l>Ende ter soenen bringen soude,</l>
<l>Want die coninc Philips woude</l>
<l>Den hertoge voren met hem int lant</l>
<l>[<hi rend="italic">Van Arragoen</hi>] . . .</l>
<l n="3555"><pb n="1,421"/> Ende bleef echter daer <hi rend="italic">d</hi>i[<hi rend="italic">e</hi>] soene</l>
<l>In des graven Gijs doene,</l>
<l>In sier manieren alst was gesproken</l>
<l>Hier vor, dat valscelijc [<hi rend="italic">ward</hi>] te broken.</l>
<l>Dus latic staen nu dit doen,</l>
<l n="3560">Ende sal u secgen van Arragoen.</l>
</div>
<div type="subchapter"><head type="subchapter"><pb n="1,422"/> <hi rend="bold">Hoe die strijt weder began, die wile dat die hertoge tArragoen was. xlix. </hi></head>
<l>Die wile datmen in Arragoen</l>
<l>Was, so wies weder dit doen.</l>
<l>Want die hertoge had gelaten</l>
<l>Jegen sine valsce wedersaten</l>
<l n="3565">Heren Wouteren Bertoude,</l>
<l>Dat hi dlant jegen hem houde.</l>
<l>Doen dit den grave daer ward cont</l>
<l>Van Lussenborch, voer hi op Freppont</l>
<l><pb n="1,423"/> Ende wilden winnen dien casteel,</l>
<l n="3570">Alsi oec daden sonder heel.</l>
<l>Mar niet lange had die grave,</l>
<l>Her Reinier e<hi rend="italic">n</hi> deet winnen ave</l>
<l>Den grave met behindichede,</l>
<l>Ende deet starker maken mede.</l>
<l n="3575">                Aldus begonste weder dit leet,</l>
<l>Ende ward ye lanc so meer heet</l>
<l>Al die Mase, op ende neder.</l>
<l>Van Oessenine tot Hollant weder,</l>
<l>Want optie Mase hilt tien tide</l>
<l n="3580">Die here van Kuue altoes die side,</l>
<l><pb n="1,424"/> So dat selden was die ure,</l>
<l>Hine maket den grave van Gelre tsure</l>
<l>Met brande ende met rove mede,</l>
<l>Ende voret ten Grave in sine stede.</l>
<l n="3585">Om dit soe belach ten Grave</l>
<l>Die grave van Gelre; mar daer ave</l>
<l>Moesti keren, dat verstaet,</l>
<l>Want den here van Kuec quam toeverlaet</l>
<l>Van Brabant, mijn her Bertout,</l>
<l n="3590">Die monbor was, met gewout,</l>
<l>Ende van Gasebeke her Arnout,</l>
<l>Die was oec here van Breda stout.</l>
<l><pb n="1,425"/> Doen keerde die grave met sine roten.</l>
<l>Mar daer was her Tielman doet gescoten,</l>
<l n="3595">Die beste ridder .i. dire was</l>
<l>Ins graven heer, sijt seker das.</l>
<l>[<hi rend="italic">Deser stride was vele ende genoech:</hi>]</l>
<l>[<hi rend="italic">Het soude u dunken ongevoech</hi>,]</l>
<l>[<hi rend="italic">Diet al wilde doen bekinnen</hi>.]</l>
<l n="3600">[<hi rend="italic">Die hertoge die oec hier binnen</hi>]</l>
<l><pb n="1,426"/> [<hi rend="italic">Van Arragoen weder quam</hi>,]</l>
<l>Daer hi grote scade in nam,</l>
<l>Want sonder slach ende sonder stoet</l>
<l>Bleven daer vele heren doet:</l>
<l n="3605">Her Heinrijc van Gasebeke bleef daer,</l>
<l>Ende her Jan van Rotselaer,</l>
<l>Ende her Lonijs van Boutersheem,</l>
<l>Van Wavere her Jan met hem,</l>
<l>Ende vanden Bosche oec her Jan,</l>
<l n="3610">Ende van Brustene her Herman,</l>
<l>Ende van Versene her Pinkard,</l>
<l>Ende her Heinri<hi rend="italic">c</hi> <hi rend="italic">R</hi>i[<hi rend="italic">n</hi>]saerd.</l>
<l><pb n="1,427"/>                 Die hertoge ontfinc oec siecheit groet,</l>
<l>Dat hi waende sijn bleven doet;</l>
<l n="3615">Mar alst God wilde, hi bequam.</l>
<l>Die coninc van Vrancrike die daer nam</l>
<l>Die doet mede, ende sijn sone</l>
<l>Philips ward coninc na tgone</l>
<l>Alse dit niet lanc was gesciet,</l>
<l n="3620">Die Vlaendren brachte in swaer verdriet,</l>
<l>Als u hier na sal werden cont.</l>
<l>Nu hord van Limborch vord den gront.</l>
</div>
<div type="subchapter"><head type="subchapter"><pb n="1,428"/> <hi rend="bold">Van haren Walravene, ende vanden castele te L</hi><hi rend="italic">on</hi><hi rend="bold">sis.</hi></head>
<l>Doen die hertoge van Brabant</l>
<l>Weder comen was int lant.</l>
<l n="3625">Ward dat orloge dat hi liet</l>
<l>Noch felre dan hire af sciet.</l>
<l>Want va[<hi rend="italic">n</hi>]der Rotsen her Walrave</l>
<l>Was so wel metten grave</l>
<l>Van Gelre, dat hi hem beval</l>
<l n="3630">Limborch ende dat lant oec al.</l>
<l>Doen toech hi vor Lonsijs saen,</l>
<l>Ende wilde dat te winne bestaen.</l>
<l><pb n="1,429"/> Mar heren Coens Swabs sone</l>
<l>Hilt stoutelike dat gone,</l>
<l n="3635">Tot dat hem te hulpen quam</l>
<l>Die hertoge Jan, alsict vernam,</l>
<l>Ende brachte heren Conen mede saen,</l>
<l>Die sijn man ward, sonder waen,</l>
<l>Van Lo<hi rend="italic">n</hi>sis ende van Spremont,</l>
<l n="3640">Van Liboys, van Herve ter selver stont.</l>
<l>Doen dit vernam her Walrave,</l>
<l>Trac hi saen van Lo<hi rend="italic">n</hi>sis ave.</l>
<l>Dus diende vord getrouwelike</l>
<l>Her Cone, met sinen sone Heynrike,</l>
<l n="3645">Den hertoge van Brabant, dat verstaet.</l>
<l>Om dit visierden enen raet</l>
<l><pb n="1,430"/> Die heren alle, an Reinoude</l>
<l>Den grave van Gelre, dat hi soude</l>
<l>Sire dochter geven den grave Gi</l>
<l n="3650">Van Vlaendren; ende hier bi</l>
<l>Waendensi so starc werden,</l>
<l>Dat si den hertoge souden verherden</l>
<l>Beide van scatte ende van machte.</l>
<l>Daer men dese brulochte toe brachte</l>
<l n="3655">Daer was grote feeste gedreven,</l>
<l>Die bat waer achter bleven,</l>
<l>Want bi dien huwelike ward</l>
<l>Dat orloge weder alsoe hard,</l>
<l>Dat niemen en conde tien tide</l>
<l n="3660">Benemen, en quam tenen stride.</l>
<l><pb n="1,431"/>                 Des hertogen maech van Brabant,</l>
<l>Mijn her Florens van Hollant,</l>
<l>Swoer metten hertoge saen</l>
<l>Dat hi hem in staden soude staen.</l>
<l n="3665">Nochtan en quam hi nie daer mede</l>
<l>Daer men enich pongijs dede,</l>
<l>Mar hi dede doen scade groet</l>
<l>Den lande van Gelre ende wederstoet.</l>
<l>Daer na geviel. dattie grave</l>
<l n="3670">Van Gelre Tielne wilde doen ave,</l>
<l>Daer die here van Kuec lach binnen,</l>
<l>Die hem node soude laten winnen,</l>
<l><pb n="1,432"/> Mar trac ute jegen dat here.</l>
<l>Int lest verginc soe die were,</l>
<l n="3675">Datti<hi rend="italic">e</hi> grave moest achter tien,</l>
<l>Ende Tielne bleef in dere van dien.</l>
</div>
<div type="subchapter"><head type="subchapter">Van Bomelre warde ende van Tielne. li. </head>
<l>Die grave van Gelre was man</l>
<l>Thertogen, eer torloge began.</l>
<l>Nu haddi sine manscap op gegeven,</l>
<l n="3680">Ende was noch int goet bleven.</l>
<l>Hier toe geloefden hulpe saen</l>
<l>Die grave van Hollant; wantmen gaen</l>
<l><pb n="1,433"/> Noch riden en mochte, en waer alsoe</l>
<l>Datmen scepe had daer toe.</l>
<l n="3685">Die grave dede niet sijn belof;</l>
<l>Nochtan en keerde die hertoge niet of</l>
<l>Ende toech vaste daer ward;</l>
<l>Want van G<hi rend="italic">ie</hi>sene her Vastaerd</l>
<l>Heeft hem scepe gebracht toe,</l>
<l n="3690">Daer si met over voren doe.</l>
<l>Mar bander side stont doe gescard</l>
<l>Van Rothem mijn her Geraert,</l>
<l><pb n="1,434"/> Met clupplen ende met menigen pike.</l>
<l>Ende wanetse weren daer ten dike.</l>
<l n="3695">Mar en bescoet hem niet .i. spaen,</l>
<l>Want hi ward selve daer gevaen.</l>
<l>Dus wan die hertoge metten swarde</l>
<l>Eerlike daer nu Bomelre warde,</l>
<l>Daer die grave toe gesach,</l>
<l n="3700">Die bander side .i. water lach</l>
<l>Al gescard met sinen here.</l>
<l>Doen ontboet die hertoge mere</l>
<l>Den grave, dat hi achter toge,</l>
<l>So dat hi dwater liden moge:</l>
<l n="3705">Hi wilt striden comen daer,</l>
<l>"Oft ic trecke achter over waer</l>
<l><pb n="1,435"/> Ende geve u plaetse in de[<hi rend="italic">s</hi>]side,</l>
<l>Wildi op mi comen te stride;</l>
<l>Ende laet ons becorten harde</l>
<l n="3710">Tusscen ons lieden metten swarde."</l>
<l>                Die grave en wilde des niet,</l>
<l>Ende vaste te Tielle ward vliet</l>
<l>Ende verbar dat altemale,</l>
<l>Ende sloech doet also wale</l>
<l n="3715">Alle die hi daer binnen vant,</l>
<l>Dat [<hi rend="italic">grote</hi>] scade was Brabant.</l>
<l>                Na dit toech die grave op,</l>
<l>Ende met hem die biscop</l>
<l><pb n="1,436"/> Van Coelne, entie grave</l>
<l n="3720">Van Lusselborch, [<hi rend="italic">ende</hi>] her Walrave,</l>
<l>Ende menich ander hoge man</l>
<l>Trocken die Mase op vord an;</l>
<l>Want die grave Gi vor waer</l>
<l>Quam hem nu te hulpen daer,</l>
<l n="3725">Met menigen vromen man gereet.</l>
<l>Hier bi worden stout, godweet,</l>
<l>Ende wilden om dit op Trijcht varen,</l>
<l>Daer vele Brabanters binnen waren.</l>
<l>                Doent den hertoge cont ward.</l>
<l n="3730">Quam hi vaste daer ward</l>
<l>Ute Boemelre warde met sinen lieden,</l>
<l>Ende dede al sijn lant ontbieden</l>
<l><pb n="1,437"/> Dat daer saen te hem quam.</l>
<l>                Doen voren dander tot Witham</l>
<l n="3735">Over die Mase, doe sijt vernamen,</l>
<l>Ende wilden dat af doen tsamen;</l>
<l>Mar si worden daer so ontfaen,</l>
<l>Dat sijt lieten, ende voren saen</l>
<l>Te Longijs ward, sonder vieren,</l>
<l n="3740">Ende wilden dat asselgieren.</l>
<l>Mar mijn here her Geraert</l>
<l>Van Vivellinge, die borchgrave ward,</l>
<l><pb n="1,438"/> Hilt dit jegen alle die heren</l>
<l>xl. dage met grote<hi rend="italic">r</hi> eren,</l>
<l n="3745">Eer hem enige hulpe quam.</l>
<l>Ende doen die hertoge dit vernam,</l>
<l>Toech hi daer ward so stoutelike,</l>
<l>Met enen here so vreselike,</l>
<l>Dat alle die heren vloen van dien,</l>
<l n="3750">Eer si den hertoge conden gesien.</l>
<l>Van Coelne die valsce biscop</l>
<l>Hi toech te Wassenberge op;</l>
<l>Die grave van Vlaendren te Namen;</l>
<l>Die van Lusselborch si quamen</l>
<l n="3755"><pb n="1,440"/> Weder in te Limborch, mat;</l>
<l>Die grave van Gelre te Nuwer Stat.</l>
<l>Dus voer elc om sijn behout,</l>
<l>Al waren si te voren stout</l>
</div>
<div type="subchapter"><head type="subchapter">Van Dalem ende Neuwengrave. lij. </head>
<l>Dus voer die hertoge vorward wale,</l>
<l n="3760">Ende strueerde Reimersdale.</l>
<l>Te Woude, te Si<hi rend="italic">n</hi>eke, te Wilgenru,</l>
<l>Dese maecti alle scu.</l>
<l><pb n="1,442"/> Te Limborch voer hi sonder vieren</l>
<l>Ende deet daer om ontsteken sciere,</l>
<l n="3765">Daer die van Lusselborch sagen toe,</l>
<l>Die op Limborch lagen doe.</l>
<l>Moelne, huse verberdi gereet.</l>
<l>Dit was dien van Lusse[<hi rend="italic">l</hi>]borch leet,</l>
<l>Want haer suster dochter, die gravinne</l>
<l n="3770">Van Vlaendren, was daer mede inne,</l>
<l><pb n="1,444"/> Die van Vlaendren was comen uut,</l>
<l>Met feesten, spelen, alse .i. bruut,</l>
<l>Ende waende tharen vader varen.</l>
<l>Om dit waest hem te leder twaren.</l>
<l n="3775">Dus maketse die hertoge alle mat</l>
<l>Ende keerde te Brabant ward na dat,</l>
<l>Om den winter dien doen quam,</l>
<l>Die hem dat logieren benam.</l>
<l>                In desen tiden so dede oec mede</l>
<l n="3780">Die grave van Hollant groet onvrede</l>
<l>Den grave van Gelre ende scade,</l>
<l>Want hi ward nu te rade</l>
<l>Dat hi sere met cocgen sende,</l>
<l>Daer hi enen casteel met scende</l>
<l n="3785"><pb n="1,446"/> Diemen heet te Newen Grave;</l>
<l>Dien wonnen ende braken ave</l>
<l>Die Zeelanders ende Hollanders bede.</l>
<l>Driele, dat ondergaen was mede</l>
<l>Den hertoge, wan die here Jan</l>
<l n="3790">Van Kuec, ende deet maken vord an</l>
<l>So vaste, dat hi hilt ter tide</l>
<l>Bomelrewarde jegen alle stride.</l>
<l>                Die grave van Lusselborch scaemdem sere</l>
<l>Dat hi van Lo<hi rend="italic">n</hi>sis metter onnere</l>
<l n="3795">Keren moeste. Om dese saken</l>
<l>Dedi vander kerken maken</l>
<l>Van Spremont ene borch gerede,</l>
<l>Ende daer wildi dwingen mede</l>
<l><pb n="1,448"/> Spremont. Mar doent vernam</l>
<l n="3800">Die hertoge, hi sciere daer ward quam,</l>
<l>Nochtan waest vorst ende gesnuwet sere,</l>
<l>Ende elc, die voer metten here,</l>
<l>Moeste voeren selve sine spise,</l>
<l>Ende sijn orscoren in deser wise</l>
<l n="3805">An sijn gereide daer elc hinc,</l>
<l>Oft op sinen somer. Ende na die dinc</l>
<l>Voeren in Oseninc gereet,</l>
<l>Int wilste lant, verre ende breet,</l>
<l>Dat gelegen es in Aelmaengen,</l>
<l n="3810">Dore wout ende dore montaengen.</l>
<l>Ende doen die viande dat vernamen,</l>
<l>Vloensi van vare alle tsamen:</l>
<l><pb n="1,450"/>                 Eer die hertoge daer conste comen,</l>
<l>So had .i. bastaerd vernomen</l>
<l n="3815">Van dien van Lusselborch, dit doen,</l>
<l>Ende had daer bracht menigen baroen</l>
<l>Vore Hawelge, op enen pas,</l>
<l>Die so swaer te lidene was</l>
<l>Dat onmogelijc daer sceen,</l>
<l n="3820">Want al waer mer daer een</l>
<l>Man gestaen in die were,</l>
<l>En hadde cume met al sijn here</l>
<l>Alexander in sinen tiden</l>
<l>Mogen winnen ende over liden;</l>
<l n="3825">Want die Orte was harde diep,</l>
<l>Dwater, dat onder die montaenge liep.</l>
<l><pb n="1,452"/> Entie brucge was af te broken.</l>
<l>Nochtan ginc die hertoge stoken</l>
<l>Die den pas hoetde[<hi rend="italic">n</hi>], metten spieten,</l>
<l n="3830">So dat hem niene mocht bescieten</l>
<l>Dat gewere in genen dingen.</l>
<l>Daer bleven vanden Ose<hi rend="italic">n</hi>ingen</l>
<l>Wel .c. man geslegen doet;</l>
<l>Dander vloen dor die noet</l>
<l n="3835">Alle en wege metten bastard.</l>
<l>Daer volgede die hertoge allene ter vard.</l>
<l>Verre vor sine liede int wout,</l>
<l>Ende riep: "Keert u menichfout!</l>
<l>Ic ben die hertoge, ende hier allene:</l>
<l n="3840">Gi moget u wreken!" Mar gemene</l>
<l><pb n="1,454"/> Vloensi alle dor Hawelge vord.</l>
<l>Doen ward Hawelge sciere gestord,</l>
<l>Entie kerke van Spremont</l>
<l>Werd gebroken in den gront;</l>
<l n="3845">Entie borch ward gespiset saen</l>
<l>Vans shertogen wegen, sonder waen.</l>
</div>
<div type="subchapter"><head type="subchapter">Vanden grave van Baren enten biscop van Mes. liij. </head>
<l>In den somer oec hier naer</l>
<l>Rees een orloge harde swaer,</l>
<l>Tusscen den bisscop van Mes twaren</l>
<l n="3850">Ende dien grave van Baren.</l>
<l><pb n="1,456"/> Doen dit die hertoge vernam,</l>
<l>Quam hi te hulpen met menigen man</l>
<l>Ute Brabant, die niet waren traech,</l>
<l>Den grave van Baren, sinen maech.</l>
<l n="3855">Dus quamense met groter macht,</l>
<l>Over dach ende oec over nacht,</l>
<l>Dore hare viande lant</l>
<l>Met ontplokenre baniere thant.</l>
<l>                Doe dit die van Lusselenborch vernamen</l>
<l n="3860">Vanden hertoge, vielen si tsamen</l>
<l>Jegen den grave, nochtan was hi</l>
<l>Hare moeder broeder, seitmen mi.</l>
<l>Doen sprac hier toe een He<hi rend="italic">n</hi>ewier.</l>
<l>Van Linge mijn her Woutier,</l>
<l n="3865"><pb n="1,458"/> Een vroem ridder ende .i. vroet:</l>
<l>"Mine donct orberlijc noch goet,</l>
<l>Her grave van Lussenborch, here,</l>
<l>Dat gi den strijt haest so sere:</l>
<l>Hine sal so lichte niet sijn gedaen.</l>
<l n="3870">Want hiers van Brabant, sonder waen,</l>
<l>Ende van Vlaendren, ende van Vrancrike.</l>
<l>Menich vroem man sekerlike,</l>
<l>Die bitterlijc selen toe varen,</l>
<l>Ende oec mede die van Baren!</l>
<l n="3875">Al hebwi tvordeel int beginnen,</l>
<l>Hier es ter aventure dwinnen."</l>
<l>Met desen worden ward belet</l>
<l>Die strijt, ende .i. dach geset</l>
<l><pb n="1,460"/> Van perlemente, daer men vrede</l>
<l n="3880">Ende soene oec maecte mede.</l>
<l>Dus behilt die grave van Baren</l>
<l>Die hertoge van Brabant sijn ere twaren.</l>
</div>
<div type="subchapter"><head type="subchapter">Hoe die biscop van Coelne voer ins graven lant vanden Berge, ende die hertoge hem jegen. liiij. </head>
<l>Int ander jaer, te winter tiden,</l>
<l>So began weder dat striden</l>
<l n="3885">Tusscen den hertoge entie heren</l>
<l>Die hem dat lant wilden ontkeren.</l>
<l>Dese waren bi <hi rend="italic">N</hi>ussen opten Rijn</l>
<l>Vergadert, ende wilden gevaren sijn</l>
<l><pb n="1,462"/> Ins graven lant, ende brant stichten,</l>
<l n="3890">Vanden Berge, ende dat vercrichten,</l>
<l>Om dat hi thertogen hulper was.</l>
<l>Die hertoge vor daer ward dor das</l>
<l>Om dat hi dat wilde beweren.</l>
<l>Doen die biscop ende sine hulperen</l>
<l n="3895">Dat vernamen, keerden si</l>
<l>Tenen passe ter Arfenen bi.</l>
<l>                Doen die hertoge dat versach,</l>
<l>Dattie bisscop die Arfene belach</l>
<l>Datmense niet mocht over liden,</l>
<l n="3900">Doe wildise al omme riden,</l>
<l><pb n="1,464"/> Ende toech vord tote Duren,</l>
<l>Ende tot Legge<hi rend="italic">n</hi>ich wildijt aventuren;</l>
<l>Ende stichte daer ins biscops lant</l>
<l>Roef ende brant, so dat te hant</l>
<l n="3905">Die roec sloech so hoge op,</l>
<l>Dattene sach die biscop.</l>
<l>Doen togense alle te Lecgeningen ward,</l>
<l>Jegen den hertoge, met snelre vard.</l>
<l>                Mar van Lusselborch die grave,</l>
<l n="3910">Ende van Monyoye her Walrave,</l>
<l>Deen was ten Berge, dander ten Rode</l>
<l>Wel bereet, alse quame .i. bode</l>
<l><pb n="1,466"/> Vanden biscop, dat hi sonder waen</l>
<l>Hem soude comen te hulpen saen.</l>
<l n="3915">Dus liet die biscop hem weten,</l>
<l>Dat hi tusscen hem waer geseten,</l>
<l>Ende sine souden met desen dingen</l>
<l>Al omme ende om wel beringen.</l>
<l>Entie liede dier waren int lant</l>
<l n="3920">Riepen: "nu es die hertoge van Brabant</l>
<l>Inden stric wel gejaecht!"</l>
<l>Nochtan en ward hi nie versaecht,</l>
<l>Noch sine liede, te gere tijt,</l>
<l>Mar beiden vaste naden strijt</l>
<l n="3925"><pb n="1,468"/> Ende bleven toten avonde daer.</l>
<l>Ende om dat weder dat ward so swaer.</l>
<l>Trac die hertoge weder te Duren,</l>
<l>Daer des nachts bi ave<hi rend="italic">n</hi>turen</l>
<l>Een strijt ward, daer in bleef doet</l>
<l n="3930">Her Jordaen van Stoehem, .i. ridder goet,</l>
<l>Daer grote veede ave quam,</l>
<l>Dies hem sint menich an nam.</l>
<l>                Om dat weder, dat lelijc ward,</l>
<l>Ende omden winter, die quam hard,</l>
<l n="3935">So keerde die hertoge te Trijcht in</l>
<l>Sonder strijt meer no min.</l>
<l><pb n="1,470"/> Daer vant hi den biscop Jan</l>
<l>Van Ludeke, die wilde vord an</l>
<l>Int lant van Valkenborch riden</l>
<l n="3940">Op heren Walraven te dien tiden,</l>
<l>[<hi rend="italic">Entie</hi>] quam met enen here vermogen;</l>
<l>Want alle die gene quamen getogen</l>
<l>Met hem, die jegen den hertoge ware[<hi rend="italic">n</hi>]</l>
<l>Tote Valkenborch in gevare[<hi rend="italic">n</hi>].</l>
<l n="3945"><pb n="1,471"/> Daer lagen aldus met hem die heren,</l>
<l>Om dat sijt souden helpen weren,</l>
<l>Dat hem te cleinre vromen quam,</l>
<l>Want her Harman van <hi rend="italic">W</hi>i<hi rend="italic">tt</hi>ham</l>
<l>Reet ute op ene aventstonde</l>
<l n="3950">Tot bi Merssen, ende begonde</l>
<l>Op Valkenborch te stichten brant,</l>
<l>So dattie roec sloech op te hant</l>
<l>Datmenne tot Vorendale sach,</l>
<l>Daer Walrave ende sijn hulpe lach.</l>
<l n="3955"><pb n="1,472"/> Doe waenden si daer openbare</l>
<l>Alle, dattie hertoge ware.</l>
<l>Doen brakense op, ende gingen vlien,</l>
<l>Biscop, graven; geen achter sien</l>
<l>En was daer, noch weder keren.</l>
<l n="3960">Dus bleef dat striden vanden heren</l>
<l>Alden winter tot[<hi rend="italic">ten</hi>] somer toe.</l>
<l>Hier na seldi wel horen hoe</l>
<l>Des orlogen .i. inde sal wesen.</l>
<l>Mar dinge, die gesciede vor desen,</l>
<l n="3965">Zalic u vore nu vertrecken,</l>
<l>Eer ic u dorloge sal ontdecken.</l>
<l><pb n="1,473"/> Mar die Scavedriesce ende her Molrepas,</l>
<l>Dat orloge dat gedreven was</l>
<l>Tusscen hem, ent jagen ent vlien,</l>
<l n="3970">Ende her roven des si plien,</l>
<l>Dan mochte niemen doen verstaen.</l>
<l>Dit duerde wel .v. jaer, sonder waen,</l>
<l>Dattie hertoge dit anteerde</l>
<l>Jegen sine viande, ende hem verweerde;</l>
<l n="3975">Mar int leste, si u bekint,</l>
<l>Ward met enen stride gehint.</l>
</div>
<div type="subchapter"><head type="subchapter">Hoe die coninc van Ingelant op Irlant ginc striden. lv. </head>
<l>In desen tiden dat dit gesciede,</l>
<l>So quamen met scepen ut Irlant liede</l>
<l>Orlogen opten coninc van Ingelant,</l>
<l n="3980">Ende dese liede, alsict vant,</l>
<l><pb n="1,474"/> Waren ute Vlaendren geboren;</l>
<l>- Also alsict u seide hier te voren</l>
<l>Indie vierde pertie wel -</l>
<l>Daer dat ongeval gevel</l>
<l n="3985">Dat vermord was die grave</l>
<l>Tsente Donaes. Dese daer ic u ave</l>
<l>Spreke, waren van dien geboren</l>
<l>Die de mord wrochten voren.</l>
<l>Nu woenden dese in Irlant,</l>
<l n="3990">Ende hadden daer verworven lant</l>
<l>Ane den coninc in deser maniere,</l>
<l>Datsi souden sonder faelgiere[<hi rend="italic">n</hi>]</l>
<l>Hem helpen houden des zees bort;</l>
<l>Ende haer landekijn geheten word</l>
<l n="3995">Van genen lieden Gerina.</l>
<l>Vele esser daer nu, alsiet versta,</l>
<l><pb n="1,475"/> Van dien geslachte; ende daer mede</l>
<l>Van Irlant die coninc dede</l>
<l>Op dene zide belecgen die zee;</l>
<l n="4000">Ende bander side so dede hi mee</l>
<l>Met sinen ridders groten stoet</l>
<l>Op Ingelant. Dies verdroet</l>
<l>Die metten coninc van Irlant waren,</l>
<l>Want hise daer met .ij. scaren</l>
<l n="4005">Beleide, van achter ende van voren.</l>
<l>Dus quamen die ander inden toren,</l>
<l>Om datmense aldus street.</l>
<l>Daer ward die wijch harde wreet,</l>
<l>Want doe die van Irlant sagen,</l>
<l n="4010">Dat sijt al moesten wagen,</l>
<l>Soudense metten live ontgaen,</l>
<l>Doen brakense op, sonder waen,</l>
<l>Over dene side met crachte;</l>
<l>So datsi quamen ut der hachte.</l>
<l n="4015">Mar eert daer toe mochte comen,</l>
<l>Was daer menigen dleven genomen</l>
<l>In beiden siden, dat verstaet.</l>
<l>Van desen stride, van deser daet,</l>
<l>Bleef menich rover opter zee,</l>
<l n="4020">Die sint menigen daden wee.</l>
<l><pb n="1,476"/> Tusscen Irlant ende Ingelant;</l>
<l>Ende Gales mede dede oec pant</l>
<l>Op Ingelant menige stont.</l>
<l>Hier na salict u maken cont</l>
<l n="4025">In dien tiden dat gevel.</l>
</div>
<div type="subchapter"><head type="subchapter comment">[Slot]</head>
<l>                Gerne soudic, constic wel,</l>
<l>Hier met des boecs .i. inde maken.</l>
<l>Gode biddic boven alle saken,</l>
<l>Ofticker yet in heb misdaen,</l>
<l n="4030">Dat hijt mi vergeve saen,</l>
<l>Ende dat hi mi den sin verlene</l>
<l>Die ander te maken vord gemene!</l>
</div>
</div>
<div type="chapter"><head type="chapter"><pb n="2,1"/> HIER BEGINT DIE DERDE BOEC VANDER VIFTER PARTIEN</head>
<div type="subchapter"><head type="subchapter">Hoe die grave van Assau coninc ward. I. </head>
<l>En gene pine en es so swaer</l>
<l>Alse tansiene openbaer</l>
<l><pb n="2,2"/> Die doet vor ogen, ende dan wel weet</l>
<l>Dat hi dier niet ontgeet,</l>
<l n="5">Hine moet bliven opter stat;</l>
<l>Ende dan .i. ander, die siet na dat,</l>
<l>Thans daer heerscap an gaet albloet</l>
<l>Daer die gene om leget doet,</l>
<l>Ja vergeven ofte verslegen,</l>
<l n="10">Oft in eniger ander wegen,</l>
<l>Hoet oec mach sijn toe bracht;</l>
<l>Dattie ander niet en dacht,</l>
<l>Niene penst: "dat mach gescien</l>
<l>Mi, dat wi van desen sien".</l>
<l n="15">Mar neent, die hoverdige gedochte,</l>
<l>Die algerne onder brochte,</l>
<l><pb n="2,3"/> Doetten vorward pensen in dien</l>
<l>Ende niewent achter ward sien;</l>
<l>Hi penst vord op sijn geval.</l>
<l n="20">Des anders verdriet telt hi al</l>
<l>Te niewete, ende hoept mede</l>
<l>Dat hi met siere behindichede</l>
<l>Boven sal comen clein ende groet,</l>
<l>Daer die gene om bleef doet.</l>
<l n="25">Dits een wel sot gepens,</l>
<l>Want daventure die haer ende gens</l>
<l>Gaet ende loept in alle lande.</l>
<l>Ende doet verwandelen so menigerhande</l>
<l>Dat gepensen ende dit visieren met.</l>
<l n="30">Ic wil, gi heren, dat gijt wet:</l>
<l>Al eest dat gijt viseert scone,</l>
<l>Het comt altoes na sine gewone;</l>
<l>Die tijt brinct die ure vort</l>
<l>Daer u viseren met ward versmort.</l>
<l n="35">Viseert dat gi wilt, gi heren,</l>
<l>Ic wil mi ter jeesten keren.</l>
<l>Van Assau Adolf, die grave,</l>
<l>Hine hilt oec twint daer ave,</l>
<l>Al sach hi d<hi rend="italic">aer</hi> met pinen groet</l>
<l n="40">Rodolve, die coninc was ter doet,</l>
<l><pb n="2,4"/> Dat conincrike daer vore houden.</l>
<l>Hi liets der aventuren gewoude[<hi rend="italic">n</hi>],</l>
<l>Ende ane ginct met stouten moede,</l>
<l>Dat hem na verginc tongoede.</l>
<l n="45">Dus ward Adolf te coninc gecoren,</l>
<l>Als wi dat incarnatioen horen</l>
<l>xij<hi rend='sup'>c</hi>. ende .lxxxviij. mede.</l>
<l>tAken quam hi oec ter stede,</l>
<l>Ende belaget; gelijc men pleget,</l>
<l n="50">Coninc ward hi daer geseget;</l>
<l>Ende voer van daer te Coelne ward,</l>
<l>Stoutelike ende onvervard;</l>
<l>Want hi hadde heren groet</l>
<l>In siere hulpen te derre noet.</l>
<l n="55">Die biscop van Coelne waser een</l>
<l>Die daer in siere hulpen sceen;</l>
<l>Ende van Triere die biscop met</l>
<l>Dede hem oec groet ontset</l>
<l>Ende groet soccors met sinen lieden;</l>
<l n="60">Die biscop van Me[<hi rend="italic">n</hi>]s met siere maysnieden</l>
<l>Halp hem oec sere der dinc</l>
<l>Hoe dat hi geworde coninc.</l>
<l><pb n="2,5"/>                 Dus eest gesciet alse gi hord:</l>
<l>Te Coelne quam hi also vord,</l>
<l n="65">Ende tAssau voer hi van daer.</l>
<l>Mar niet lange over waer</l>
<l>Sone mochti bliven daer met vreden,</l>
<l>Hine ward omt conincrike bestreden.</l>
<l>Hier [<hi rend="italic">na</hi>] salict u doen verstaen</l>
<l n="70">Hoe hem sine saken selen vergaen.</l>
</div>
<div type="subchapter"><head type="subchapter">Vanden parlemente dat om Limborch was, hoet weder began. ij. </head>
<l>In desen tiden, alse nu, gelach</l>
<l>Recht op enen tsinxen dach</l>
<l>Een parlement van desen heren,</l>
<l>Die den hertoge wilden ontkeren</l>
<l n="75"><pb n="2,6"/> Limborch, alst u es geseget.</l>
<l>Dit parlement was geleget</l>
<l>Te Valkenborch, daer was die [<hi rend="italic">grave</hi> </l>
<l><hi rend="italic">Van Gelre, ende her Waelrave,</hi> </l>
<l><hi rend="italic">Die biscop van Coelne, ende die</hi>] gravinne</l>
<l n="80">Van Vlaendren quam mede inne</l>
<l>Te Valkenborch, met geleide</l>
<l>Van Lusselborch haer broeder beide.</l>
<l>Entie hertoge van L<hi rend="italic">on</hi>si.</l>
<l>Dese heren warenre alle bi,</l>
<l n="85"><pb n="2,7"/> Ende daden den hertoge verstaen,</l>
<l>Datmen die soene soude ane vaen,</l>
<l>Ende elken laten daer sijn recht.</l>
<l>Dies si alle vergaten echt:</l>
<l>Want si lietent tparlement varen</l>
<l n="90">Ende die soen, ende viseerde[<hi rend="italic">n</hi>] daer nare[<hi rend="italic">n</hi>]</l>
<l>Hoe sijt dlant ontcrichten mochten</l>
<l>Met enen cope, die si volbrochte[<hi rend="italic">n</hi>]</l>
<l>Ane den grave, dat verstaet,</l>
<l>Van Lusselborch; met alder daet</l>
<l n="95"><pb n="2,8"/> Geloveden dit daer alle die heren</l>
<l>Hem hulpen te houden emmermeren.</l>
<l>Ende hier met waendensi doe saen</l>
<l>Datten hertoge soude ontgaen.</l>
<l>                Dese valsce raet saen ute quam.</l>
<l n="100">Soe dattie hertoge vernam,</l>
<l>Die sander dages vore den dage</l>
<l>Den vianden wilden lecgen lage.</l>
<l>Mar si hadden oec vernomen,</l>
<l>Eer die hertoge daer mochte comen,</l>
<l n="105">Ende waren van Valkenborch gevloen.</l>
<l>Doe die hertoge vernam dit doen,</l>
<l><pb n="2,9"/> Keerdi vord met ontplokenre baniere[<hi rend="italic">n</hi>].</l>
<l>Si .xv<hi rend='sup'>c</hi>., hordic visieren,</l>
<l>Dat hem serjante volgeden wel</l>
<l n="110">Op orsse, ende ten wapen snel.</l>
<l>Te Heymsberge was die biscop gevloen</l>
<l>Ende alle die heren. Daer volgedem doen</l>
<l>Die hertoge na, tote int lant</l>
<l>Van Wassenberge, ende stichte brant</l>
<l n="115">So na hem, dies geloeft.</l>
<l>Datmen sach vliegen over hoeft</l>
<l>Den roec den heren, daer men toc sach.</l>
<l>Om datmen soude doen gewach</l>
<l>Ende ewelike .i. gedinken sijn,</l>
<l n="120">Drincti sijn ors daer inden Rijn.</l>
<l><pb n="2,10"/> Vandaer voer hi te Bonnen ward.</l>
<l>Ende slichte mede den wijngard.</l>
<l>Vandaer wildi ten brule varen</l>
<l>Daer des biscops beesten in waren:</l>
<l n="125">Daer wildi in jagen met geninde</l>
<l>Beide met brecken ende met winde.</l>
<l>                Die wile dat hi dit dede,</l>
<l>So spraken omden lantvrede</l>
<l><pb n="2,11"/> Die beste vanden Coelneren,</l>
<l n="130">Ende .i. deel met hem der heren.</l>
<l>Dese clageden den hertoge saen</l>
<l>Over die roefhuse die daer staen.</l>
<l>Die hertoge hier op antworde gaf:</l>
<l>"Die hulpic gerne breken af!"</l>
<l n="135">Hier bi ward geverst dat jagen.</l>
<l>Over Woronc ginc eerst dat clagen;</l>
<l>Want, doemen seide vander ondaet,</l>
<l>Haddi daer op wel corten raet,</l>
<l>Ende es te Woronc ward gekeert.</l>
<l n="140">Enen tor, daer bi, heeft hi onteert,</l>
<l><pb n="2,12"/> Dieden proeft van Guelke dede lede.</l>
<l>Des ridders name was "die Vrede".</l>
</div>
<div type="subchapter"><head type="subchapter">Hoe Woronc belegen was entie biscop van Coelne hem gaderde. iij. </head>
<l>Dus [<hi rend="italic">es</hi>] die hertoge te Woronc comen.</l>
<l>Doen dit die biscop heeft vernomen</l>
<l n="145">Dat si vor Woronc gelogiert lagen,</l>
<l>Sendi te vrienden ende te magen</l>
<l>Ende seide, daer waer int lant comen</l>
<l>Een walvesch, die hem soude vromen;</l>
<l><pb n="2,13"/> Hi waer so verre binnen dike,</l>
<l n="150">Dlant souder af werden rike;</l>
<l>"In caens verweldegen niet geheel,</l>
<l>Elc come ende haels sijn deel!"</l>
<l>Selc ward blide om dit waerd,</l>
<l>Dien jamerlike berau der vaerd</l>
<l n="155">Eersi vanden walvesce scieden.</l>
<l>Aldus ontboet hi al den lieden.</l>
<l>Die gaderinge ward daer groet:</l>
<l>Si quamen alle die hi ontboet.</l>
<l>Daer quamen toe die Limborgeren,</l>
<l n="160">Van Lusselborch die grote heren,</l>
<l>Ende van Montyoye her Walrave,</l>
<l>Ende van Gelre oec die grave,</l>
<l>Tors ende te voet, met alden lieden</l>
<l>Diese mochten bidden ende ontbieden.</l>
<l n="165"><pb n="2,14"/> Dese gaderden bi <hi rend="italic">N</hi>usen nu;</l>
<l>Doe trockense vord, dat secgic u.</l>
<l>Woronc ere milen na.</l>
<l>Op enen saterdach, alsict versta,</l>
<l>Dat si op wilden ten hertoge keren,</l>
<l n="170">Woude die biscop Gode eren</l>
<l>Met ere missen die hi dcde,</l>
<l>Ende predecte daer den heren mede.</l>
<l>Dat hem God heeft toe gejaecht</l>
<l>Den walve[<hi rend="italic">s</hi>]ch daer hi na vraecht,</l>
<l n="175">Dats die hertoge van Brabant;</l>
<l>Hi es so verre geseilt int lant,</l>
<l>Hi moet hier bliven ende sine liede.</l>
<l>"Ic geve u, heren! tere miede</l>
<l><pb n="2,15"/> Haer grote orsse ende haren scat;</l>
<l n="180">In wil nember winnen an dat</l>
<l>Dan ic den hertoge heb gevaen".</l>
<l>Die Limborgeren antworden saen,</l>
<l>Dattie hertoge moeste sterven,</l>
<l>"Want hi wil onse geslachte onterven;"</l>
<l n="185">Al wildi al Brabant geven,</l>
<l>Sine lieten den dach niet leven.</l>
<l>"Doet daer met uwen wille dan,"</l>
<l>Sprac die biscop, "ende inden ban</l>
<l>Doe ic den hertoge ende sine hulperen!"</l>
<l n="190">Doe ne sachmen liede nie geberen</l>
<l><pb n="2,16"/> So blidelike, alsi daden alle</l>
<l>Vandes hertogen ongevalle,</l>
<l>Ende vanden gewinne daer hem af</l>
<l>Die biscop goeden troest gaf.</l>
<l n="195">                Doen dit sermoen was gesproken,</l>
<l>Warense sciere op te broken,</l>
<l>Ende gewapent, out ende jonc,</l>
<l>Ende trocken daer tot vor Woronc.</l>
<l>Si loeden op wagen, op kerren, seel</l>
<l n="200">Ende veteren, ende vingerlijn .i. deel,</l>
<l>Daer si die gene met souden binden</l>
<l>Die si vor Woronc selen vinden.</l>
<l>Daer ward doe oec .i. gedinge</l>
<l>Om die gevangene sonderlinge,</l>
<l n="205">Wire af soude hebben core.</l>
<l>                Doen dit den hertoge quam vore</l>
<l><pb n="2,17"/> Datsi quamen daer ward</l>
<l>Met haren here al gescard,</l>
<l>Doe dedi in die dageraet</l>
<l n="210">Messe singen, daer sochte raet</l>
<l>Menich man in sine gedochte,</l>
<l>Hoe hi die ziele behouden mochte.</l>
<l>Daer in ontfingense oec aldaer</l>
<l>Onsen Here; ofte daer naer</l>
<l n="215">Metten lichaem yet mesviele,</l>
<l>Dats gene scout had die ziele.</l>
</div>
<div type="subchapter"><head type="subchapter"><pb n="2,18"/> <hi rend="bold">Hoe die biscop hem scarde ende sine hulpe entie hertoge daer jegen. [</hi><hi rend="italic">iiij.</hi>]</head>
<l>Die vorste van Coelne es gescard</l>
<l>Ende hilt onder sinen standard</l>
<l>Onverre van Woronc, bi den Rine,</l>
<l n="220">Also machtech daer in scine</l>
<l>Oftmen niet mochte vellen.</l>
<l>In mocht u niet die heren vertellen,</l>
<l>Daer om latic dat hier varen.</l>
<l>Het quamen metter ander scaren</l>
<l n="225">Die Limborcheren ende haer coenroet,</l>
<l>Dat machtech was ende groet.</l>
<l><pb n="2,19"/> Die grave van Gelre quamer naer,</l>
<l>Ende brachte die derde scare daer,</l>
<l>Tors ende te voet so vermogen,</l>
<l n="230">Alse oft al vor hem soude bogen</l>
<l>Die daer jegen waren comen.</l>
<l>                Nu salic u shertogen scaren noemen.</l>
<l>Die hertoge ende sijn broeder, her Godevard,</l>
<l>Metten Brabanters, hilden gescard</l>
<l n="235">Stoutelike, in der geliken</l>
<l>Alse oft hise alle soude doen wiken</l>
<l>Die daer waren comen ten stride</l>
<l>Jegen hem bander side.</l>
<l>                Die ander scare dede maken</l>
<l n="240">Die grave van Loen, die provest van Aken,</l>
<l><pb n="2,20"/> Rivers<hi rend="italic">c</hi>eit, ende her Geraert</l>
<l>Van Guelke, ende her Sceivard,</l>
<l>Ende met hem vele heren</l>
<l>Die goet waren in der weren.</l>
<l n="245">                Die derde scare met conen gelate</l>
<l>Hilt daer over ene strate,</l>
<l>Ende die hadde wel bereet</l>
<l>Die grave vanden Berge, godweet,</l>
<l>Ende den Coel<hi rend="italic">n</hi>eren .i. deel,</l>
<l n="250">Mar al en warense niet geheel;</l>
<l>Ende .iiij. graven, wildijt merken,</l>
<l>Van Tekelborch ende vander Marken,</l>
<l><pb n="2,21"/> Van Waldecgen ende van Segenagen.</l>
<l>Dit waren die scaren die daer lagen.</l>
<l n="255">                Ende doen daer soude den stride naken,</l>
<l>Dedem menich ridder maken</l>
<l>In beiden siden. Na desen doene,</l>
<l>Voeren om vrede ende om soene</l>
<l>Broedere, ridders, ende comendore:</l>
<l n="260">Mar geen dinc dat hem quam vore</l>
<l>En mocht den pays gemaken daer.</l>
<l>Doen sprac die hertoge daer naer</l>
<l>Tsinen lieden: "gi selt nu dinken</l>
<l>Op u vorders, diemen sach winken</l>
<l n="265"><pb n="2,22"/> Nie van haren here, noch vlien!</l>
<l>Wildi nu daer na oec tien,</l>
<l>So sal ons grote ere gescien.</l>
<l>Siedi mi in hant gaen oft vlien,</l>
<l>Ic wil dat gi mi selve verslaet!"</l>
<l n="270">Sine word ende sine coene daet</l>
<l>Maketde sine liede wel stout.</l>
<l>Doen beval hi met gewout</l>
<l>Tween ridders sinen lichame,</l>
<l>Dat elc sijns ware name:</l>
<l n="275">Her Woutere van Warfengijs die ward</l>
<l>Daer toe gecoren, entie bastard</l>
<l>Diemen heet van Wesemale.</l>
<l>Hier af was hi bereet wale.</l>
</div>
<div type="subchapter"><head type="subchapter"><pb n="2,23"/> <hi rend="bold">Hoe die battaelgen vergaderen opden hertoge. v. </hi></head>
<l>Dus hilden te velde alle die scaren</l>
<l n="280">Die daer in beiden siden waren,</l>
<l>Lange stont opten dach.</l>
<l>Doen die hertoge dat gesach</l>
<l>Vraechdi, wat hem lette ter tijt</l>
<l>Dat si niet en sochten den strijt?</l>
<l n="285">Den hertoge ward geantword weder:</l>
<l>"Hets hier hoge ende [<hi rend="italic">daer</hi>] neder,</l>
<l>Ende daer sijn tusscen gracht ende straten,</l>
<l>Het scijnt dat sijt daer om laten;</l>
<l><pb n="2,24"/> Ende die daer over soude varen</l>
<l n="290">Moeste breken sine scaren;</l>
<l>Hier omme, wanic, laten sijt."</l>
<l>                Doen sachmen trecken ter selver tijt</l>
<l>Den biscop, met snelre vard,</l>
<l>Daer die Col<hi rend="italic">n</hi>eren lagen gescard,</l>
<l n="295">Ende vand[.]en Berge oec die grave.</l>
<l>Doen sendemen enen ridder ave</l>
<l>Toten hertoge, die seide: "Here!</l>
<l>U bidden ende begeren sere</l>
<l>Die vanden Berge entie Col<hi rend="italic">n</hi>eren,</l>
<l n="300">Want op hem comen die heren</l>
<l>Alle gekeert, ende bedi</l>
<l>Biddense dat gi hem staet bi."</l>
<l>Die grave van Verrenborch sprac ter tiden:</l>
<l>"Here, gine selt die strate niet liden,</l>
<l n="305"><pb n="2,25"/> Daer lage u achter sere an."</l>
<l>Die hertoge antworde hier op dan:</l>
<l>"Dan moete God nember geven,</l>
<l>Dat wi om sterven noch om leven</l>
<l>Houden vor grachten ende vor straten,</l>
<l n="310">Ende onse hulperen selen laten,</l>
<l>Daer wi toe sien, verwinnen;</l>
<l>Porre wi, laet ons den strijt beginnen!"</l>
<l>                Dus vorense over die grachte dare</l>
<l>Doen die biscop werd geware,</l>
<l n="315">Sloech hi daer ward saen met crachte,</l>
<l>Doen hi sach straten ende grachte</l>
<l>Den hertoge daer over liden.</l>
<l>Die Limborgeren ten selven tiden,</l>
<l>Die hilden in midden tfelt gescard,</l>
<l n="320">Sloegen oec ten hertoge ward</l>
<l><pb n="2,26"/> Metten biscop sonder sparen.</l>
<l>Tselves plach metter derder scaren</l>
<l>Die grave van Gelre, sonder waen.</l>
<l>Dus woude elc vor andren slaen;</l>
<l n="325">Want doet oft gevaen int ane rinnen</l>
<l>Waendensi den hertoge gewinnen.</l>
<l>Om dat si sijns daer gierech waren,</l>
<l>Braken si haer drie scaren.</l>
<l>                Doen dit sach van Wesemale</l>
<l n="330">Die bastaert, riep hi dese tale:</l>
<l>"Ic sie wel dat si strijts niet connen!</l>
<l>Slawi te hem, si sijn verwonnen,</l>
<l>Want haer scaren sijn te broken."</l>
<l>Doen hi dit hadde gesproken,</l>
<l n="335"><pb n="2,27"/> Hi hem vast te stride ward sciep.</l>
<l>Mijn her Rase haestelike riep</l>
<l>Van Ludekerke breet ende lanc:</l>
<l>"Si selen ons, an onsen danc,</l>
<l>Eer wijs wort weten, omringen."</l>
<l n="340">Doen riep vreselike: "Gi selt dringen!"</l>
<l>Mijn her Libbrecht van Dormale;</l>
<l>"Elc voge hem an andren wale,</l>
<l>So sal ons ere heden gescien!"</l>
<l>Doen riepense alle mettien:</l>
<l n="345">"Dicke, dicke! Ende elc dringe</l>
<l>Inden andren sonderlinge!"</l>
<l><pb n="2,28"/> Die van Lusselborch bander side</l>
<l>Troesten oec die haer te stride</l>
<l>Doen sprac die grave .i. ridder an.</l>
<l n="350">Van Haddemale her Herman.</l>
<l>"Her Herman, "seithi," bi uwer trouwen!</l>
<l>Na dien dat gijs moget scouwen,</l>
<l>Sele wi den sege hebben gewonnen?"</l>
<l>Her Herman sprac: "God moets ons onnen!</l>
<l n="355">Mar haer vorste scare geba<hi rend="italic">ert</hi> alsoe</l>
<l>Als oft si des stridens waren vroe.</l>
<l>Ic woude wi noch gescard waren</l>
<l>In drie, alse wi te voren waren;</l>
<l><pb n="2,29"/> So soudic mi te min ontsien.</l>
<l n="360">Ene scare hevet quaet jegen drien!"</l>
<l>Dit mestroeste den grave daer;</l>
<l>Nochtan en geliet hi hem daer naer.</l>
</div>
<div type="subchapter"><head type="subchapter">Hoe die strijt te Woronc began. vi. </head>
<l>In mocht u niemen nu bedieden,</l>
<l>Hoe meenlike met sinen lieden</l>
<l n="365">Die grave van Lusselenborch quam vore.</l>
<l>Een ridder, .i. ruyer vercoren,</l>
<l><pb n="2,30"/> Die metten hertoge comen was,</l>
<l>Sloecht irst werf daer inden tas;</l>
<l>Sijn name was her Frambach.</l>
<l n="370">Doen van Ysche her Arnout sach.</l>
<l>Liet hi mede ute rinnen.</l>
<l>Dies heren broeder van Hoesdinnen</l>
<l>Volgede mede, al was hi clerc,</l>
<l>Mar ridderlike was sijn were,</l>
<l n="375">Want grote porsse ende meswinde</l>
<l>Leet hi: daer bleef oec .i. inde</l>
<l>Van sinen nese, dat hi vercochte</l>
<l>Eerlike, daer hi den strijt sochte.</l>
<l><pb n="2,31"/> Aldus began den strijt dese drie.</l>
<l n="380">                Die Scavedriesche, in dander partie,</l>
<l>Baden van Lusselborch den grave</l>
<l>Dat hi hem tvore vechten gave,</l>
<l>"Want hier sijn die van Witham</l>
<l>Ende Molrepas, daer wi op gram</l>
<l n="385">Sijn alse van ouder vede."</l>
<l>Dit orloefde hem die grave gerede.</l>
<l>Dus sloegense daer si waenden vinden</l>
<l>Haer viande; mar si hilden tinden</l>
<l>Gebatelgeert ut haren swarde.</l>
<l n="390">Doen sloegen theren Godevarde,</l>
<l>Des hertogen broeder van Brabant,</l>
<l>Die hem daer met willeger hant</l>
<l>Weder ten gewere warp.</l>
<l>Daer ward die strijt harde scarp;</l>
<l n="395"><pb n="2,32"/> Want bi hem waren Walen.</l>
<l>Die hem also weder betalen,</l>
<l>Dat si van hem moesten keren.</l>
<l>                Doen sloegen in die Limborgeren</l>
<l>Ende riepen in den toevalle:</l>
<l n="400">"Slawi opten hertoge alle!"</l>
<l>Des biscop volc ende Gelrelant</l>
<l>Riep altenen opten hertoge van Brabant:</l>
<l>"Laet ons die ane ons slaen,</l>
<l>So hebwi dander alle gevaen!</l>
<l n="405">Dus ward daer dat ane riden</l>
<l>So vreselijc, ende dat striden,</l>
<l>Dat nieman des gelijcs en sach;</l>
<l>Ende dit geduerde wel inden dach</l>
<l>Rivelike so lange wile,</l>
<l n="410">Datmen riden soude .i. mile,</l>
<l><pb n="2,33"/> Eer yemen mochte bekinnen</l>
<l>Enech vordeel an dat winnen.</l>
<l>Nochtan dochte alle den heren:</l>
<l>Biscop, graven, den Limborcheren,</l>
<l n="415">Dat si die overhant sere namen</l>
<l>Int vergaderen daer si quamen,</l>
<l>Daer si drongen met starker vard</l>
<l>[<hi rend="italic">Vaste tolten hertoge ward</hi>].</l>
<l>Mar dan was wonder ne geen:</l>
<l n="420">Want hare was .vij. jegen een,</l>
<l>Ende haer scaren alle drie</l>
<l>Quamen op thertogen ene partie.</l>
<l>Nochtan drongense so sere jegen,</l>
<l>Al was die strijt ongewegen,</l>
<l n="425"><pb n="2,34"/> Dat hem .i. twint niet dat here</l>
<l>En scoffierde vanden achterkere;</l>
<l>Want si bleven gescard in een,</l>
<l>Watmense dranc ochte gereen,</l>
<l>Dat niemen op hem ne voer,</l>
<l n="430">Hine hadde te Coelne dorden moer</l>
<l>Alse wel mogen met crachte riden,</l>
<l>Alse dor hem ter uren liden.</l>
</div>
<div type="subchapter"><head type="subchapter">Vanden rove die si waenden hebben gewonnen daer. vij. </head>
<l>Hord wat int begin gesciede</l>
<l>Vanden stride. Vele liede</l>
<l n="435"><pb n="2,35"/> Reden ende liepen ten tenten ward,</l>
<l>Sere roepende optie vard:</l>
<l>"Slaet ende vaet ende print</l>
<l>Al dat gi vore u hier vint!</l>
<l>En laet somere, karre no wagen;</l>
<l n="440">Die Brabanters sijn alle verslagen,</l>
<l>Haer hertoge leget hier doet!"</l>
<l>Daer met waenden si tcoenroet</l>
<l>Vanden Brabanteren scofferen,</l>
<l>Datsi hem niet en souden weren.</l>
<l n="445">Mar ute Brabant en was nie man,</l>
<l>Van dattie strijt irst began,</l>
<l>Die dat anscijn omme keerde,</l>
<l>Watmen riep, watmen creyeerde,</l>
<l><pb n="2,36"/> Tot dattie strijt was gewonnen.</l>
<l n="450">Doen die viande ten tenten ronnen.</l>
<l>Liepen uten tenten voer<hi rend="italic">w</hi>art</l>
<l>Die cnechte alle te stride ward,</l>
<l>Ende riepen: "weerd u, edel Brabant!</l>
<l>Die hertoge heeft die overhant,</l>
<l n="455">Die van Lusselborch sijn doet,</l>
<l>Die biscop gevaen dor die noet,</l>
<l>Entie van Gelre sijn onder bleven!"</l>
<l>Die so grote bliscap dreven</l>
<l>Ende dat goet daer waenden winnen,</l>
<l n="460">Gingen doe vaste hene rinnen:</l>
<l><pb n="2,37"/> Sine quamen ten stride nember an.</l>
<l>Hier af was here ende leitsman</l>
<l>Een ridder, een drossate mede,</l>
<l>Ende met vorrade hi dit dede,</l>
<l n="465">Want hi waende dat soude wreken</l>
<l>Die Brabanters ende haer scaren breken.</l>
<l>                Doen die drossate dat vernam</l>
<l>Dattie hertoge boven quam</l>
<l>Ende sine heren onder gingen,</l>
<l n="470">Al dat hi mochte henen bringen</l>
<l><pb n="2,38"/> Roefdi doe ende wech voer.</l>
<l>Hem volgede na menich geboer,</l>
<l>Beide ridderen ende cnapen,</l>
<l>Die daer gingen dat goet rapen.</l>
<l n="475">Dus volgedense sonder weder keren</l>
<l>Den drossate, ende begaven haer heren.</l>
<l>Desen waren die irst werf sochte[<hi rend="italic">n</hi>]</l>
<l>Den vord daer men vlien mochte;</l>
<l>Daer hi menigen man ontleide,</l>
<l n="480">Die daer des strijts niet ontbeide.</l>
<l>                Die grave van Lusselborch, die here,</l>
<l>Hi settem doe met enen kere</l>
<l><pb n="2,39"/> Ten hertoge ward al dat hi mochte,</l>
<l>Entie hertoge diene oec sochte.</l>
<l n="485">Mar deen leet den andren, sonder dane;</l>
<l>Want daer was so groet bedranc</l>
<l>Int vergaderen, daer si quamen,</l>
<l>Dat si niene mochten versamen.</l>
<l>Mar al viel dat elc andren leet,</l>
<l n="490">Si vonden nochtan strijt gereet</l>
<l>Genindelike, sonder verdragen,</l>
<l>Beide van steken ende van slagen.</l>
</div>
<div type="subchapter"><head type="subchapter">Hoe die van Lusselenborch op heren Godevard reet. viij. </head>
<l>Mijn her Godevard hilt gescard</l>
<l>Besiden den hertoge vorward.</l>
<l n="495"><pb n="2,40"/> Tot hem quam die grave geslagen</l>
<l>Van Lusselborch. Doe dit sagen</l>
<l>Twee ridders, dochtense donmoet sere,</l>
<l>Ende voren ute om haren here</l>
<l>Te bewerne die felle vard.</l>
<l n="500">Her Woutere van Revie ende her Geraerd</l>
<l>Hieten dese ridders. Mar ondane</l>
<l>Desen tween, die grave ontwranc</l>
<l>Ende keerde te mijn her Godevard ward,</l>
<l>Die sijn ors sloech optie vard</l>
<l n="505"><pb n="2,41"/> Met enen wappere so opt hoeft,</l>
<l>Dat omme keerde al verdoeft</l>
<l>Vanden vianden openbare.</l>
<l>Doen waendense dat hi gevloen ware.</l>
<l>Neen hi niet, al toten inde</l>
<l n="510">En vloe hi om en geen meswinde.</l>
<l>Doen hi dus heren Godevarde vant</l>
<l>Ende gemeinlike die van Brabant</l>
<l>[. . .] so gedurich ende so hard,</l>
<l>Wildi weder ten hertoge ward,</l>
<l n="515"><pb n="2,42"/> Mochti dien doen gesinken,</l>
<l>Anders en condi niet gedinken</l>
<l>Dat hi boven mochte comen.</l>
<l>Daer bi riep hi enen vromen</l>
<l>Serjant, dien hi hier toe vercoes;</l>
<l n="520">Willem hiet hi, die Hardenoyes.</l>
<l>Doe dedi hem den helm ut tien</l>
<l>Om dat hi den hertoge woude sien,</l>
<l>Ende dede hem doe tot hem leiden.</l>
<l>In dien ewijch van hem beiden,</l>
<l n="525"><pb n="2,43"/> Mochtmen grote dade sien</l>
<l>Van hogen ridderscape gescien,</l>
<l>Want elc had andren sere begeerd;</l>
<l>Si lieten haestelike die sweerd</l>
<l>Ende gingen metten armen wringen,</l>
<l n="530">Wie andren onder mochte bringen.</l>
<l>Doch bleef elc in sijn gereide;</l>
<l>Want si waren so vroem beide,</l>
<l>Dat niet wale int beginnen</l>
<l>Deen iet opten andren mocht winnen.</l>
<l n="535">Dit en duerde doe niet lange,</l>
<l>Want die Brabanters met bedwange</l>
<l>Drongen den grave achter ward.</l>
<l>                Doe riep .i. Brabanter: "her losgard,</l>
<l><pb n="2,44"/> Waer vliedi nu? wan comdi hare?</l>
<l n="540">Die hertoge hout hier in sine scare,</l>
<l>Van u noch al onverbeten.</l>
<l>Ghi hebt u dicke wile vermeten</l>
<l>Hi moeste sterven, waer gine saecht;</l>
<l>Sieten hier noch al onversaecht!"</l>
<l n="545">                Des balch hem Wautier van Wes,</l>
<l>Een dies tgraven cnape es,</l>
<l><pb n="2,45"/> Datmen sinen here achter croet</l>
<l>Ende sprac desen lachter groet.</l>
<l>Om dit stac geen serjant</l>
<l n="550">Den hertoge doe van Brabant</l>
<l>Inde arm ene wonde,</l>
<l>Ende ontbrac ter selver stonde</l>
<l>Den Brabanteren te dier tijt;</l>
<l>Mar hi bleef na in den strijt</l>
<l n="555">Eerlike gevaen ende wale.</l>
<l>Van hem latic nu die tale.</l>
</div>
<div type="subchapter"><head type="subchapter">Haren Walravens doet, ende ander dinc. ix. </head>
<l>Daer dus achter was die grave,</l>
<l>Daer was niet verre af her Walrave,</l>
<l><pb n="2,46"/> Sijn broeder, die den strijt sochte</l>
<l n="560">Met enen vreseliken gedochte.</l>
<l>Mar dat was sciere gedaen;</l>
<l>Want hi was so weder staen,</l>
<l>Dat hi dierste was van hem allen</l>
<l>Die daer moesten ter eerden vallen.</l>
<l n="565">Mar eert gesciede, bat hi dare</l>
<l>Enen stouten ridder, dat hi vare</l>
<l>Te sinen broeder: hi hadde noet.</l>
<l>Dese ridder hiet her Berroet.</l>
<l><pb n="2,47"/> Hi sprac: "magic, ic sal daer comen,</l>
<l n="570">Al soude mi dlijf werden genomen."</l>
<l>Dus porde her Berroet sonder waen.</l>
<l>Mar hi ward sciere weder staen,</l>
<l>Dat hi niet comen conde ten grave.</l>
<l>Doen sach hi om, waer her Walrave</l>
<l n="575">Storte van sinen orsse neder.</l>
<l>Doen keerdi daer ward weder,</l>
<l>Ende vant sinen here doet.</l>
<l>Dat was scade ende jammer groet;</l>
<l>Want waer men ridderscap sal noemen</l>
<l n="580">Was her Walrave .i. der bloemen.</l>
<l><pb n="2,48"/> Her Berroet bleef daer oec gevaen;</l>
<l>Mar hi liet hem eer so slaen,</l>
<l>Dat hi starf eer hijs genas.</l>
<l>Die grave van Lusselborch oec na das</l>
<l n="585">Soude gerne wrek<hi rend="italic">en</hi> sijns broeder doet.</l>
<l>Hi dede die weringe nu so groet</l>
<l>Met sinen lieden, in weder wraken,</l>
<l>Dat si .ij. orsse doet staken</l>
<l>Daer die hertoge doe op sat;</l>
<l n="590">Mar men gout hem daer ter stat.</l>
<l>                Oec quam die porse groet daer ave</l>
<l>Op mijn her Raesse dus van Grave,</l>
<l>Die voerde thertogen baniere,</l>
<l>So dat sijn ors gevelt ward sciere,</l>
<l n="595"><pb n="2,49"/> Doe moeste die baniere vallen.</l>
<l>Om dat liet[<hi rend="italic">en</hi>] dat trompen met allen</l>
<l>Die trompeneers, dat si niene bliesen;</l>
<l>Si dochten dar <hi rend="italic">d</hi>ie zege verliesen.</l>
<l>                En sach nie man dat wonder bestaen</l>
<l n="600">Dattie hertoge daer heeft gedaen.</l>
<l>Doen sijn ors was gesteken,</l>
<l>Waren si sere tongereken;</l>
<l>Oec ward die banier op gehouden</l>
<l>Van Clause diemen heet van Ouden.</l>
<l n="605"><pb n="2,50"/> Daer na doese hem verwoech,</l>
<l>Namse daer vort ende droech</l>
<l>Wouter die heet vander Capellen.</l>
<l>Vandesen .ij. gesellen</l>
<l>Werd si daer gedragen weder,</l>
<l n="610">Dat si nie sint en quam neder</l>
<l>Toten inde, sonder waen.</l>
<l>Doen bliesen die bosinen saen.</l>
<l>Noch doe was daer so utermaten</l>
<l>Die porsse, dat daer moeste laten</l>
<l n="615">Die hertoge een ors daer hi op sat.</l>
<l>Uter porssen quam hi na dat,</l>
<l><pb n="2,51"/> Daer hem vander Hofstat [<hi rend="italic">her</hi>] Arnout</l>
<l>Een ors gaf, ende met gewout</l>
<l>Smeet hi dwers inden strijt.</l>
<l n="620">Een quam daer ter selver tijt</l>
<l>Dat Arnout doe saen gewan,</l>
<l>Ende volgede na den edelen man.</l>
</div>
<div type="subchapter"><head type="subchapter">Des graven doet van Lusselborch. x. </head>
<l>Doen die hertoge dwers sloech in,</l>
<l>Dat houdic wel in minen sin</l>
<l n="625">Dat hem si .xx. volgeden niet.</l>
<l>Mar coenre dade dan es gesciet</l>
<l><pb n="2,52"/> Hem, in dit dwers in slaen,</l>
<l>Sone canic u niet doen verstaen,</l>
<l>Ende oec selve dede metter hant.</l>
<l n="630">Doe quamen die van Brabant</l>
<l>Hem te hulpen harde sciere,</l>
<l>Ende sloegen neder die baniere</l>
<l>Van Lusselborch met gewelt.</l>
<l>Doe die baniere ward gevelt,</l>
<l n="635">Bleef selve die grave also mat,</l>
<l>Dat hi en hilt en gene stat:</l>
<l>Nu voer hi ute, nu quam hi in,</l>
<l>Mar te vliene droech nie sijn sin.</l>
<l>Want als hi uut was gevaren,</l>
<l n="640">Quam hi opten hertoge sonder sparen,</l>
<l><pb n="2,53"/> Dat hi int inde diere becochte.</l>
<l>Daer dus andren elc besochte,</l>
<l>Daer ward soe coenlike toe gerede[<hi rend="italic">n</hi>]</l>
<l>Ende so ridderlike gestreden,</l>
<l n="645">Dat niemen en conde doen verstaen.</l>
<l>Al moeste die grave onder gaen,</l>
<l>Hi weerdem alse sere nochtan,</l>
<l>Alse doen mocht enich man.</l>
<l>                Des hertogen cnecht een, Merbeke,</l>
<l n="650">Gaf des graven ors .i. steke,</l>
<l><pb n="2,54"/> Dat hem die darme ut hingen.</l>
<l>Doen sprac dit te desen dingen</l>
<l>Willem die Hardenoys, daer ic af seide:</l>
<l>"Mordere! Dit coepstu sonder beide!"</l>
<l n="655">Dat hi doe ontginc der doet,</l>
<l>Dat was wonder alte groet,</l>
<l>Vanden steken die si hem gaven.</l>
<l>                Nochtan dat ors des edels graven</l>
<l>Die bodelinge dus ut hingen,</l>
<l n="660">So droecht [<hi rend="italic">hem</hi>] noch na desen dingen</l>
<l>In die porsse weder omme.</l>
<l>Doen quam her Wout<hi rend="italic">er</hi>e vanden Bisdomme</l>
<l><pb n="2,55"/> Ende reet den grave te gemoete,</l>
<l>Ende staken metten swarde onsoete</l>
<l n="665">Dor den lichame; daer na saen</l>
<l>Viel hi neder, ende had gedaen.</l>
<l>Hi ward getret ende over rint</l>
<l>Met menigen orsse. Daer na sint</l>
<l>Worden verslagen .ij. bastarde,</l>
<l n="670">Hare broeder, die niet uten arde</l>
<l><pb n="2,56"/> Van Limborch en wilden keren.</l>
<l>Dus blevense doet bi haren heren.</l>
<l>                Bi deser doet bleef daer verloren</l>
<l>Beide wapen ende name vercoren</l>
<l n="675">[<hi rend="italic">Van Limborch</hi>] ewelike vorward an;</l>
<l>Want het bleef den hertoge an.</l>
<l>O wi! daer dese moesten doet bliven,</l>
<l>Wat sach men daer eerdade driven!</l>
<l><pb n="2,57"/> Ende doen oec dese waren doet,</l>
<l n="680">Quamen die Brabanters ut groter noet.</l>
</div>
<div type="subchapter"><head type="subchapter">   Hoe die biscop van Coelne ward gevaen. xi. </head>
<l>Nu quam van Coelne die biscop</l>
<l>Ende liep oec den hertoge op:</l>
<l>Hi wilden doden ofte vaen.</l>
<l>Mar dat ward so weder staen,</l>
<l n="685">Dat selve die biscop opten dach</l>
<l>Den hertoge nie en gaf slach</l>
<l>Want tallen staden ende tallen inden</l>
<l>Daer hi den hertoge waende vinden,</l>
<l><pb n="2,58"/> Vant hi so groten wederstoet,</l>
<l n="690">Dat hi keren moest dor den noet.</l>
<l>Metten biscop waren comen</l>
<l>Maselanders, hebbic vernomen,</l>
<l>Die te wine ent[.]e biere</l>
<l>Dobbelden, ende oec Ruyere,</l>
<l n="695">Omder Brabanter pard,</l>
<l>Daer si met haren ward</l>
<l>Dat gelach [<hi rend="italic">souden</hi>] gelden ende betalen.</l>
<l>Doen si quamen dese halen,</l>
<l>Lovetmense hem daer so diere,</l>
<l n="700">Datsi weder keerden sciere,</l>
<l><pb n="2,59"/> Ende lieten den biscop daer.</l>
<l>Hier af was leitsman over waer</l>
<l>Die borchgrave van Wassenberge.</l>
<l>                Die here oec van Heymsberge</l>
<l n="705">Sende siere liede daer .i. deel</l>
<l>Metten biscop; mar int riveel</l>
<l>En dorsti selve niet comen daer.</l>
<l>Dese twee lande over waer,</l>
<l>Heymsberge ende Wassenberge geheel,</l>
<l n="710">Ende met hem daer .i. groet deel</l>
<l>Diere geburten, si mosten laten</l>
<l>Met scanden des si hem vermaten.</l>
<l><pb n="2,60"/>                 Na dat dese sijn gevloen,</l>
<l>Sachmen daer na den biscop doen</l>
<l n="715">We[.]ringe starc ende harde groet,</l>
<l>Dat daer menich ridder bleef doet,</l>
<l>Ende oec menich stout serjant,</l>
<l>Eer si wouden gaen in hant.</l>
<l>Hier ontfinc die biscop loen</l>
<l n="720">Dat hi gaf valsch pardoen.</l>
<l>                Dit was her Godevard, ende sijn neven</l>
<l>Van Simpoel, die dus onder dreven</l>
<l><pb n="2,61"/> Den biscop. Doen sachmen saen</l>
<l>Die vanden Berge toe slaen,</l>
<l n="725">Entie Col<hi rend="italic">n</hi>eren met gereet.</l>
<l>Alse die biscop dese mere weet,</l>
<l>Riep hi ontfarmelike saen:</l>
<l>"Here her Godevard, ic blive u gevaen!</l>
<l>Hoet mi vore mine viande,</l>
<l n="730">Ende voert mi met u te lande.</l>
<l>Sien si mi, ic ben verslagen!"</l>
<l>Doene her Godevard horde clagen,</l>
<l>Ontfinc hine te genaden,</l>
<l>Ende lieten vanden live niet scaden.</l>
<l n="735"><pb n="2,62"/>                 Die grave vanden Berge doe bat</l>
<l>Heren Godevarde van Brabant dat,</l>
<l>Ende van Simpoel sinen neven,</l>
<l>Dat si hem den biscop [<hi rend="italic">wilden</hi>] geven;</l>
<l>Want hi salne shertogen wille</l>
<l n="740">Houden in gevancnesse stille.</l>
<l>Dus ward hi hem geleverd daer,</l>
<l>In alle dien ponten, over waer,</l>
<l><pb n="2,63"/> Dat hi niet soude saten mogen</l>
<l>Ensi bi wille des hertogen,</l>
<l n="745">Ende oec al der heren mede</l>
<l>Die metten hertoge sworen lants vrede.</l>
<l>                Die grave gegreep den biscop ter vard.</l>
<l>Doen hi hem geleverd ward,</l>
<l>Ende dede[<hi rend="italic">n</hi>] te hant over Rijn</l>
<l n="750">Te Mouen, daert dlant was sijn;</l>
<l>Daer deden die grave spannen wale.</l>
<l>Doen sprac die biscop dese tale:</l>
<l><pb n="2,64"/> "Nomne, wat heeft ons geweten</l>
<l>Die here van Valkenborch! <hi rend="italic">hine</hi> wilde <hi rend="italic">niet</hi> weten</l>
<l n="755">Dattie Brabanters striden consten;</l>
<l>Mar sint dat wi den strijt begonsten,</l>
<l>Hebbense ons wale doen bekinnen</l>
<l>Dattie werelt niet heeft binnen</l>
<l>So vrome liede noch so coene</l>
<l n="760">Alsi sijn van allen doene."</l>
</div>
<div type="subchapter"><head type="subchapter"><pb n="2,65"/> <hi rend="bold">Hoe die biscop gevaen ward, ende ander dinc. xij. </hi></head>
<l>Nu ward u hier vord getelt</l>
<l>Hoe sijn standart ward gevelt.</l>
<l>Hi stont vaste op enen wagen,</l>
<l>Daer op geset was ende beslagen</l>
<l n="765">Van starken planken .i. casteel,</l>
<l>Daer liede binnen waren een deel.</l>
<l>Ende dat casteel hadde tinnen,</l>
<l>Daer men stont ten storme binnen,</l>
<l><pb n="2,66"/> Met gescutten ende met gewere,</l>
<l n="770">Alse men pleget jegen here.</l>
<l>Grote orsse met gewoude</l>
<l>Toge[<hi rend="italic">n</hi>] daer men hebben woude.</l>
<l>Grote bome daer boven hingen</l>
<l>Andien tinnen met starken ringen;</l>
<l n="775">Die dedemen werpen dan daer buten,</l>
<l>Ende neder vaste in deerde sluten,</l>
<l>Datmen niet mochte werpen omme,</l>
<l>Noch vorward minnen, no achter crommen.</l>
<l><pb n="2,67"/>                 Dese standard ende dese wagen</l>
<l n="780">Ward al ontwee geslagen</l>
<l>Van bloten cnechten, dat verstaet.</l>
<l>Wie sach nie so coene daet?</l>
<l>Beide met aexen ende met sweerden</l>
<l>Sloegen sine daer ter eerden.</l>
<l n="785">Al hadden si geweest die beste</l>
<l>Die ye met storme sochten veste,</l>
<l>Si haddent eerlijc genoech gedaen.</l>
<l>Die gene diet wouden weder staen</l>
<l><pb n="2,68"/> Bleven daer al meest verslagen.</l>
<l n="790">Dit dede dbiscops liede versagen.</l>
<l>                Sint datmen den biscop vuerde</l>
<l>Vanden velde, nochtan so duerde</l>
<l>Die strijt na, lange ende groet.</l>
<l>Mar doen hadde die meeste noet</l>
<l n="795">Die hertoge ende sine liede leden;</l>
<l>Mar nochta[<hi rend="italic">n</hi>] blevense ende strede[<hi rend="italic">n</hi>]</l>
<l>Tot dattie strijt was al ge[<hi rend="italic">daen</hi>].</l>
<l>Nu hord vanden grave saen</l>
<l><pb n="2,69"/> Vanden Berge ende sine gesel[<hi rend="italic">len</hi>],</l>
<l n="800">Die vord quamen met har[<hi rend="italic">en prikellen</hi>].</l>
<l>Dese quamen daer bereet</l>
<l>Na die gewoente die d[<hi rend="italic">aer steet</hi>].</l>
<l>Wamboyse haddense e[<hi rend="italic">n</hi>]de [<hi rend="italic">beckenele</hi>],</l>
<l>Ende som platen tharen [<hi rend="italic">deele</hi>].</l>
<l n="805">Gene swerd wildense [<hi rend="italic">hem onderwinden</hi>],</l>
<l>Mar cluppele haddens[<hi rend="italic">e alle; tinden</hi>]</l>
<l><pb n="2,70"/> Met hoefden waren[<hi rend="italic">se</hi>] g[<hi rend="italic">eprikelt</hi>].</l>
<l>An haer rote waren g[<hi rend="italic">eselt</hi>],</l>
<l>Die Col<hi rend="italic">n</hi>eren met hare [<hi rend="italic">battaelgen</hi>].</l>
<l n="810">In haer here sachmen witte [<hi rend="italic">maelgen</hi>]</l>
<l>Ende halseberge ende swerde [<hi rend="italic">bliken</hi>].</l>
<l>Eer dese scare wilde to[<hi rend="italic">e striken</hi>],</l>
<l>So hadde die hertoge langen tijt</l>
<l>Allene gehouden vore den strijt</l>
<l n="815">Met sinen lieden. In weet vor waer,</l>
<l>Waer hi onder gegaen nu daer,</l>
<l>Wa[.]t si souden hebben gedaen;</l>
<l>Mar doen si den bisscop sagen gevaen,</l>
<l><pb n="2,71"/> Crieerdense alle vreesselike:</l>
<l n="820">"Hi ia! Berge romerike!"</l>
<l>Dus gingense op ene grach staen,</l>
<l>Vriende ende viande neder slaen;</l>
<l>Want sine onderkinden niet</l>
<l>Welc daer vrient oft viant hiet.</l>
</div>
<div type="subchapter"><head type="subchapter">Hoe die grave van Gelre gevaen ward. xiij. </head>
<l n="825">Daer was geseten op .i. mort,</l>
<l>Die achter ward en wilde no vord,</l>
<l>Battel, thertogen cnecht een.</l>
<l>Dese scare quam te hem ward, sceen,</l>
<l><pb n="2,72"/> Die Col<hi rend="italic">n</hi>eren entie van Gelre.</l>
<l n="830">Doe hi dat part en vant niet snelre,</l>
<l>Viel hi neder ende stac doet dat part,</l>
<l>Ende [<hi rend="italic">ran</hi>] tien vanden Berge ward.</l>
<l>Doen wouden sine ter neder slaen;</l>
<l>Ende hi riep sere: "Laet staen!</l>
<l n="835">Ic ben des hertogen cnecht!</l>
<l>Dat gi mi ende sine liede echt</l>
<l>Slaet, daer doedi quaet an!"</l>
<l>Doe seid[<hi rend="italic">s</hi>]i weder: "Leit ons dan</l>
<l><pb n="2,73"/> Toten vianden haestelike,</l>
<l n="840">Ende roept: "Berge roemrike!"</l>
<l>Wi selense alle nu verslaen!"</l>
<l>Dit heeft die gene sciere gedaen.</l>
<l>Dus hebben sise van achter berinct.</l>
<l>Daer was doe onlange gedinct:</l>
<l n="845">Want vore haddense in die weren</l>
<l>Die Bra[<hi rend="italic">ban</hi>]ters, entie Col<hi rend="italic">n</hi>eren</l>
<l>Entie vanden Berge achter.</l>
<l>Dit brachtse algader inden lachter:</l>
<l><pb n="2,74"/> Menich ridder, menich serjant</l>
<l n="850">[<hi rend="italic">W</hi>]aer daer gerne gegaen in hant,</l>
<l>[<hi rend="italic">Ha</hi>]dden sijs weten hoe beginnen,</l>
<l>[<hi rend="italic">Al</hi>]sic hier na sal doen bekinnen.</l>
<l>[<hi rend="italic">Mar i</hi>]c moet teerste maken cont</l>
<l>[<hi rend="italic">Hoe</hi>]t metten grave van Gelre stont.</l>
<l n="855">[<hi rend="italic">Hi h</hi>]adde alse gerne ten <hi rend="italic">hertoge</hi> wesen</l>
<l>[<hi rend="italic">Als</hi>] enich waer daer wi af lesen.</l>
<l>[<hi rend="italic">Ma</hi>]r tselve datten biscop lette,</l>
<l>[<hi rend="italic">Wan</hi>]ic datten sciere ontsette,</l>
<l><pb n="2,75"/> [<hi rend="italic">Da</hi>]t waren der Brabanter coene dade:</l>
<l n="860">[<hi rend="italic">Si</hi>] hadden sciere bracht int scade.</l>
<l>[<hi rend="italic">No</hi>]chtan haddense veteren vele bracht,</l>
<l>Daer si mede hadden geacht</l>
<l>Den hertoge te spanne ende sine manne;</l>
<l>Daer worden si selve mede gespannen</l>
<l n="865">Eer die sonne haer scinen liet.</l>
<l>Die Reinout en achte niet,</l>
<l><pb n="2,76"/> Al was hi nu tachter gedaen,</l>
<l>Hine ginc op dander inde slaen,</l>
<l>Oft hijt daer iet morwer vonde.</l>
<l n="870">Daer ward hi ter selver stonde</l>
<l>So geslegen ende onder gedaen,</l>
<l>Dat hi in hant moeste gaen.</l>
<l>                Die here van Borne was inden tas,</l>
<l>Die ridder goet van prise was.</l>
<l n="875">Hi sprac toe den genen te hant</l>
<l>Die de baniere droech, .i. serjant:</l>
<l>"Drinct dor die Brabantere saen</l>
<l>Metten baniere!" Dit heeft gedaen</l>
<l><pb n="2,77"/> Die gene coenlike ter vard.</l>
<l n="880">Al was hi sijn sone bastard,</l>
<l>Hi heeft die banier vord[<hi rend="italic">er</hi>] gedragen</l>
<l>Int here dan enich in alden dagen.</l>
<l>Doen ward hi verslegen daer,</l>
<l>Daer die here van Borne sach naer.</l>
<l n="885">Den enen sone sach hi verslaen,</l>
<l>Enten andren in hant gaen;</l>
<l>Mar had hem die werelt mogen vromen,</l>
<l>Hine ware nie toe connen comen.</l>
<l><pb n="2,78"/>                 Doe wildemen<hi rend="italic">n</hi>e vaen ter selver tijt.</l>
<l n="890">"En steet noch niet so inden strijt,"</l>
<l>Sprac hi, "datmen mi va met eren!"</l>
<l>Dus lieten menich van hem keren,</l>
<l>Diene wilde vaen no slaen.</l>
<l>Daer quam [<hi rend="italic">hi</hi>] onder die van[<hi rend="italic">den</hi>] Berge saen,</l>
<l n="895">Ende sloegen so sere na das</l>
<l>Dat hi en wiste waer hi was.</l>
<l><pb n="2,79"/> Doen ward sijn ors gesteken dan,</l>
<l>Dat uter porssen sciere ran</l>
<l>Ende bleef opt velt staende, tgone.</l>
<l n="900">Een minder broeder, die was sijn sone,</l>
<l>Verkindene daer ende quam te heme,</l>
<l>Ende op ene karre, alsict verneme,</l>
<l>Leidine, ende voerden met liste.</l>
<l>Eert die vader yewent wiste</l>
<l n="905">Oft verquam vanden slagen,</l>
<l>Hadden die karre verre gedragen.</l>
<l>Mar doe hijt wiste sprac hi dit word:</l>
<l>"Hout! hout! en vare niet vord!</l>
<l>Kere weder te stride ward, saen!</l>
<l n="910">Ic bliver liever doet oft gevaen,</l>
<l><pb n="2,80"/> Dan ic verliese dus mijn ere!"</l>
<l>Sine lietens daer om min no mere,</l>
<l>Sine vorden wech te dien male.</l>
<l>Hier af latic bliven die tale.</l>
<l n="915">                Doen van Brokelt her Heinric was doet,</l>
<l>Entie van Keppele gevloen dor noet,</l>
<l><pb n="2,81"/> Doe dunde daer sere die tas;</l>
<l>Nochtan so dede die grave na das</l>
<l>Grote were. Mar daer na saen</l>
<l n="920">Ward sine baniere onder gedaen,</l>
<l>Entie grave van Loen mede</l>
<l>Scorde<hi rend="italic">m</hi> den wapenroc ter stede,</l>
<l>Ende vordene uut na dese sake</l>
<l>Ende gaven den borchgrave van Montenake,</l>
<l n="925"><pb n="2,82"/> Ende hiet dat hine wech sal vuuren.</l>
<l>Dit vernamen bi aventuren</l>
<l>Vier serjante uut Brabant,</l>
<l>Ende namen den borchgrave thant</l>
<l>Ende leiden tharen logen saen;</l>
<l n="930">Sine wapen hebbense af gedaen,</l>
<l>Daer sine kinden mede albloet.</l>
<l>Doe was daer die bliscap groet.</l>
</div>
<div type="subchapter"><head type="subchapter"><pb n="2,83"/> <hi rend="bold">Hoe her Walraven onder quam. xiiij. </hi></head>
<l>Nu seldi van her Walraven verstaen</l>
<l>Wat hi te stride heeft gedaen.</l>
<l n="935">Hi was int vergaderen hard,</l>
<l>Ende hilt bi dien van Lusselenborch gescard.</l>
<l>Die daer verslagen sijn met eren.</l>
<l>Walraven was .i. der Limborgeren</l>
<l>Daer die meeste porsse op quam.</l>
<l n="940">Mar doe hi dat vernam,</l>
<l>Doen hem die strijt ward te fel,</l>
<l>Doe street hi na tornierspel:</l>
<l><pb n="2,84"/> Want daer hi waende wesen mat,</l>
<l>Keerdi op ene ander stat.</l>
<l n="945">                Dus voer hi harentare</l>
<l>Proeven die scaren alle daer nare,</l>
<l>Ende doe die strijt was biden inde,</l>
<l>Quam hi op Walem met geninde,</l>
<l>Ende heeft <hi rend="italic">daer</hi> enen ridder gesteken</l>
<l n="950">Dorden hals. Dat wilde[<hi rend="italic">n</hi>] wreken</l>
<l>Die van Waleem; doe ruemdi sciere,</l>
<l>Mar daer bleef sine baniere.</l>
<l><pb n="2,85"/> Doen hi gesteken had al dare</l>
<l>Heren Reiniere, vloe hi van vare</l>
<l n="955">Op enen berch achter ward saen.</l>
<l>Doen pinsdi: "Ic heb scande gedaen,</l>
<l>Dat ic gevloen ben dus achter."</l>
<l>Om te wreken sinen lachter,</l>
<l>Maecti ene baniere doe weder,</l>
<l n="960">Ende toech ten stride ward neder.</l>
<l>Menich ridder, menich serjant,</l>
<l>Die daer waren ute Gelre lant,</l>
<l>Ende oec vele van andren landen,</l>
<l>Die daer niet en wilden met scanden</l>
<l n="965"><pb n="2,86"/> Wech keren daer ongevaen</l>
<l>Ende hem node lieten verslaen,</l>
<l>Die worden nu harde blide:</l>
<l>Doen si sagen daer ten stride</l>
<l>Die baniere weder keren,</l>
<l n="970">Volgeden hem alle die heren.</l>
<l>Dus haddi ene bataelge gereet,</l>
<l>Daer hi sere nu mede street.</l>
<l>                Doen hem dus die scare wies,</l>
<l>Wildi weder halen sijn verlies.</l>
<l n="975">Hi riep "Monyoye" harde sere,</l>
<l>Ende reet opten proeft den here</l>
<l><pb n="2,87"/> Van Aken, ende heeften gesteken</l>
<l>Inden hals. Dit wilde wreken</l>
<l>Die proeft; mar het ward benomen,</l>
<l n="980">Dat hi hem niet en conde toe comen.</l>
<l>Een ridder, die des was erre,</l>
<l>Eer her Walrave was yet verre,</l>
<l>Reet hi hem so fellike toe,</l>
<l>Dat hi hem int gemoeten doe</l>
<l n="985">Den nese bi na sloech daer ave;</l>
<l>En had gedaen van Loen die grave,</l>
<l><pb n="2,88"/> Ende her Arnout van Steine,</l>
<l>Ende ander sine vrient gemeine,</l>
<l>Hi waer thans daer bleven doet;</l>
<l n="990">Mar dese holpen uter noet</l>
<l>Ende bonden hem den nese toe,</l>
<l>Ende holpen heymelijc wech doe</l>
<l>Onder hem ter selver stont.</l>
<l>Siere liede was .i. deel gewont,</l>
<l n="995">Som gevaen; ende som ontreden.</l>
<l>Ende selke daer na van hem gestreden</l>
<l>So eerlike in dien gevechte,</l>
<l>Dat daer bleven, sonder cnechte,</l>
<l><pb n="2,89"/> Vij. vrome ridderen doet</l>
<l n="1000">In heren Walravens coenroet.</l>
<l>Ende indes graven van Gelre noet</l>
<l>Bleven .ix. ridders doet;</l>
<l>Ende die daer van beiden bleven gevaen,</l>
<l>En canic al niet doen verstaen:</l>
<l n="1005">Dier was so m[<hi rend="italic">en</hi>ich, dat ic tgetal</l>
<l>Niet wale en can genomen al.</l>
</div>
<div type="subchapter"><head type="subchapter"><pb n="2,90"/> <hi rend="bold">Hoe die vanden Berge vochten ende al vingen, doen si sagen datten hertoge wel in hant ginc. xv. </hi></head>
<l>D[.]oen dit die heren vernamen</l>
<l>Die daer metten geburen quamen,</l>
<l>Dat dus wel vielen die zaken,</l>
<l n="1010">Die vanden Berge, die proeft van Aken,</l>
<l>Die grave Everard vander Marken,</l>
<l>Van Riferceit, van Molenarken,</l>
<l>Gerard van Guelke ende her Sceivard,</l>
<l>Ende alle die mede waren gescard,</l>
<l n="1015"><pb n="2,91"/> Ba<hi rend="italic">n</hi>rutse, grave alle gemeine,</l>
<l>Van Wilnowe, van Griffelsteine,</l>
<l>Van Teckelborch, van Waldegge;</l>
<l>Wat helpt dat icse alle secge?</l>
<l>Si reden alle inden tas,</l>
<l n="1020">Ende sloegen ende vingen datter was;</l>
<l>Die hem niet wilden op geven,</l>
<l>Dien namensi daer sijn leven.</l>
<l>                Doen dit die ander gebure sagen,</l>
<l>Dattie meeste heren die[<hi rend="italic">s</hi>] plagen,</l>
<l n="1025"><pb n="2,92"/> Datsi die viande alle vingen</l>
<l>Ende om gelt daer lieten verdingen,</l>
<l>Doen wouden siere met oec an winnen,</l>
<l>Ende gingen dies selfs daer beginnen.</l>
<l>Dus lieten si alle haer slaen,</l>
<l n="1030">Ende gingen alle dapperlike vaen</l>
<l>Die daer an hem genade sochten.</l>
<l>Mar diere jegen yet vochten,</l>
<l>Die sloechmen daer te hant doet.</l>
<l>Daer sachmen jammerlike dor noet</l>
<l n="1035">Die vroemste van al kersten lant</l>
<l>Arme dorpliede gaen in hant.</l>
<l>                Na dit weerde hem noch sere</l>
<l>Heinric van Westenborch die here,</l>
<l><pb n="2,93"/> Des biscop Ziverds broeder</l>
<l n="1040">Beide van vader ende van moeder;</l>
<l>Dat hi int gewere verslagen bleef.</l>
<l>Van die daden die hi dreef,</l>
<l>Eermen conste daer gevellen,</l>
<l>Mach al die werelt wonder tellen.</l>
<l n="1045">Daer bleef met hem ute Overlant</l>
<l>Menich ridder, menich serjant,</l>
<l>Eer si hem op wouden geven.</l>
<l>O wi! doen dese verslagen bleven,</l>
<l>Moesten dander alle wiken;</l>
<l n="1050">Want van armen no van riken</l>
<l>En dorste niemen doe langer beiden,</l>
<l>Hine quam sijns lives in sekerheiden.</l>
<l><pb n="2,94"/>                 Aldus gaf hem daer gevaen</l>
<l>Menich man met rouwen saen;</l>
<l n="1055">Van Nassouwe beide die graven,</l>
<l>Ende van Berengeem her Walraven,</l>
<l>Entie grave van Neuwenaren,</l>
<l>Borchgraven, barutse, die daer waren,</l>
<l>Die ic al niet en can getellen,</l>
<l n="1060">Gingen in hant desen gesellen.</l>
<l>Die Scavendriesce, die ic hier vore</l>
<l>Ave telde, sijn geboren</l>
<l><pb n="2,95"/> Ute Oesseninc al van arde.</l>
<l>Dese sochten alse liebarde</l>
<l n="1065">Hare viande inden tweste,</l>
<l>Beide int irste ende int leste.</l>
<l>Si hadden vromer liede wale</l>
<l>Hondert ende .x. bi getale</l>
<l>Gemonteert onder ene baniere;</l>
<l n="1070">Entier enkeerde nember dan viere</l>
<l>Uten stride van alle dien:</l>
<l>Dat was Coene Swabbe met hem drien;</l>
<l>Want hine dorste om sine mesdade</l>
<l>Andie Brabanters soeken genade.</l>
<l n="1075"><pb n="2,96"/> Die van Wittham ende Molrepas,</l>
<l>Die derre liede viant was,</l>
<l>Hoetden hem jegen dese sere,</l>
<l>Ende bleven te gader in allen kere</l>
<l>Achter des hertogen scare,</l>
<l n="1080">Dat niemen daer te hem ne vare</l>
<l>Hine moeste die Brabanters dor breken.</l>
<l>Niet en weetmen sekerleken</l>
<l>Wat si hadden daer bestaen,</l>
<l>Hadde die hertoge onder gegaen.</l>
<l n="1085"><pb n="2,97"/> Want si hilden daer alse lam</l>
<l>Tot dattie hertoge boven quam:</l>
<l>Doen sloegense inden strijt met sporen.</l>
<l>Die Scavedriesce, die te voren</l>
<l>Eerlike inden strijt streden,</l>
<l n="1090">Die moesten doe, waer sise bereden,</l>
<l>Vore hem daer bliven doet;</l>
<l>Dat scade was ende jammer groet</l>
<l>Datmen so vrome liede niet vinc:</l>
<l>Het waren die beste van Oesseninc.</l>
<l n="1095">Lettel mochter dlijf ontdragen.</l>
<l>Doemen die Scavedriesce daer ginc jagen,</l>
<l><pb n="2,98"/> Ende doet sloech, waermense kinde,</l>
<l>Daer met ward des strijts .i. inde.</l>
</div>
<div type="subchapter"><head type="subchapter">Vanden Scafedrieschen ende van Witham. xvi. </head>
<l>Maselanders ende Rueren,</l>
<l n="1100">Overlanders ende Rijnheren,</l>
<l><pb n="2,99"/> Oesseningen ende Moseleren,</l>
<l>Van Gelre lant ende Limborgeren,</l>
<l>Dese waren verwonnen vor dien dingen,</l>
<l>Eer die Scavedriesce onder gingen.</l>
<l n="1105">Ende onder alder heren coenroet</l>
<l>Bleven wel .xi<hi rend='sup'>c</hi>. man doet.</l>
<l>Dier waren alse lettel int getal</l>
<l>Alse .xl. Brabanters over al;</l>
<l>So hadden die viande dander scade</l>
<l n="1110">Int getale. Bi gemeinen rade,</l>
<l><pb n="2,100"/> So bleven doet in die porsse</l>
<l>Meer dan .xi<hi rend='sup'>c</hi>. orsse,</l>
<l>Sonder menich dat was gewont.</l>
<l>Die strijt duerde vander onderstont</l>
<l n="1115">Al toter hoger vespertijt;</l>
<l>Men vernam nie oec strijt</l>
<l>In geen lant so lange geduren.</l>
<l>Hier indic des strijts avonturen.</l>
<l>                Mar dat roven ende dat dragen,</l>
<l n="1120">Ende dat vlien ende dat jagen,</l>
<l><pb n="2,101"/> Dan was niet noch gehint.</l>
<l>Den genen die de lande bekint</l>
<l>Waren ende condech was den ard,</l>
<l>Voren scumen al gescard:</l>
<l n="1125">Her Sceifard ende her Molrepas,</l>
<l>Ende vanden Berge .i. groet tas,</l>
<l><pb n="2,102"/> Die proeft entie Col<hi rend="italic">n</hi>eren,</l>
<l>Ende van Wittham dese heren.</l>
<l>Doen si vanden scumene quamen</l>
<l n="1130">Entie Brabantsone vernamen,</l>
<l>Waenden si dat viande waren.</l>
<l>Doen sachmen daer so coenlike gebaren</l>
<l>Den hertoge ende sine liede met</l>
<l>Also gescard al ongelet.</l>
<l n="1135">Alsemense heeft altenen vernomen,</l>
<l>Sijn si jegen die gene comen</l>
<l>Tot over dat broec. Daer na thant</l>
<l>Doen wordensi daer saen becant,</l>
<l><pb n="2,103"/> Dat vriende waren die dus quamen.</l>
<l n="1140">                Dus keerden metter meester namen</l>
<l>Die hertoge, ende metter meester eren,</l>
<l>Alse men nie vorste sach keren.</l>
<l>Dit dede al sine grote daet,</l>
<l>Ende boven al sijn coene laet,</l>
<l n="1145">Daer hi hem met troest gaf</l>
<l>So groten, datter weder af</l>
<l>Sine viande quamen in sorgen,</l>
<l>Hoe dat sijt int gelaet verborgen.</l>
<l><pb n="2,104"/> Want alle die jeesten die nu sijn,</l>
<l n="1150">In dietsce, in walsce, in latijn,</l>
<l>Die en doen oec niet gewach,</l>
<l>Dat enich ridder op enen dach</l>
<l>Meer daden dede in stride nu</l>
<l>Dan die hertoge, dat secgic u.</l>
</div>
<div type="subchapter"><head type="subchapter">Hoe die strijt gehint was. xvij. </head>
<l n="1155">Den ridder, mijn heren Godevarde</l>
<l>Van Brabant, en canmen na sine warde</l>
<l>Niet volprisen van coenheden,</l>
<l>Hoe vromelike hi heeft gestreden</l>
<l><pb n="2,105"/> Al van beginne toten inde,</l>
<l n="1160">Dat hi nie een twint en winde.</l>
<l>                Twe ridders vrome stonden hem bi:</l>
<l>Her Huge ende sijn broeder, her Gi</l>
<l>Van Simpoel, beide sijn neven,</l>
<l>Die daer so grote dade dreven,</l>
<l n="1165">Datter te rechte af ewelike</l>
<l>Verhoget sonde sijn al Vrancrike.</l>
<l>Her Raesse oec van Lidekerke</l>
<l>Ende sijn coenroet, alsict merke,</l>
<l>Harden die bordene harde swaer,</l>
<l n="1170">Ende ontfingen menigen slach daer.</l>
<l><pb n="2,106"/> Eer die strijt ten inde quam,</l>
<l>Menich die doet vor hem nam.</l>
<l>                Hem stont vromelijc bi aldaer</l>
<l>Mijn her Jan van Barlaer.</l>
<l n="1175">Ende uut Vlaendren van S<hi rend="italic">c</hi>ors her Jan,</l>
<l>Ende van A[<hi rend="italic">n</hi>]<hi rend="italic">t</hi>onge her Wouter dan.</l>
<l>Dese hilden toten inde stout.</l>
<l>Van Mechgelne mijn her Bertout</l>
<l><pb n="2,107"/> Hem ontdroech sijn orsse saen,</l>
<l n="1180">Doen die strijt was bestaen,</l>
<l>Tot bander side dor die scare.</l>
<l>Dus quamen hem die viande nare,</l>
<l>Daer hi hem sette so sere jegen</l>
<l>Dat hi daer ward verslegen.</l>
<l n="1185">Dier af of toe anders lecgen,</l>
<l>Sine weten niet wat si secgen.</l>
<l>                Een ridder van sinen coenrote</l>
<l>Brac met hem dor die rote,</l>
<l><pb n="2,108"/> Mar hi ward gevaen daer sciere,</l>
<l n="1190">Dit was mijn her Willem van Liere;</l>
<l>Mar hi was eer geslegen so sere,</l>
<l>Dat onlange daer na leefde die here.</l>
<l>Nochtan dat Bertout doet es bleven,</l>
<l>E<hi rend="italic">n</hi> ward sine baniere niet begeven,</l>
<l n="1195">Sine bleef toten inde daer;</l>
<l>Mar dat daden dese vor waer:</l>
<l>Sijn oem, her Gilijs Bertout,</l>
<l>Ende van Waleen her Arnout,</l>
<l><pb n="2,109"/> Ende her Geraer[<hi rend="italic">t</hi>] van Rotselaer;</l>
<l n="1200">Dese en lieten om genen vaer</l>
<l>Die baniere sinken yet.</l>
<l>Her Gerart van Rotselaer wilde niet</l>
<l>Dat sijn name [<hi rend="italic">yet</hi>] worde geminct . . .</l>
<l><pb n="2,110"/> Dus ward die strijt in deser maniere</l>
<l n="1205">Met gehouden onder die baniere;</l>
<l>Want si waren met Bertouden</l>
<l>Alle drie daer vore onthouden.</l>
<l>Dit was nochtan selden vernomen,</l>
<l>Daer die here ter doet es comen,</l>
<l n="1210">Datmen nochtan onder sine baniere</l>
<l>So vreselijc street ende so fiere.</l>
</div>
<div type="subchapter"><head type="subchapter">Vander heren love van Brabant. xviij. </head>
<l>Die grave van Vianen sloech menigen slach. [. . .]</l>
<l>Waer daer die porse meest gelach,</l>
<l><pb n="2,111"/> Was hi den hertoge altoes an.</l>
<l n="1215">Van Asche oec mijn her Jan,</l>
<l>Ende van Morseke her Heinrijc,</l>
<l>Ende her Robbrecht dies gelijc</l>
<l><pb n="2,112"/> Van Asche her Jans oem,</l>
<l>Dese namen des strijts goem.</l>
<l n="1220">Die here van Diest met gewout</l>
<l>Gout oec wel daer sine scout,</l>
<l>Ende sijn sone her Geraerd:</l>
<l>Si waren in die porsse hard.</l>
<l>                Mijn her Geraerd van Wesemale</l>
<l n="1225">Deet daer oec te striden wale;</l>
<l>En was van Brabant arm no rike,</l>
<l>Hine was wel sine gelike.</l>
<l><pb n="2,113"/> Soudicse prisen sonderlingen</l>
<l>Die daer ten stride prijs ontfingen,</l>
<l n="1230">In quames niet af in enen jare.</l>
<l>Ic salse u nomen in enen scare</l>
<l>Wie daer prijs te stride ontfinc.</l>
<l>An Willemme beginnic dese dinc,</l>
<l>Pipenpoy, hi waser een;</l>
<l n="1235">Ende her Gilijs van Busegeen,</l>
<l>Ende her Arnout van Wesemale</l>
<l>Hoede die marscalkie wale.</l>
<l><pb n="2,114"/>                 Die proft van Nivele hi was clerc,</l>
<l>Nochtan was ridderlijc sijn werc.</l>
<l n="1240">Her Dideric van Waelcort,</l>
<l>Her Steven van Adegem vord,</l>
<l>Her Reinier van Wegeseten;</l>
<l>Van Haspegouwe her Jan vermeten,</l>
<l>Hi bleef doet inden strijt;</l>
<l n="1245">Ende her Jan gevaen ter tijt</l>
<l>Een ridder, die men die Pape hiet.</l>
<l>                Den hesten daer gi af horet yet</l>
<l><pb n="2,115"/> Dat was [<hi rend="italic">van</hi>] Kuec mijn her Jan,</l>
<l>Twee <hi rend="italic">b</hi>anrutse, twee vrome man,</l>
<l n="1250">Van Erc<hi rend="italic">k</hi>e ende van Hoesdinne;</l>
<l>Mar gevaen was inden beginne</l>
<l>Her Jan van Hoesdinne met gewout.</l>
<l>Vander Sluus oec her Arnout,</l>
<l>Dect daer wale inden beginne;</l>
<l n="1255">Ende her Diderijc van Hoesdinne,</l>
<l><pb n="2,116"/> Die Coc van Strive her Goswijn,</l>
<l>Ende van Leiden Hertwijn,</l>
<l>Die here van Herpen ende van Herlaer,</l>
<l>Dese waren alle daer</l>
<l n="1260">Metten here van Cuec opt velt.</l>
<l>En mochte niet wel sijn vertelt</l>
<l>Die dade die dese heren dreven</l>
<l>Eer die viande onder bleven.</l>
</div>
<div type="subchapter"><head type="subchapter"><pb n="2,117"/> <hi rend="bold">Noch vander heren love. xix. </hi></head>
<l>Daer was her Florens Bertout,</l>
<l n="1265">Die vroem was ende stout.</l>
<l>Mijn her Vranke van Wesemale,</l>
<l>Her Wouter van Warffengis also wale,</l>
<l>Her Heynrijc van Bealande mede,</l>
<l>Van Geldenake her Symon gerede,</l>
<l n="1270">Ende sijn broeder her Abraen.</l>
<l>Dese hebbent wel gedaen.</l>
<l><pb n="2,118"/>                 Her Wouter ende her Alaert</l>
<l>Van Revie, ende haer Geraerd</l>
<l>Die Moer, ende her Mavisijn</l>
<l n="1275">Van Redingen dad<hi rend="italic">ent</hi> wel in scijn,</l>
<l>Ende van Ysche her Arnout</l>
<l>Was altoes al even stout.</l>
<l>                Ende her Woutere vanden Bisdomme,</l>
<l>Die den grave daer stac omme,</l>
<l n="1280">Daer den hertoge sijn ere an lach,</l>
<l>Alsic hier vore dede gewach;</l>
<l><pb n="2,119"/> Her Raesse van Grave, her Yweine</l>
<l>Van Meldert, ende van Hasbeine</l>
<l>Her Jan, ende her Jan van Liere,</l>
<l n="1285">Van Moriasart heren Reiniere,</l>
<l>Her Libbracht van Dormale,</l>
<l>Her Arnout van Lintere also wale,</l>
<l>Her Jan van Raetshove, her Jan van Winden,</l>
<l>Her Heinric van Sittert met geninde,</l>
<l n="1290">Ende oec her Daneel van Wange,</l>
<l>Tonden vromicheit ende ange.</l>
<l><pb n="2,120"/>                 Van Quaderebbe her Symon dan,</l>
<l>Vanden Scoenhove oec her Jan,</l>
<l>Van A heren Lonijs weerde,</l>
<l n="1295">Ende van Gersenhove her Godeveerde,</l>
<l>Her Jan van Duse, her Arnout</l>
<l>Vanden Eechove: en leeft nu so out</l>
<l><pb n="2,121"/> Niemen in die werelt wijt,</l>
<l>Die u geseide alden strijt</l>
<l n="1300">Die si daden, dat wetic wale.</l>
<l>En es Walewein, no Perchevale,</l>
<l>Haddi die pine overleden</l>
<l>Die daer die minste ridderen deden,</l>
<l>Men haddem gegeven lof,</l>
<l n="1305">Dat wetic wel, in Arturs hof.</l>
</div>
<div type="subchapter"><head type="subchapter">Van den genen die ridders waren gemaect haer prijs. xx. </head>
<l>Die gene die ridders gemaect waren</l>
<l>Eer die strijt began baren,</l>
<l><pb n="2,122"/> Verdienden daer her ridderscap wel,</l>
<l>Want si waren te stride snel.</l>
<l n="1310">Nu hord wie daer ridder ward:</l>
<l>Heinric Bebbeken ende Geraerd</l>
<l>Van Gete, Lodewijc Bertout,</l>
<l>Heinric van K<hi rend="italic">u</hi>ec, van Steine Arnout,</l>
<l>[<hi rend="italic">Willem van Beringhen, Willem van Horne,</hi>]</l>
<l n="1315">Jacob van Mee[<hi rend="italic">r</hi>]laer, Cole van Dorne,</l>
<l><pb n="2,123"/> Van Goetsenove Goeswijn,</l>
<l>Van Heverle, camerlijn, in scijn,</l>
<l>Heinric van Walem, Geraert van Pollaer,</l>
<l>Laurens Volkart, Diderijc van Herlaer,</l>
<l n="1320"><pb n="2,124"/> Geraerd van Voslaer, Willem van Boecstele,</l>
<l>Heynric van Wilre, ende ander vele</l>
<l>Die vromich waren ende stout:</l>
<l>Van Helebeke her Arnout,</l>
<l>Van Quaderebbe Heinric Happart,</l>
<l n="1325">Ende van Bigarde Bernard,</l>
<l><pb n="2,125"/> Jacop van Velpe ende Herman</l>
<l>Van Bonsbeke, ende Huge dan</l>
<l>Van Meerlant, ende Heyneman</l>
<l>Van Sorple; daer toe nochtan</l>
<l n="1330">Arnout van Kerchem, Jacop van Herebrecht,</l>
<l>Conoy van Grasen, van <hi rend="italic">L</hi>int[<hi rend="italic">r</hi>]e Lambrecht,</l>
<l><pb n="2,126"/> Ende her Godevard van Winde,</l>
<l>Ende ander vele die ie niet kinde.</l>
<l>                Dese hebbent so wel gedaen</l>
<l n="1335">Metten wapenen, sonder waen,</l>
<l>In desen strijt, ende bejaect selc ere,</l>
<l>Al en dadense nembermere</l>
<l>En gene b<hi rend="italic">e</hi>son[<hi rend="italic">g</hi>]e, men soutse daer naer</l>
<l>Prisen emmermere vor waer.</l>
<l n="1340">                Dus hebbic dor dere van ridderscape</l>
<l>Die ridders geprijst ende genen cnape;</l>
<l><pb n="2,127"/> Nochtan was daer selc, godweet,</l>
<l>Die in cnaepscap so street</l>
<l>Dat hi wel ridder mocht betalen.</l>
<l n="1345">                En sach nieman so o<hi rend="italic">nt</hi>halen</l>
<l>Alst daer oec menich porter dede;</l>
<l>Men mochtse ridder wel nomen mede,</l>
<l>Van groten daden die si daden,</l>
<l>Doen si den hertoge sagen verladen.</l>
<l n="1350">                Oec was daer menich dorpman</l>
<l>Daer grote crachte lagen an,</l>
<l>Ende die in sine slage ridder sceen.</l>
<l>Dus droech[<hi rend="italic">t</hi>] daer wel over een,</l>
<l>Want van desen partien drien</l>
<l n="1355">Sachmen wonder al gescien.</l>
<l><pb n="2,128"/> Daer om setticse alle inden prijs,</l>
<l>Om datsi[<hi rend="italic">js</hi>] verdienden in alre wijs.</l>
</div>
<div type="subchapter"><head type="subchapter">Hoe die heren scieden, ende die dode waren begraven. xxi. </head>
<l>Doen die strijt al leden was,</l>
<l>Des ander dages, voer na das</l>
<l n="1360">Die hertoge tot Colen optie stont</l>
<l>In een scip, want hi gewont</l>
<l>Was sere daer vore in den strijt.</l>
<l>Oec voer mede ter selver tijt</l>
<l>Die proeft van Aken, om die noet.</l>
<l n="1365">Des selves dages die waren doet</l>
<l><pb n="2,129"/> Gincmen ondersoeken ende graven.</l>
<l>Van Lusselborch die graven</l>
<l>En constmen niet wel onderkinnen,</l>
<l>Ende groefse metten andren binnen</l>
<l n="1370">Te Valkenborch opt kerchof.</l>
<l>Nieman bleef, des heb God lof!</l>
<l>Ombegraven. Daer quam van verren</l>
<l>Broeder Wernere, met ere kerren,</l>
<l>Die van Overlant was geboren.</l>
<l n="1375">Alse .i. pape was hi bescoren,</l>
<l><pb n="2,130"/> Anders en wetic wie hi was.</l>
<l>Dese voerde daer in enen tas</l>
<l>Opten kerchof te Woronc,</l>
<l>Al die hi vant; out ende jonc</l>
<l n="1380">Groef daer also met staden.</l>
<l>God geve den zielen genaden!</l>
<l>                Dese grote strijt hi gelach</l>
<l>Rechte op [<hi rend="italic">sinte</hi>] Bonefacijs dach,</l>
<l>Doemen .xij<hi rend='sup'>c</hi>. jaer</l>
<l n="1385">Ende .lxxxviij. screef vorwaer.</l>
<l>                In desen tiden so was oec paus</l>
<l>Van deser namen die vierde Niclaus,</l>
<l><pb n="2,131"/> Die .i. jaer paus hadde gewesen.</l>
<l>                Doen die hertoge oec was genesen,</l>
<l n="1390">Reet hi te Brabant ward saen,</l>
<l>Daer hi was eerlike ontfaen,</l>
<l>Van monken, van papen ende van nonnen,</l>
<l>Van begginen, die alle ronnen</l>
<l>Met processien hem jegen daer,</l>
<l n="1395">Met crucen, met heyldoem vorwaer,</l>
<l>Devotelike, al singende mede.</l>
<l>Dus ontfincmenne in elke stede,</l>
<l>Om dat hi den zege had gewonnen,</l>
<l>Dies hem God wil geonnen!</l>
<l n="1400">Dus latic hier af nu die tale;</l>
<l>Ic moet spreken te desen male</l>
<l>Van andren dingen, die oec gescieden,</l>
<l>In andren landen ende andren lieden.</l>
</div>
<div type="subchapter"><head type="subchapter"><pb n="2,132"/> <hi rend="bold">Vanden coninc Edewarde van Ingelant, ende die Galoyse .xx[.]ij. </hi></head>
<l>Ghi hebt dicke hier vore gehort,</l>
<l n="1405">Dat in Ingelant groet discort</l>
<l>Ende menich strijt heeft gewesen.</l>
<l>Van een wonder dat nu desen</l>
<l>Coninc Edeward es gesciet</l>
<l>Dan mach mi verwonderen niet,</l>
<l n="1410">Alsic vertellen sal hier na.</l>
<l>In desen tiden, alsict versta,</l>
<l>So werd een orloge groet becant</l>
<l>Tuscen Gales ende Ingelant,</l>
<l>Alsoe dattie coninc Edeward</l>
<l n="1415">Moeste trecken derward.</l>
<l>Nu also als gi hebt gehord</l>
<l>Daer ave spreken menich word:</l>
<l>Datsi opt zee voren dicken,</l>
<l>Ende also op Ingelant bicken,</l>
<l n="1420">Ende roveden ende daden verdriet.</l>
<l>Ende alse mense dan verjagede iet,</l>
<l>Ofte met scepen hem voren an,</l>
<l>Ende si sagen ende vernamen dan</l>
<l>Datsi in dargeste souden wesen,</l>
<l n="1425">So maecten si hem te vlien na desen</l>
<l><pb n="2,133"/> Te bergewerd ofte wouden,</l>
<l>Om hem daer dan tonthouden.</l>
<l>Dit haddensi menichwerf gedaen,</l>
<l>So dat hier af hebben ontfaen</l>
<l n="1430">Die van Ingelant dicke scade.</l>
<l>Om dit so werd die coninc te rade,</l>
<l>Dat hi dat bosch wilde houwen doen,</l>
<l>Daer hem die gene dus ontvloen,</l>
<l>Ende dit bosch lach optie zee.</l>
<l n="1435">Daer dedi in maken oec mee</l>
<l>Enen weg, daer hi wilde tiden</l>
<l>Optie zee ende te hemwerd riden.</l>
<l>Dese wech was lanch, ende herde swaer</l>
<l>Was hi te makene, wet vorwaer,</l>
<l n="1440">Ende oec niemen gedinken can</l>
<l>Dat daer nie wandelde man.</l>
<l>Te selker stat daer si quamen,</l>
<l>Daer si van ouden tiden vernamen</l>
<l>Scone straten gaen dor twout,</l>
<l n="1445">Mer tselker stat was met gewout</l>
<l>Die straten met bomen overgaen.</l>
<l>Derre straten vondense over waen</l>
<l><pb n="2,134"/> Vele, dwers, wei ende weder,</l>
<l>Ter zeewerd uutgaende neder.</l>
<l n="1450">Ende alse men int wout diepe quam</l>
<l>Dwerse straten men daer vernam,</l>
<l>Die crucewijs dor die ander gingen.</l>
<l>Doe men geware werd deser dingen,</l>
<l>So dede die coninc vele te meer</l>
<l n="1455">Den wech maken ende oec teer</l>
<l>Neven die zee vaste vord.</l>
<l>Ende alse hi dan geware word</l>
<l>Enichs weges van ouden tiden,</l>
<l>Daer in dedi sine liede riden,</l>
<l n="1460">Ende selve voer hi oec dan mede</l>
<l>Om te vernemen wonderlijchede,</l>
<l>Ende oec alremeest om dat:</l>
<l>Om datmen seide dat daer terstat</l>
<l>Die wondere hier vormaels gescieden,</l>
<l n="1465">Daer die menige ave bedieden</l>
<l>Van dat geviel int felle wout.</l>
<l>Hier af had coringe menichfout</l>
<l>Die coninc, alse hi dus wege vant,</l>
<l>Die niemen en waren daer becant.</l>
<l n="1470">Om dese sticken sonderlinge</l>
<l>Geloefdi vele te bat der dinge,</l>
<l><pb n="2,135"/> Diemen hem seide ende oec der dade</l>
<l>Vanden woude sonder genade;</l>
<l>Wantmen hem dicke verstaen dede</l>
<l n="1475">Van desen woude wonderlijchede.</l>
</div>
<div type="subchapter"><head type="subchapter">Van enen borne, die si daer vonden inde middenwerde, dienen hiet der aventuren borre .xx[v].iij. </head>
<l>   Dus voer die coninc vord altenen.</l>
<l>Daer waren selke die hem verenen</l>
<l>Om die selsenlike straten,</l>
<l>Die si achter hem dus laten,</l>
<l n="1480">Datter iet quaets in mochte wesen.</l>
<l>Doe quamensi treckende binnen desen</l>
<l>In een dal daert scone sceen.</l>
<l>Daer droegen si doe over een</l>
<l>Dat si daer hem resten wouden.</l>
<l n="1485">Doen si dus logieren souden</l>
<l>Quam daer .i. hert gelopen saen,</l>
<l>Daer des coninc tente was gestaen,</l>
<l>Ende keerde dwers ende lancs daer vore,</l>
<l>Rechte vore der tenten dore,</l>
<l n="1490">So dats .i. cnape werd geware</l>
<l>Ende seit den coninc, die daer nare</l>
<l>Hem gereide alse te volgen na</l>
<l>Met tween winden, alsict versta.</l>
<l><pb n="2,136"/> So volgede hem daer menich man</l>
<l n="1495">Om dat wonder te scouwen an,</l>
<l>Dat .i. herd sonder gewere</l>
<l>So mochte comen onder .i. here.</l>
<l>Ridderen, serjante reden met.</l>
<l>Die hert liep vore al ongelet</l>
<l n="1500">Al enen sconen ouden pat,</l>
<l>Wel ene halve mile vander stat,</l>
<l>Van daer si gelogiert waren.</l>
<l>Doen keerde die hert over side daer naren</l>
<l>Buten weges in een dal,</l>
<l n="1505">Dart so scone was overal.</l>
<l>Een pleyn stont daer, scone ende wijt,</l>
<l>Ende in midden tplein, des seker sijt,</l>
<l>Stont .i. born scoen ende groet,</l>
<l>Die met ere beken vloet</l>
<l n="1510">Nederwerd, die sceen so claer,</l>
<l>Dat u niemen geseide dat waer.</l>
<l>Ende doen si dus den borne sagen</l>
<l>Hebbensi gelaten dat jagen,</l>
<l>Want die hert was hem ontlopen;</l>
<l n="1515">Sine wisten waer hi was geslopen.</l>
<l>Opten borne sijn si comen,</l>
<l>Daer si wonder ane hebben vernomen.</l>
<l>Geen plein was groet ende wijt.</l>
<l>Die coninc dede ontbieden ter tijt</l>
<l n="1520">Sijn here dat daer soude comen.</l>
<l>Dus werd daer die plaetse genomen</l>
<l><pb n="2,137"/> Rechte wel te noemen vorwaer,</l>
<l>Die coninc wilde ontbieden daer,</l>
<l>Ende hem mergen optie fonteine,</l>
<l n="1525">Ende sijn volc oec al gemeine.</l>
<l>Met bliscapen sijn si daer geseten</l>
<l>Ende hebben gedronken ende geten</l>
<l>Met vrouden ende met groten spele.</l>
<l>Si spraken van dien borne vele</l>
<l n="1530">Deen ten andren daer si saten.</l>
<l>Selc seide daer: "Bi karitaten,</l>
<l>Dits die born der aventuren,</l>
<l>Want hine heeft engeen figuren</l>
<l>Na andren borne, dat sie ic wel.</l>
<l n="1535">Siet hoe sine aderen maken spel</l>
<l>Ende drayen al om, ende groyen.</l>
<l>Het scijnt dattie valle bloyen</l>
<l>Die die fonteine werpet uut."</l>
<l>Dit seide daer selc overluut.</l>
<l n="1540">Hort wat andien born gelach:</l>
<l>Sone een man meer besach,</l>
<l>So hi meer wonders sach daer an;</l>
<l>Hi gaf so menige varwe dan</l>
<l>Van fierheiden van gedane,</l>
<l n="1545">Datter te merken wel was ane</l>
<l>Een wonder, diet gegronden soude,</l>
<l>Vander varuwen menichfoude,</l>
<l><pb n="2,138"/> Alse nu roet, nu blau, nu grone,</l>
<l>Nu blickende na gout scone,</l>
<l n="1550">Nu clarre dan gegoten tin.</l>
<l>Die menige varuwe die hi had in</l>
<l>En condic u niet gesecgen wale.</l>
<l>Een out ridder sprac dese tale:</l>
<l>"In allen dien sticken, na die waerheit,</l>
<l n="1555">Datmen dicke wile heeft geseit</l>
<l>So es dit der aventuren borre;</l>
<l>Waer yemen diet bestaen dorre</l>
<l>Ende den borne nopen wilde,</l>
<l>Beide met spere ende met scilde,</l>
<l n="1560">Wi souden wel vernemen sciere</l>
<l>Vanden borne sine maniere."</l>
</div>
<div type="subchapter"><head type="subchapter">Hoe die borre niemen dorste nopen dan die coninc .xx[vi]iiij. </head>
<l>Doen dese stonden om den borre</l>
<l>Mettesen worden, so werd in porre</l>
<l>Die coninc, dat hi wilde na dien</l>
<l n="1565">Genen borne gaen besien,</l>
<l>Ende als hi opten borne quam,</l>
<l>Ende geen menigerhande verwe vernam,</l>
<l>Vraechdi daer sinen lieden</l>
<l>Wat dat wonder mocht bedieden?</l>
<l n="1570">Doen spraken som die ridders daer:</l>
<l>"Here, dit donct ons over waer</l>
<l><pb n="2,139"/> Die borre daer men af heeft geseit</l>
<l>Hier vormaels grote selsenheit</l>
<l>Alse datten niemen mochte nopen,</l>
<l n="1575">Hine waer van aventure in hopen"</l>
<l>Doe sprac die coninc tot hem nu:</l>
<l>"Es enich ridder hier onder u</l>
<l>Diene te nopen dar bestaen?</l>
<l>Dien salie heten sonder waen</l>
<l n="1580">Cone ende oec vroem mede,</l>
<l>Ende ic geve hem al hier ter stede</l>
<l>Vif hondert pont tjaers in renten."</l>
<l>Dus began men ginder perlementen:</l>
<l>Oft daer yeman so coene ware</l>
<l n="1585">Die den borre dorst noden dare</l>
<l>Metten scilde ende metten spere?</l>
<l>Daer ne was ridder int alt here</l>
<l>Die dit dorste daer anegaen.</l>
<l>Doen sprac die coninc sonder waen:</l>
<l n="1590">"In sach so versaechde liede nie</l>
<l>Alsic in dit here sye</l>
<l>Dat onder u allen niemen en es</l>
<l>Die dit bestaet. Nu sijt gewes</l>
<l>Dat ic dit selve sal bestaen."</l>
<l n="1595">Doen spraker vele daertoe saen:</l>
<l>Dat hijs ontberen soude daer.</l>
<l>Maer hi, die therte had sonder vaer,</l>
<l><pb n="2,140"/> Sprac: "In laets dor genen man,</l>
<l>In sal den born nopen dan,</l>
<l n="1600">Die niemen nopen dar vorwaer."</l>
<l>Doen dedi hem wapen[en] saen daer naer,</l>
<l>Ende nam scilt om hals ende spere in hant,</l>
<l>Ende reet op genen bor faliant,</l>
<l>Ende staker in metten spere</l>
<l n="1605">Me[<hi rend="italic">t</hi>] so groten wille ende gere</l>
<l>Dat sijn speer ontwee brac,</l>
<l>Ende gaf enen vreseliken crac,</l>
<l>Ende thans daerna scoct dat inde</l>
<l>Uten borre met geninde,</l>
<l n="1610">Ende daerna een mist scoet</l>
<l>Uten borre, so vreselijc groet,</l>
<l>Dat daeraf so donker ward</l>
<l>Dat niemen en was vervard;</l>
<l>Want het was so donker na dien,</l>
<l n="1615">Dat niemen andren conde gesien.</l>
<l>Ende na desen sloech .i. donder</l>
<l>So eyselijc uten borre onder</l>
<l>Dat daer selc in onmacht vel.</l>
<l>Doen quam daer .i. hagel fel</l>
<l n="1620">Met groter druust soyende sere,</l>
<l>Datse noch vervarde mere.</l>
<l><pb n="2,141"/> Daer was menich, die waende dat,</l>
<l>Dat hi meer quame vander stat.</l>
<l>Doen dese hagel was vergaen</l>
<l n="1625">Begonst te clarne daerna saen</l>
<l>Ende dweder werd doe herde scone.</l>
<l>Die ridders spraken doe na tgone</l>
<l>Den coninc ane, datmen van daer</l>
<l>Vollijc, "want over waer</l>
<l n="1630">So eest hier ongehier nu bliven."</l>
<l>Menich ginc daer henen driven</l>
<l>Ter zee werd, daer si lagen voren.</l>
<l>Sine wilden nemmer sien no horen</l>
<l>Die aventure vanden borre.</l>
<l n="1635">Dus werd die coninc oec in porre</l>
<l>Ende voer met sinen lieden van daer;</l>
<l>Maer wel gewapent bleef hi daernaer</l>
<l>Oft hem enige aventuren</l>
<l>Anders daer mochten geburen.</l>
</div>
<div type="subchapter"><head type="subchapter">   <pb n="2,142"/> <hi rend="bold">Hoe die coninc sinen viant vernam heymelijc in genen woude .xx[vij]v. </hi></head>
<l n="1640">Niet verre en was die coninc gereden,</l>
<l>Van deser wonderliker steden,</l>
<l>Sach hi vorwerd over side</l>
<l>Waer dat een ridder reet tier tide</l>
<l>Met enen cnape te woude werd</l>
<l n="1645">Wat gelopen mocht sijn perd.</l>
<l>Dese ridder quam daer vander zee,</l>
<l>Ende desen was die coninc gevee,</l>
<l>Om siere moeder wille, Godweet,</l>
<l>Want hi haer dede groet leet</l>
<l n="1650">Doen van Monfort her Zimoen</l>
<l>Ingelant had in sijn doen;</l>
<l>Ende namaels, alse die coninc werd</l>
<l>Geweldich slans, so moeste ter verd</l>
<l>Dese ende ander rumen dlant</l>
<l n="1655">Die hem te voren daden pant.</l>
<l>Maer sonderlinge over desen</l>
<l>So had sijn moeder gerne gewesen,</l>
<l>Ende hadde dicwile over dien</l>
<l>Wesen gewroken, had mogen gescien.</l>
<l n="1660"><pb n="2,143"/> Den coninc claget sijt ontfermeleke,</l>
<l>Dat hi haer daer over wreke.</l>
<l>Nu sach die coninc den selven man</l>
<l>Ende leide sinen mere daer an,</l>
<l>Te meer, omdat hi dus vloe,</l>
<l n="1665">Ende oec om daventure toe,</l>
<l>Die hi vanden borre wachte.</l>
<l>Ende te hans den coninc gedachte</l>
<l>Vanden ridders hier te voren,</l>
<l>Die siere moeder deden toren.</l>
<l n="1670">Doen sprac die coninc: "Siedi niet</l>
<l>Genen ridder, die ginder vliet?</l>
<l>Hem willic volgen nu te hant;</l>
<l>Het es die alre meeste viant,</l>
<l>Dien ic nu levende weet."</l>
<l n="1675">Mettien hi na hem sporensleet</l>
<l>Sijn ors met ere snelre verd.</l>
<l>Mettien daer in porre werd</l>
<l>Menich man die volgede naer,</l>
<l>Maer die coninc was over waer</l>
<l n="1680">Vele bat gereden dan si,</l>
<l>Ende ontreet hem allen daer bi</l>
<l>Verre voren in geent wout.</l>
<l>Al ridende riep hi: "Hout, hout,</l>
<l>Keert u, ridder, gi sijt gevaen,</l>
<l n="1685">Oft set u hier ter were saen.</l>
<l><pb n="2,144"/> Ic ben die coninc ende hier allene,</l>
<l>Keert u, wi selen hier gemene</l>
<l>Josteren onder mi ende u:</l>
<l>Canic, ic sal hier wreken nu</l>
<l n="1690">Dat gi mire moeder hebt misdaen."</l>
<l>Die ander liet vaste henen gaen</l>
<l>Ende antworde niet een word,</l>
<l>Ende reet vaste henen vord,</l>
<l>Ende sijn cnape vaste met.</l>
<l n="1695">Die coninc die oec niene let,</l>
<l>Hine sloech sijn ors metten sporen</l>
<l>Na die gene die reden voren,</l>
<l>Es den genen so na gereden,</l>
<l>Dat hine herlangende daer ter steden</l>
<l n="1700">Ende seide: "Keert u, dit es lachter,</l>
<l>Salic u steken moeten van achter?"</l>
<l>Die gene reet wat hi mochte,</l>
<l>Want hi des niet en dochte,</l>
<l>Al hordi den coninc aldus spreken,</l>
<l n="1705">Dat hine van achter yet soude steken,</l>
<l>Want en ware niet siere eren;</l>
<l>Om dit reet hi sonder keren.</l>
</div>
<div type="subchapter"><head type="subchapter"><pb n="2,145"/> <hi rend="bold">Hoe die coninc vinc den [ridder] ende den cnape .xxvi.(j) </hi></head>
<l>Daer dus die gene vore reet,</l>
<l>Ende die coninc ane hem versteet</l>
<l n="1710">Dat hi en keert in gere maniere,</l>
<l>Reet hi so sere dat hine scicre</l>
<l>Verhaelde ende neven hem reet,</l>
<l>Ende namene in sinen arm gereet,</l>
<l>Rechte tusscen hals ende hoeft,</l>
<l n="1715">Ende heeften vanden perde geloeft.</l>
<l>Daer hilten so vaste doe die coninc,</l>
<l>Daer hine metten arme bevinc,</l>
<l>Dat hine voerde enwege doe</l>
<l>Onder sinen arme alsoe</l>
<l n="1720">Tot daer die cnape hilt ter stede.</l>
<l>Den genen gegreep hi also mede</l>
<l>Ende brachtse beide gevangen sciere</l>
<l>Tot in dat here in deser maniere.</l>
<l>Ende doen hi onder there quam</l>
<l n="1725">Ende men den ridder te hem nam</l>
<l>Hadde die coninc so vaste gehouden,</l>
<l>Dat hem in den hals die vouden</l>
<l>Ende vanden halseberge die ringen</l>
<l>Ter meniger stat in gingen.</l>
<l n="1730"><pb n="2,146"/> Oec was hi geduwet, des geloeft,</l>
<l>Dat hi al dosech was int hoeft.</l>
<l>Entie cnape was optie doet</l>
<l>Vanden douwene. Bliscap groet</l>
<l>Was om dese selsine mere</l>
<l n="1735">Al dat volc vanden here,</l>
<l>Ende seiden dusdaen aventuren</l>
<l>En mochte daer niemen geburen,</l>
<l>Noch oec niemen hebben gedaen</l>
<l>Sonder die coninc; dat was haer waen.</l>
<l n="1740">Die coninc ende mede alle die heren</l>
<l>Dancten Gode der groter eren,</l>
<l>Die hem daer gesciet es nu.</l>
<l>Den ridder beval hi, secgic u,</l>
<l>Dalmenne dade in sekerhede,</l>
<l n="1745">Tot datmenne brachte mede,</l>
<l>Daer menne seker mochte laten.</l>
<l>Dus voerdene hene siere straten</l>
<l>Cnapen .i. deel te Lonnen ward,</l>
<l>Ende leiden inden steen ter vard,</l>
<l n="1750">Met starken yser gevetert wale.</l>
<l>Daer lach hi lange in die quale</l>
<l>Tsinen onwille gevangen swaer,</l>
<l>So dat hi starf van pinen daer.</l>
<l>Ende sinen cnape om dese treken</l>
<l n="1755">Dede die coninc een oge uutsteken,</l>
<l><pb n="2,147"/> Ende lieten varen siere wege.</l>
<l>Aldus hadde die coninc daer den zege,</l>
<l>Daer hi sere bi was vertroest.</l>
<l>Om dat hi hoepte te sine verloest</l>
<l n="1760">Vanden wonder der aventuren,</l>
<l>Die hem vanden borre geburen.</l>
</div>
<div type="subchapter"><head type="subchapter">Hoe die coninc vort trac met sinen here ende enen scilt vant an enen boem hangende .xxvii.(j) </head>
<l>Die coninc die nu opbrac</l>
<l>Met sinen here ende vord trac</l>
<l>Neven die zee rechte henen,</l>
<l n="1765">Ende men houde daer vord altenen</l>
<l>Thout, dat op die zee stoet.</l>
<l>Menich man met groter spoet</l>
<l>Velden thout dapperlike,</l>
<l>Daer liden soude die coninc rike.</l>
<l n="1770">Ende emmer alsi wege vonden,</l>
<l>Die van ouden tiden daer stonden,</l>
<l>So wilde die coninc die besien,</l>
<l>Ofter yet wonders soude gescien.</l>
<l>Dus quamen si so verre vort,</l>
<l n="1775">Dat si enen luut hebben gehort</l>
<l>Van enen vogele, die riep sere,</l>
<l>Dat hem vereende menich here.</l>
<l>Ende die vogel vloech ter vaerd</l>
<l>Vore hem aldaer te berge waerd,</l>
<l n="1780"><pb n="2,148"/> Over ene grote oude strate,</l>
<l>Critende sere in droeven gelate;</l>
<l>Ende alsi vore was dan verre</l>
<l>Quam hi weder zonder merre,</l>
<l>Meslaten droeflike sere.</l>
<l n="1785">Die coninc sprac: "God, edel here,</l>
<l>Wat dit dieden mach gereet,</l>
<l>Dat dese vogel dus lude creet</l>
<l>Ende op waerd vlieget ende nedercomet,</l>
<l>Ende onse here aldus begomet?</l>
<l n="1790">Ic waent enige sake doet."</l>
<l>Dit stac den coninc in sinen moet</l>
<l>Herde vaste, ende binnen dien</l>
<l>Heeft die coninc den wech versien,</l>
<l>Daer die vogel boven vloech.</l>
<l n="1795">Doen in dien wech die coninc toech</l>
<l>Quam die vogel na die dinc</l>
<l>Gevlogen boven den coninc,</l>
<l>Ende vloech daerna echter op ward.</l>
<l>Doe sprac die coninc: "Hier openbard</l>
<l n="1800">Dese vogel wel datmen hem na</l>
<l>Volge opwaerd, alsict versta.</l>
<l>Laet ons hem volgen .i. lettelkijn</l>
<l>Om te vernemen den wille sijn."</l>
<l>Dus sijn si gevolget naer</l>
<l n="1805">Den vogel, die strate opwaerd daer,</l>
<l>Tot op enen berch gereet,</l>
<l>Daer menich scone boem steet</l>
<l>Van ouden tiden gewassen lanc.</l>
<l>Ene starke dicke eyken banc</l>
<l n="1810"><pb n="2,149"/> Stont daer onder die bome slecht,</l>
<l>Daer dat mos ginc over recht,</l>
<l>Voets dicke ofte meer.</l>
<l>Die vogel daer ic af seide eer</l>
<l>Ginc daer sitten op enen boem</l>
<l n="1815">Bi enen scilde, dies hi nam goem</l>
<l>Want doen die coninc op waerd sach</l>
<l>Naden vogel, hort wat hi plach:</l>
<l>Hi was gevlogen an den scilt,</l>
<l>Ende dien metten voeten hilt,</l>
<l n="1820">Ende wevedene, ende creet sere,</l>
<l>Ende vloech henen vorwaerd mere.</l>
<l>En wistemen waer die vogel bequam.</l>
<l>Doen die coninc dit vernam</l>
<l>En wisti wat dit mochte menen,</l>
<l n="1825">Dattie vogel vloech dus henen</l>
<l>Doen hi den scilt had gewijst.</l>
<l>Gene scone stede menich prijst,</l>
<l>Ende was daer besien oec sere;</l>
<l>Want dat plein was min no mere</l>
<l n="1830">Gescepen als oftmen daer sonderlingen</l>
<l>Gehouden hadde groet gedingen.</l>
<l>Dat sitten was daer oec betast,</l>
<l>Oft noch waer geve ende vast;</l>
<l>Want het sceen wel over waer</l>
<l n="1835">Dats leden was .CCC. jaer</l>
<l><pb n="2,150"/> Ofte meer, dat daer hadde gestaen.</l>
<l>Maer nochtan waest, sonder waen,</l>
<l>Onder mos vast int gevoech;</l>
<l>Dits .i. wonder te secgene genoech.</l>
</div>
<div type="subchapter"><head type="subchapter">Hoe die scilt ward genoept van enen maten man .xx(ix)viij. </head>
<l n="1840">Doe die vogel dus henen vloech,</l>
<l>Datten menigen wonderde genoech,</l>
<l>Sprac die coninc met gewilt:</l>
<l>"Dat hier yemen nope den scilt,</l>
<l>Die daer hanget anden boem.</l>
<l n="1845">Elc merke ende nem goem,</l>
<l>Watter hem donken mach an.</l>
<l>Es hier enech so coene man,</l>
<l>Die hier nu dit dar bestaen?</l>
<l>Hens es sonder sake niet, seit mijn waen,</l>
<l n="1850">Dat ons dese vogel hier gebrachte;</l>
<l>Es enich ridder die sine gedachte;</l>
<l>Ane desen scilt wille keren,</l>
<l>Dat hine nopen dor siere eren?"</l>
<l>Ginder en was geen ridder so coene,</l>
<l n="1855">Dat hijt bestaen dorste te doene.</l>
<l>Ander warf sprac die coninc:</l>
<l>"Salic moeten dese dinc</l>
<l><pb n="2,151"/> Selve doen, als ic dede ere,</l>
<l>Ten borre? Dats u allen onnere!</l>
<l n="1860">Noch vragic oft hier enich man</l>
<l>Dit aneverden dar oft can,</l>
<l>Oft ic anegaet nu ter ure."</l>
<l>"Here, sprac daer ene, dese aventure</l>
<l>En machse hier niemen bestaen,</l>
<l n="1865">Hi en si ridder, sonder waen,</l>
<l>So donct mi dat gijt selve selt doen;</l>
<l>Maer mocht een cnape sonder ocsoen</l>
<l>Dese dinc hier ane gaen,</l>
<l>Gi vinter wel diet soude bestaen."</l>
<l n="1870">"Ja, antwerde doe die coninc,</l>
<l>Waer hier yemen die dese dinc</l>
<l>Dorste bestaen, dat secgic u,</l>
<l>Al waer hi cnape. ic maecten nu</l>
<l>Ridder, ende gave hem goet ter stede,</l>
<l n="1875">Daer hi sijn ridderscap anteerde mede."</l>
<l>Doen sprac die gene: "Coninc here,</l>
<l>Waric wel in mire were</l>
<l>Gewapent ende op .i. ors goet,</l>
<l>Ende spere ende scilt. . ." Doen dit verstoet</l>
<l n="1880">Die coninc, dat hijs willech was,</l>
<l>Maect hine ridder saen na das,</l>
<l>Ende goetdene aldaer ter stede.</l>
<l>Ende gaf hem ors ende wapen mede.</l>
<l><pb n="2,152"/> Dus wapenden hem die gene daer,</l>
<l n="1885">Ende sat opt ors saen daer naer,</l>
<l>Ende scilt om hals ende spere in hant</l>
<l>Ende helm in hoeft; alsoe bewant</l>
<l>Reet hi tgenen scilde ward.</l>
<l>Gelijc oft daer stoede gescard</l>
<l n="1890">Een here, ende hi daer in soude riden,</l>
<l>Also reet hi daer tien tiden</l>
<l>Op genen scilt, die dus hinc,</l>
<l>Ende staken ave na dese dinc,</l>
<l>Soe dat hi te stucken lach met allen,</l>
<l n="1895">Daer hi ter eerden quam gevallen.</l>
<l>Menich versaechdem daer van dien,</l>
<l>Ende waenden dat daer yet soude gescien,</l>
<l>Alst oec dede eer si scieden,</l>
<l>Want een bere quam onder die liede</l>
<l n="1900">Lopende, ende heefter .iii. verbeten,</l>
<l>Eer mens word mochte weten.</l>
<l>Hi maecte groet gerucht int here:</l>
<l>Doe quam die gene met sinen spere,</l>
<l>Die den scilt daer hadde doen breken,</l>
<l n="1905">Ende heeft den bere doet gesteken.</l>
<l>Dus es hem daventure saen</l>
<l>Wel te sinen eren vergaen.</l>
</div>
<div type="subchapter"><head type="subchapter">   <pb n="2,153"/> <hi rend="bold">Wat wondere datsi vonden meer .xx(x)ix. </hi></head>
<l>Die coninc logierde daer den nacht</l>
<l>Met alle siere here cracht.</l>
<l n="1910">Tot anders dages wildire geduren</l>
<l>Om te vinden meer aventuren.</l>
<l>Dat plein was scone, groet ende wijt,</l>
<l>Ende grote bome van ouder tijt</l>
<l>Stoeden daer omme menich een,</l>
<l n="1915">So datter lostelec wesen sceen.</l>
<l>Des anders dages harde vroe</l>
<l>Ginc die coninc allombe doc</l>
<l>Genen plein, ende wilt besien.</l>
<l>Ten inde van genen pleine van dien</l>
<l n="1920">So heeft hi een ander plein vernomen,</l>
<l>Dus began hi derwaerd gomen</l>
<l>Met .x. ridders sonder waen.</l>
<l>Als hi int plein daer soude gaen</l>
<l>Sach hi den vogel sitten daer,</l>
<l n="1925">Die daer vore maecte mesbaer,</l>
<l>Ende sat ende bicte op enen boem</l>
<l>Met sinen becke. Des nam goem</l>
<l>Die coninc, ende mercte den vogel saen,</l>
<l>Dat hi daer nu was gestaen</l>
<l n="1930">Bi enen helme vreselijc groet,</l>
<l>Daer een sweerd bi gerecht stoet,</l>
<l>Met ere ketene vast gebonden</l>
<l>Ane den helm, ten selven stonden;</l>
<l><pb n="2,154"/> Ende die helm hi was oec met</l>
<l n="1935">Ane den boem wel vast geset,</l>
<l>Ende met ere ketene dus angeslagen,</l>
<l>Die gene die dat soude wagen</l>
<l>Dat hi den helm soude winnen,</l>
<l>Hinc wis hoe anders beginnen,</l>
<l n="1940">Dan hi opten boem ga,</l>
<l>Entie ketenen ontwee sla;</l>
<l>Ofte die sate op een ors groet</l>
<l>Ende een groet sweert had ter noet,</l>
<l>Hi mocht verlangen ende ave slaen</l>
<l n="1945">Den helm ende tsweerd sonder waen,</l>
<l>Doen dit die coninc merken began</l>
<l>Sprac hi genen ridders an</l>
<l>Ende vraechden vanden genen</l>
<l>Wat dit wonder mochte menen:</l>
<l n="1950">"Haddic mijn ors hier ter stonde,</l>
<l>Ic soude proven oftic conde</l>
<l>Den helm gewinnen nu</l>
<l>Metten swaerde, dat secgic u."</l>
<l>Te rade ward hi daer na saen</l>
<l n="1955">Dat hi om sijn ors dede gaen</l>
<l>Ende om sine wapen altemale.</l>
<l>Doen brac ute dese tale</l>
<l>In dat here, ten selven stonden,</l>
<l>Vanden helme, die waer vonden,</l>
<l n="1960">Ende van enen swaerde met,</l>
<l>Dat daer bi oec waer geset.</l>
<l><pb n="2,155"/> Om dit wonder te siene ane</l>
<l>So quam dat here daer vord ane,</l>
<l>Daer si den coninc hebben vernomen,</l>
<l n="1965">Die neuwe om dese dine ginc gomen,</l>
<l>Hoe hijt best mocht anegaen,</l>
<l>Dat hi den helm soude bestaen,</l>
<l>So met steken, so met slane.</l>
<l>Hier om pensdi sere, ic wane,</l>
<l n="1970">Maer watmen seide, oft watmen vraecht,</l>
<l>Hine ward hier af niet versaecht.</l>
</div>
<div type="subchapter"><head type="subchapter">Hoe die coninc een helm noepte ende een sweerd .xxx.(i) </head>
<l>Doen des coninc ors daer quam,</l>
<l>Alse vollijc alse hijt vernam,</l>
<l>Wapendi hem met snelre vard,</l>
<l n="1975">Ende sat te hant op sijn pard,</l>
<l>Ende nam scilt ende spere beide,</l>
<l>Ende reet vord in Gods geleide,</l>
<l>Ende wilde dit proeven metten spere.</l>
<l>Hi reet op tgene met groten gere</l>
<l n="1980">Ende stac den helm dat hi clanc,</l>
<l>Ende verre van siere stat spranc,</l>
<l>Vandaer hi eersten was gestaen.</l>
<l>Maer die ketene, sonder waen,</l>
<l>Daer hi ane was gebonden,</l>
<l n="1985">Hilten herte vaste tien stonden.</l>
<l>Ander werf den spere hi biet</l>
<l>Maer en bescoet hem niet;</l>
<l><pb n="2,156"/> Want sijn spere brac ontwee.</l>
<l>Doen trac hi tsweerd min no mee</l>
<l n="1990">Als oft hi vechten soude daer naer.</l>
<l>Den bome reet hi bat naer,</l>
<l>Daer die helm boven hinc,</l>
<l>Dien hi met sinen sweerde bevinc,</l>
<l>So dat hi die ketene sloech,</l>
<l n="1995">Ende daerna den helm nederdroech,</l>
<l>Ende tsweerd met, dat verstaet.</l>
<l>Dus verginc hem daer die daet</l>
<l>Vanden helme ende vanden sweerde,</l>
<l>Dat daer menich te siene begeerde.</l>
<l n="2000">Doen die coninc dit hadde gevelt</l>
<l>Swaerd ende helm, daermen aftelt,</l>
<l>Nam hijt in sine hant daernaer.</l>
<l>Die groetheit wonderde menigen daer:</l>
<l>.VII. voete was dit swaerd lanc,</l>
<l n="2005">Ende die helm in sinen omganc</l>
<l>Was wel .x. palmen wijt,</l>
<l>Ende so verrostert, des seker sijt,</l>
<l>So datter vingers tswaerd dicke an lach;</l>
<l>Ende doemen tswaerd neuwe besach,</l>
<l n="2010">Ende dat roster ave dede,</l>
<l>Sachmen letteren daer gerede,</l>
<l><pb n="2,157"/> Daermen mede verstont na das,</l>
<l>Hoe lange dat gemaect was.</l>
<l>Daer stont: "Ic, meester Rigaudijn,</l>
<l n="2015">Van Wales smeetde dit sweerd fijn,</l>
<l>Int jaer ons heren wel gerede</l>
<l>.CCCC. ende .LXVI. mede"</l>
<l>Dit swaerd was lanc ende groet,</l>
<l>Maer en was niegeren toe goet,</l>
<l n="2020">Om dat was verrosterd so sere.</l>
<l>Oec waest te lanc elken kere,</l>
<l>Ende die helm was oec so swaer,</l>
<l>Dat niemen en leeft nu vorwaer,</l>
<l>Diene in stride dragen mochte.</l>
<l n="2025">Menigerhande was coninc gedochte</l>
<l>Wanen dit wonder mocht comen:</l>
<l>Men heeft des gelijcs selden vernomen.</l>
<l>Die coninc dede opten helm slaen</l>
<l>Om te proeven hoet soude vergaen,</l>
<l n="2030">So datmen gate daerin sloech;</l>
<l>Maer dan was geen ongevoech</l>
<l>Datmen den helm mochte dorslaen,</l>
<l>Die so menich jaer, sonder waen,</l>
<l>In regen, in snee had doe gehangen.</l>
<l n="2035">Hets wonder dat hijs es ontgangen,</l>
<l>Hine waer verrot ende tswaerd mede,</l>
<l>Dits ene der wondere selsenhede.</l>
</div>
<div type="subchapter"><head type="subchapter"><pb n="2,158"/> <hi rend="bold">Hoe si enen halseberch vonden .xxxi.(j) </hi></head>
<l>Die coninc, die hier af was verdocht</l>
<l>Hoe dit wonder waer toe brocht,</l>
<l n="2040">Hi wilde noch al omme gaen,</l>
<l>Oft hi yet meer mocht verstaen,</l>
<l>Oft vinden ander selsenhede.</l>
<l>Doen quam hi niet verre vander stede</l>
<l>Daer hi ene grote veste vant</l>
<l n="2045">Ene diepe gracht, die was versant.</l>
<l>Doen dit die coninc hevet vonden</l>
<l>Ginc hi daer in ten selven stonden</l>
<l>Met een deel siere baroene,</l>
<l>Daer sach hi in na desen doene</l>
<l n="2050">Dat scoenste proyeel van ouden dagen</l>
<l>Daer niemen af horde gewagen.</l>
<l>Daer ginc omme een berch hoge,</l>
<l>Die daer op stont, dat hi wel moge</l>
<l>Gesien allomme .ii. milen verre,</l>
<l n="2055">Dat hem noch boem, no berch ne werre,</l>
<l>Waerward dat hi hem bekere,</l>
<l>Hine sie dus verre, ofte mere.</l>
<l>Hier op es die coninc geclommen</l>
<l>Ende sach dwers, ende sach allomme</l>
<l n="2060">In geent wout, daert scone dede sien.</l>
<l>Doen sach hi daer besiden dien</l>
<l><pb n="2,159"/> Genen vogel, die noch creet.</l>
<l>Die coninc hier op die ogen sleet</l>
<l>Ende siet waer hi sitten gaet:</l>
<l n="2065">Op enen boem die rechte staet</l>
<l>Opt inde van genen proyeel scone.</l>
<l>Groet ende lanc was die gone,</l>
<l>Ende sere oud was die boem.</l>
<l>Vanden vogle nam doe goem</l>
<l n="2070">Die coninc, waer hi sitten ginc.</l>
<l>Doen hi dus mercte na die dinc,</l>
<l>Siet hi waer hi es geseten</l>
<l>Op enen halsberch, als wijt weten,</l>
<l>Die daer hinc ane dien boem.</l>
<l n="2075">Die coninc pinsde: "Es dit een droem,</l>
<l>Datic heden heb bevonden?</l>
<l>Wie horde noyt secgen tot desen stonden</l>
<l>Dat des gelijcs yet gesciede?</l>
<l>Al waerd gesciede Arturs maysniede,</l>
<l n="2080">Oft Arture selve, oft Waleweine,</l>
<l>Nochtan en waer dwonder niet cleine,</l>
<l>Dat hier ons nu es gesciet.</l>
<l>Mi en wondert nu oec niet</l>
<l>Vanden wonderliken dingen,</l>
<l n="2085">Die ic vord hebbe horen bringen</l>
<l>Vanden woude der avonturen,</l>
<l>Mi donct noch dier in wilde geduren,</l>
<l><pb n="2,160"/> Ende aventure wilde soeken,</l>
<l>Hi vonder hier in allen hoeken.</l>
<l n="2090">Waer yemen so coene nu</l>
<l>Alst doen was, dat secgic u,</l>
<l>Ende int wout dan wilde varen,</l>
<l>Hem souder hier genoech openbaren;</l>
<l>Want bi Arturs tiden mede</l>
<l n="2095">Waren wilde resen wrede</l>
<l>Ende oec ongelovege liede,</l>
<l>Daer af quam groet ongediede,</l>
<l>Dat wonder maecte menichfoude,</l>
<l>Dat hem onthilt in desen woude,</l>
<l n="2100">Ende daeraf es noch wonder bleven</l>
<l>In desen woude, hebbic beseven</l>
<l>Anden borne ende anden scilt,</l>
<l>Ende anden helm dat sweerd hilt,</l>
<l>Ende an genen halsberge mede,</l>
<l n="2105">Die ginder hanct, dits wonderlijchede;</l>
<l>Ende van desen scone prayerien,</l>
<l>Die van .viii<hi rend='sup'>c</hi>. jaren lien</l>
<l>Dat si souden hebben gewesen,</l>
<l>Na dat wi int sweerd lesen;</l>
<l n="2110">Al waer nember wonders in dit woud</l>
<l>Nochtan waerd te wonderne menichfout."</l>
</div>
<div type="subchapter"><head type="subchapter"><pb n="2,161"/> <hi rend="bold">Hoe die halseberch af was gedaen ende oec geproeft .xxxii.(j) </hi></head>
<l>Doen die coninc dit had geseit</l>
<l>Quam hi vanden berge gereit,</l>
<l>Ende dede opten boem clemmen saen</l>
<l n="2115">Enen, die daer heeft ontaen</l>
<l>Den halseberch, die daer was gebonden</l>
<l>Met ere ketenen vast, tien stonden.</l>
<l>Mer doen die ketene ontwee was</l>
<l>Ontviel hem die halsberch na das,</l>
<l n="2120">Want hi was hem te swaer;</l>
<l>Ende selve viel hi daer naer</l>
<l>Ende brac den hals. Dit was leet</l>
<l>Den coninc, ende menich die daer steet</l>
<l>Seiden het dade die avonturen</l>
<l n="2125">Vandien halseberch ter selver uren;</l>
<l>Want hadmen metten sweerde bestaen,</l>
<l>Er waer aldus nie vergaen.</l>
<l>Doen dit aldus gesciet was</l>
<l>Ontbant hi den halseberch na das;</l>
<l n="2130">Want hi was over een gewonden,</l>
<l>Ende also vast te gader gebonden</l>
<l>Met yserinen keten groet.</l>
<l>Doen hi ontbonden was albloet</l>
<l>Ende menne ontwant oec na dien,</l>
<l n="2135">Om datmenne binnen wilde besien,</l>
<l><pb n="2,162"/> Want buten in ne genen dingen,</l>
<l>Noch van maelgen noch van ringen,</l>
<l>En can men niet werden geware,</l>
<l>So sere was hi verrosterd dare,</l>
<l n="2140">Ende so vaste hine dat an een,</l>
<l>Dat aldaer een yser sceen;</l>
<l>Maer datmen binnen daer ontwant</l>
<l>Tselker stat so scone vant,</l>
<l>Ofte te hans waer gescuert.</l>
<l n="2145">Mi heeft wonder hoet geduert</l>
<l>Heeft so lange ongerost.</l>
<l>Doen dese halseberch was ontlost</l>
<l>Ende ontdaen ende ontploken,</l>
<l>Daer menige maelge af was te broken</l>
<l n="2150">Eermenne daer ontdoen conste;</l>
<l>Want alse men dat verroste begonste</l>
<l>Tontone, so braken daer die ringe</l>
<l>Int vergaderen sonderlinge;</l>
<l>Nochtan was hi ontaen daer doe,</l>
<l n="2155">Dat hi te gader bleef alsoe.</l>
<l>Dese halseberch was groet ende stranc</l>
<l>Ende swaer ende harde lanc,</l>
<l>En was niemen int lant here</l>
<l>Hine sloyde hem .ii. voete oft mere.</l>
<l n="2160">Daertoe was hi oec so swaer.</l>
<l>Dat lettel yement int here was daer,</l>
<l>Diene yet verre had gedragen.</l>
<l>Die maelgen die daer ane lagen</l>
<l><pb n="2,163"/> Waren vingeren groet;</l>
<l n="2165">Daer dene in die ander sloet</l>
<l>Waren si geset so na,</l>
<l>Datter een stro niet tuscen ga.</l>
<l>Hier af wonderde menigen man,</l>
<l>Hoe yemen mocht den halseberch an</l>
<l n="2170">Gedragen, om dat hi was so ongemicke</l>
<l>Ende so lanc ende soe dicke.</l>
<l>Hi was oec lanc tiendalven voet.</l>
<l>Het mocht wel sijn .i. ridder goet,</l>
<l>Die selken halseberch ane droech;</l>
<l n="2175">Al waest dat selc man versloech</l>
<l>Vele lieden ende brachte ondere</l>
<l>Dat en donct mi geen wondere.</l>
<l>Die coninc en wiste in gere manieren</l>
<l>Wat hi hier af mochte visieren;</l>
<l n="2180">Maer den scilt ende helm ende swerd</l>
<l>Ende den halseberch dedi ter verd</l>
<l>Lecgen op ene kerre vor waer,</l>
<l>Ende voret henen al van daer.</l>
<l>Oec wilden some secgen dat,</l>
<l n="2185">Dattet waer een berchstat,</l>
<l><pb n="2,164"/> Ende dat daer bi ouden wilen</l>
<l>Liede woenden, sonder gilen,</l>
<l>Som seidense dat wilen ere</l>
<l>Ridders, die waren van groter were,</l>
<l n="2190">In tenten waren met haren joncfrouwen,</l>
<l>Ende alsi dan daer yemen anscouwen</l>
<l>Moesti vechten jegen heme;</l>
<l>Want dese stat, alsict verneme,</l>
<l>Was daer toe gemaect, ende anders niet.</l>
<l n="2195">Wantmen hier verre enen siet.</l>
</div>
<div type="subchapter"><head type="subchapter">Hoe die coninc vorwaerd trac .xxxiii.(j) </head>
<l>Na desen wonder, na desen done,</l>
<l>Trac die coninc vord na tgone</l>
<l>Weder neder optie zee,</l>
<l>Daer sijns valxs lach noch mee,</l>
<l n="2200">Die den wech holpen maken.</l>
<l>Soudic vertellen al die zaken,</l>
<l>Die den here gesciede daer,</l>
<l>Gi sout secgen en waer niet waer,</l>
<l>Daerom latix vele bliven,</l>
<l n="2205">Ende sal u cortelike bescriven</l>
<l>Dwonder, dies hi vele vant,</l>
<l>Eer hi quam te Gales ant lant:</l>
<l>Van sconen bergen, van sconen valeyen,</l>
<l>Van sconen pleynen, daert goet es meyen,</l>
<l n="2210"><pb n="2,165"/> Van sconen straten, ende van holen,</l>
<l>Daer menich wel in mochte verdolen,</l>
<l>Van vogelen van selsenre manieren,</l>
<l>Van sconen, van leliken dieren.</l>
<l>Die u dit al wilde versecgen</l>
<l n="2215">Hine cont met cleinre dinc verlecgen,</l>
<l>Want het soude nu verlingen</l>
<l>Eer ict te hoefde conde gebringen,</l>
<l>Daerom latic varen die word</l>
<l>Ende secge vanden coninc vord,</l>
<l n="2220">Die vaste voer neven die zee</l>
<l>Met sinen here, min no mee</l>
<l>Alse een man die spelen vard.</l>
<l>Hine voer gene grote dachvard,</l>
<l>Want drie milen ofte vire,</l>
<l n="2225">Dat was altoes sine maniere;</l>
<l>Maer hi waer wel vorder gevaren,</l>
<l>En had gedaen dwonder twaren,</l>
<l>Dat hi ember wilde besien</l>
<l>Als hi yegeren quam in dien.</l>
<l n="2230">Dus lach hi .iii. weken int wout,</l>
<l>Daermen hem brochte menichfout</l>
<l>Alle dage sine spise naer,</l>
<l>Die sie verteerden over waer.</l>
<l>Dit coste den coninc groten scat,</l>
<l n="2235">Want geen huus stont bi dat</l>
<l>In .xxx. milen na gehende.</l>
<l>Sone deet oec ten andren ende,</l>
<l><pb n="2,166"/> Daerwaerd dat si wilden varen.</l>
<l>Maer daer over der zee baren</l>
<l n="2240">Was men ute Gales gevaren saen</l>
<l>Ten beiden inden, sonder waen,</l>
<l>Ende om dit te maken los</l>
<l>So dede den coninc houwen den bos</l>
<l>Optie zee aldorentore,</l>
<l n="2245">Ende enen wech maken daer vore,</l>
<l>Om datmen daer varen soude ende riden,</l>
<l>Die Waloyse wachten tallen tiden,</l>
<l>Dat si daer nember en sculen twaren,</l>
<l>Alsi te lande verjaecht waren.</l>
<l n="2250">Dit sijn die dinge ende die saken,</l>
<l>Daer om hi den wech dede maken.</l>
</div>
<div type="subchapter"><head type="subchapter">Van enen hole datsi vonden .xxx[i]v. </head>
<l>Altenen treckende aldus vord,</l>
<l>Als gi mi nu secgen hord,</l>
<l>Soe trac die coninc emmer toe,</l>
<l n="2255">Eens morgens, in weet hoe</l>
<l>Dat geviel, dat hi woude</l>
<l>Feeste houde in genen woude,</l>
<l>Dit was in ene scone valeye,</l>
<l>Recht omtrent half meye,</l>
<l n="2260">Dat hi daer hilt so grote feeste</l>
<l>Alse daer men af telt memge jeeste,</l>
<l><pb n="2,167"/> Dat enech coninc houden mochte,</l>
<l>Van daer men so verre spise brochte.</l>
<l>Men at met bliden sinne, ende dranc,</l>
<l n="2265">Men noteerde daer ende sanc,</l>
<l>Men vedelde ende tambuerde mede,</l>
<l>Men trompte daer in menige stede.</l>
<l>Si hadden spel ende feeste,</l>
<l>So dat van desen groten oreeste</l>
<l n="2270">Dwoud daer verdonderen dochte.</l>
<l>Na den eten selc daer sochte</l>
<l>Heymelijc stede buten den here,</l>
<l>Om dat hi wille had ende gere</l>
<l>Te slapen, om dat hi dronken was.</l>
<l n="2275">Om dese sake quam .i. na das,</l>
<l>Die om dit was verre gegaen,</l>
<l>Ende quam in ene hagedochte saen,</l>
<l>Die was utermaten scone.</l>
<l>Doe ginc licgen daer na tgone</l>
<l n="2280">Die gene slapen in dat hol,</l>
<l>Ende sliep daer sinen slaep niet vol.</l>
<l>Alst daer vespertijt ginc naken</l>
<l>So werd die gene daer in waken.</l>
<l>Doen hi besach waer hi was,</l>
<l n="2285">Begonde hem te vercomen na das,</l>
<l>Ende daer hi stont den hole daer vore</l>
<l>Quam daer ute die beste gore,</l>
<l>Die hi roec in meniger stont.</l>
<l>Dit liep hi ende dede den coninc cont,</l>
<l n="2290"><pb n="2,168"/> Die sciere daerwaerd es gegaen,</l>
<l>Want en waes met verre gestaen</l>
<l>Van daer die etentijt was gehouden.</l>
<l>Menich ginc met, diet sien woude.</l>
<l>Ende alse die coninc quam daer vore,</l>
<l n="2295">Ende geroec den goeden gore,</l>
<l>Hads hem wonder harde groet.</l>
<l>Daer na hi sinen cnapen geboet,</l>
<l>Dat si tortisen hem bringen ane,</l>
<l>Om daer met int hol te gane,</l>
<l n="2300">Want daer binnen wel donker sceen.</l>
<l>Die cnapen brachten over een</l>
<l>Gene tortisen bernende claer,</l>
<l>Daer men int hol met ginc daernaer.</l>
<l>Si hadden haer wapen an gedaen,</l>
<l n="2305">Eer si int hol wilden gaen,</l>
<l>Op aventure wat sal gescien</l>
<l>Oft si enich wonder mochten sien.</l>
<l>Ende alsi quamen verre binnen,</l>
<l>Vonden si daer in allen sinnen</l>
<l n="2310">Grote scinkele, grote bene,</l>
<l>Arm, scenen, rebben gemene,</l>
<l>Ende hersenbecken also groet,</l>
<l>Dat sceen wel wijt derdehalven voet,</l>
<l>Dit was met crude aldoretout</l>
<l n="2315">Ende begaet, ende so gebout,</l>
<l>Dat goerde daer, no min no mee,</l>
<l>Oft balseme waer met aloe.</l>
<l><pb n="2,169"/> Men vant daer die scinkele lanc</l>
<l>Wel vier voete, sonder wanc,</l>
<l n="2320">Ende selke arm. rebbe mede,</l>
<l>Vierdalven voet wel gerede.</l>
<l>Dat hol was utermaten rene,</l>
<l>Binnen gepaveit met blawen stene,</l>
<l>Ende wel gemoert alom ende boven,</l>
<l n="2325">So datment men wel mach loven.</l>
<l>Het was so vast in allen sinnen,</l>
<l>Datter ane en was geen winnen.</l>
<l>Ridders, cnapen ende baroene,</l>
<l>Wonderde sere van desen doene.</l>
<l n="2330">Daer pensde menich in sier gedochte,</l>
<l>Wanen dat wonder comen mochte.</l>
<l>Selc wilde secgen dat, over waer,</l>
<l>Dese bene had[den] gelegen daer,</l>
<l>Van dat Artur daer over quam,</l>
<l n="2335">Doen hem Mordrect sijn wijf nam,</l>
<l>Doe hi Luciuse had verslagen</l>
<l>(Als wi in die derde pertie gewagen).</l>
<l>Dit willense secgen, dat hi daer lande</l>
<l>Doen hem Mordret dede die scande,</l>
<l n="2340">Dat hine daer te wige bestoet,</l>
<l>Ende dat hi daer die ridders goet,</l>
<l>Die daer bleven in den strijt</l>
<l>Lecgen dede, des seker sijt.</l>
<l><pb n="2,170"/> Weder het gesciede sone dede,</l>
<l n="2345">Daer af en wetic gene waerhede,</l>
<l>Oft wiet maecte, oft waent quam,</l>
<l>Dat es dat ic noyt vernam</l>
<l>Anders dan selke doen verstaen,</l>
<l>Dat bi Arturs tiden was gedaen.</l>
<l n="2350">Ende som wildense secgen overwaer,</l>
<l>Dattie wapen, diemen vant daer,</l>
<l>Scilt ende helm ende swaerd oec mede,</l>
<l>Ende halsberch, Arturs was gerede,</l>
<l>Ende datten oec in die hagedochte,</l>
<l n="2355">Sijn suster met enen scepe brochte,</l>
<l>Wantmen hier vore seit van desen,</l>
<l>Doen die strijt hadde gewesen,</l>
<l>Daer Mordret in bleef doet,</l>
<l>Dat hi doe ginc in enen boet,</l>
<l n="2360">Want hi ter doet gewont was,</l>
<l>Alsict daer vore van hem las;</l>
<l>Ende om dit voer hi na desen</l>
<l>In een eylant om genesen,</l>
<l>Ende noyt sint vernamen van hem niet,</l>
<l n="2365">Dus secgense dat hi hier versciet,</l>
<l>Ende in desen hagedochte diere</l>
<l>Ward geleit in deser maniere.</l>
</div>
<div type="subchapter"><head type="subchapter"><pb n="2,171"/> <hi rend="bold">Hoe die coninc vorward trac, ende optie Galoyse vocht .xxxv.(i) </hi></head>
<l>Doen dit wonder wel hadde besien</l>
<l>Die coninc, trac hi vorwaerd mettien</l>
<l n="2370">Met sinen here al dat hi mochte.</l>
<l>Dien wech, dien hi gaerne volbrochte</l>
<l>Haddi bi dien inde doen comen.</l>
<l>Eer hi ten inde quam dede gomen</l>
<l>Die coninc, eer hi mochte belagen</l>
<l n="2375">Die slote, soe dat hi sonder versagen</l>
<l>In haer lant comen mochte.</l>
<l>Hier binnen .i. die boetscap brachte,</l>
<l>Dat haer here Pierleward</l>
<l>Comen waren optie vard,</l>
<l n="2380">Alse te stridene jegen den coninc.</l>
<l>Om dese sake men wapen[en] ginc</l>
<l>Int here met groter geluut,</l>
<l>Want si trocken ten woude uut,</l>
<l>Besiden der zee tenen velde,</l>
<l n="2385">Daer dedense slaen haer getelde.</l>
<l><pb n="2,172"/> Omdat dit velt was scone ende wijt</l>
<l>Wildense daer hem leveren strijt.</l>
<l>Maer die Galoyse, die dit vernamen,</l>
<l>Trocken op enen berch te samen,</l>
<l n="2390">Ende en wilde te velde niet comen.</l>
<l>Alse die coninc dit heeft vernomen</l>
<l>Trac hi met sinen volke vort</l>
<l>Tote onder des berges bort.</l>
<l>Doen dit sagen die Galoyse</l>
<l n="2395">Daden si den Ingelscen groten nose</l>
<l>Met haren scarpen gaveloten,</l>
<l>Die [si] daer doe nederwaerd scoten,</l>
<l>Entie Ingelsce scoten op ward,</l>
<l>Maer niet snel en was die vard</l>
<l n="2400">Van haren scoten, dat wet wel,</l>
<l>Jegen der Galoyse die nederwaerd vel.</l>
<l>Dus duerdense daer ene lange stont,</l>
<l>So datter menich werd gewont</l>
<l>Van den Ingelscen te desen dingen,</l>
<l n="2405">Eer [si] achterwaerd van daer gingen.</l>
<l>Int leste moestense achter tien,</l>
<l>Ende der Galose scoten vlien</l>
<l>Want .i. scote, dat verstaet,</l>
<l>Die van boven nederwaerd gaet,</l>
<l n="2410">Quets te meer, al ongelogen,</l>
<l>Dan .x. die opwaerd vlogen,</l>
<l><pb n="2,173"/> Want eer die scoten boven quamen</l>
<l>Verloren si haer macht te samen.</l>
<l>Om dit moesten[se] wiken daer.</l>
<l n="2415">Nochtan, wet, dat overwaer,</l>
<l>Al wekense dus, dat si oec daden</l>
<l>Den Galoysen grote scaden.</l>
<l>Deen taende den andren daren,</l>
<l>Gelijc datmen speelt ter baren.</l>
<l n="2420">Die van beneden reden opward</l>
<l>Dan quamen dander metter vard,</l>
<l>Ende liepen neder den berch saen,</l>
<l>Ende hebbense aldus wederstaen.</l>
<l>Dus streden si so onder tiden,</l>
<l n="2425">Dat dus there in beiden siden</l>
<l>Toe quam slaende met snelder vard,</l>
<l>Daer maecten [s]onderlinge(n) enen scard</l>
<l>Die Ingelsce onder die Galoyse,</l>
<l>Ende daden hem so grote noyse,</l>
<l n="2430">Dat si dan weder moesten keren</l>
<l>Op haren berch met groter onneren.</l>
<l>Dus haddense daer menigen strijt</l>
<l>Daer in verloren so menigen tijt,</l>
<l>Die Galoyse, ende scade namen,</l>
<l n="2435">Ende so menigen tijt die sticken quamen,</l>
<l><pb n="2,174"/> Dattie Ingelsce hadden die scade.</l>
<l>Om dese dinge werd te rade,</l>
<l>Die coninc dat hi wilde nu</l>
<l>Den berch belicgen, secgic u,</l>
<l n="2440">Met sinen here, alom so verre,</l>
<l>Dat hem daeraf niene werre,</l>
<l>Al scieten si daer neder ward.</l>
<l>Dus bleef hi licgende daer gescard,</l>
<l>Ende wildense verhongeren nu ter stont</l>
<l n="2445">Opten berch, dat si u cont,</l>
<l>Dus bleef die coninc met sinen here</l>
<l>Licgende daer in die were.</l>
</div>
<div type="subchapter"><head type="subchapter">Hoe die coninc die Galoyse scoffierde ende Pirlewaerde vinc .xxxvi.(j) </head>
<l>Doen dus hadde gelegen lange</l>
<l>Die coninc, quam[en] in bedwange</l>
<l n="2450">Die Galoyse, want haer spise</l>
<l>Gebrac hem in alre wise,</l>
<l>Doen pensden si daer enen raet,</l>
<l>Dat si smergens vor die dageraet,</l>
<l>Met hare battaelgen nedergaen,</l>
<l n="2455">Ende opt deen inde there bestaen,</l>
<l>Ende dorbreken ende dorstriken.</l>
<l>Dit dadense smergens wel tiliken.</l>
<l><pb n="2,175"/> Heymelike sijn si dus comen,</l>
<l>Maer die gene hebbent vernomen,</l>
<l n="2460">Die de sciltwachte daden,</l>
<l>Nu hadden die Ingelsce hem beraden,</l>
<l>Over welke side dat si af gingen,</l>
<l>Dat over dander side na dien dingen,</l>
<l>Dingelsce souden den berch op gaen.</l>
<l n="2465">Ende daer si vore quamen saen,</l>
<l>Souden blasen met haren horne,</l>
<l>Ende geluut maken om hem te horne,</l>
<l>Die bander side waren gelegen.</l>
<l>Dan souden siere van achter plegen,</l>
<l n="2470">Ende den berch van achter winnen.</l>
<l>Doen dus die gene dat bekinnen,</l>
<l>Die sciltwachte dade[n] tsamen,</l>
<l>Dattie Galoyse nederwaerd quamen,</l>
<l>Bliesen si met haren hornen soc,</l>
<l n="2475">Ende maecten geluut mede, dat doe</l>
<l>Aldat here werd in rore,</l>
<l>Ende sloegen optie gene vore.</l>
<l>Ende die den berch hadden belaget</l>
<l>Van achter quamen daer op gejaget,</l>
<l n="2480">Ende bestondense van achter alsoe.</l>
<l>Dies worden die Galoyse onvroe,</l>
<l>Want van vore met haesten groet</l>
<l>Aldat here ten Galoysen scoet,</l>
<l><pb n="2,176"/> Ende hebbense van vore so bestaen,</l>
<l n="2485">Dat sijs niet en mogen ontgaen,</l>
<l>Want sine mochten niet achterwaerd,</l>
<l>Ende over die side waest so bewaerd,</l>
<l>Datsi nieweren mochten ontvlien.</l>
<l>Alse dit die Galoyse sien,</l>
<l n="2490">Settensi hem daer sere ter were,</l>
<l>Ende daden scade ins coninc here</l>
<l>Harde groet, eersi onder gingen.</l>
<l>Pierlewaerd, die al dese dingen</l>
<l>Toe brachte in allen kere,</l>
<l n="2495">Ende waende in Gales bliven here,</l>
<l>Mochti den coninc wederstaen,</l>
<l>Hi bleef in den strijt gevaen,</l>
<l>Ende onder geslagen sine baniere.</l>
<l>Hi werd den coninc geleverd sciere,</l>
<l n="2500">Diene daerna onthoefden dede.</l>
<l>Vele ander ridders mede</l>
<l>Worden in den strijt gevaen;</l>
<l>Lettel goed esser daer ontgaen,</l>
<l>Sine worden gevaen oft bleven doet.</l>
<l n="2505">Doen dit dat lantvolc verstoet,</l>
<l>Gaeft hem op den coninc al,</l>
<l>Dat onlange geduren sal,</l>
<l>Want alse die coninc es van daer</l>
<l>En gavense om hem niet .i. haer.</l>
</div>
<div type="subchapter"><head type="subchapter"><pb n="2,177"/> <hi rend="bold">Hoe die coninc thuswaerd keerde met eren .xxxvii.(j) </hi></head>
<l n="2510">Dus heeft die coninc den strijt verwonnen,</l>
<l>Entie lande sijn an hem geronnen,</l>
<l>Ende hebbene over here ontfaen.</l>
<l>Die ridders som liet hi gaen,</l>
<l>Die hi hadde gevaen te stride,</l>
<l n="2515">Som oec hilt hise bander side</l>
<l>Te gisele ende gevaen alsoe,</l>
<l>Om datmen sijn gelof voldoe.</l>
<l>Te desen stride gesciede scade</l>
<l>In beiden siden, ende oec dade</l>
<l n="2520">Gescieden daer van prise groet.</l>
<l>Ic weet wel datter sloech te doet</l>
<l>Die coninc Edeward van Ingelant</l>
<l>Meer dan .xx. metter hant.</l>
<l>Soe dede oec die Galoys Pierleward,</l>
<l n="2525">Eer hi daer gevangen ward</l>
<l>Versloech hi der Ingelsce in dat spel</l>
<l>Meer dan .x., dat wetic wel.</l>
<l>Ander waren daer oec mede,</l>
<l>Die daer daden manlijchede</l>
<l n="2530">Van beide side herde groet.</l>
<l>Die coninc Edeward ende sijn genoet,</l>
<l><pb n="2,178"/> Doen si die dinge hadden bestelt</l>
<l>Vanden Galoisen, daer men af telt,</l>
<l>Voer hi thuswaerd also saen,</l>
<l n="2535">Ende heeft enen anderen pat bestaen,</l>
<l>Dan daer hi daerwaerd mede was comen;</l>
<l>Want sine liede bebbent benomen,</l>
<l>Dat hi dore twout en vare niet,</l>
<l>Omdat si dochten mere verdriet</l>
<l n="2540">Te hebbene, ende oec mescien,</l>
<l>Om die dinc, die si gesien</l>
<l>Hadden daer int wout te voren.</l>
<l>Dus hebbensi om dit vercoren</l>
<l>Enen anderen wech, op dander side;</l>
<l n="2545">Des waren daer die menege blide.</l>
<l>Op desen wech so hadde oec strijt</l>
<l>Die coninc, want ter selver tijt</l>
<l>Dattie Galoyse striden quamen</l>
<l>Jegen den coninc, soe de[d]e versamen</l>
<l n="2550">Die coninc van Irlant oec een here</l>
<l>Om Ingelant te doen dere</l>
<l>Die wile dattie coninc strede</l>
<l>Jegen die Galoise, so waendi mede</l>
<l>Trecken in Ingelant sonder were;</l>
<l n="2555">Ende doen die coninc met sinen here,</l>
<l>Van Irlant, in Ingelant was getogen,</l>
<l>So quam jegen hem wel vermogen</l>
<l><pb n="2,179"/> Die coninc van Ingelant welgereet,</l>
<l>Ende alsoe die ander bestreet,</l>
<l n="2560">Met so stouten moede, sonder waen,</l>
<l>Dat hise sciere onder heeft gedaen;</l>
<l>Ende die coninc van Irlant vloe</l>
<l>Vaste te sinen scepe waerd doe,</l>
<l>Ende al sijn volc, dat conde ontgaen,</l>
<l n="2565">Vloe te scepe waerd, sonder waen;</l>
<l>Ende dander, die daer achter bleven.</l>
<l>Hebben alle verloren dleven.</l>
<l>Dus wan die coninc den strijt daer,</l>
<l>Ende voer te Lonnen waerd daer naer,</l>
<l n="2570">Daer hi wel was ontfaen</l>
<l>Van alden volke, sonder waen;</l>
<l>Omdat hi verwonnen had den strijt</l>
<l>Jegen die Galoyse te selver tijt</l>
<l>Ende jeden die van Irlant mede.</l>
<l n="2575">Hier ombe pleyden sere die stede,</l>
<l>Ende waren blide ende dancten sere,</l>
<l>Ende sprongen en songen daer sijn ere.</l>
<l>Dus festeerden si den coninc.</l>
<l>Lange stont na dese dinc</l>
<l n="2580">Bleef die coninc in paise doe,</l>
<l>Tot dat orloge van Vlaendren toe</l>
<l>Comen sal, daer seldi verstaen</l>
<l>Van hem noch meer, sonder waen;</l>
<l>Maer ander dinge daer vore gaen,</l>
<l n="2585">Die gi hier nu selt verstaen.</l>
</div>
<div type="subchapter"><head type="subchapter"><pb n="2,180"/> <hi rend="bold">Van gescienessen die gescieden .xxx(ix)viij. </hi></head>
<l>Onlancs na desen tiden mede,</l>
<l>Soe quam op die onvrede</l>
<l>Van Philipse van Vrancrike</l>
<l>Ende vanden grave, die gelike,</l>
<l n="2590">Van Vlaendren, daer men tuscen ginc,</l>
<l>Maer yelanc so meer verwar die dinc.</l>
<l>Daer was menich perlement gedaen,</l>
<l>Dat lettel besloet, sonder waen.</l>
<l>Die coninc bemaende den grave mede</l>
<l n="2595">Tsinen rade te comen, dies niene dede,</l>
<l>Enewerf, anderwerf ende oec mere,</l>
<l>Maer die grave dochte sere</l>
<l>Loesheit ende verraetnesse met,</l>
<l>Ende dit heeft hem dat comen belet.</l>
<l n="2600">Dus was langen stont vorwaer</l>
<l>Gedinget eert te stride quam daer.</l>
<l>Die hertoge Jan was te perlemente,</l>
<l>Daermen handelde dese atente,</l>
<l>Maer hine wils hem niet sere</l>
<l n="2605">Nemen ane in genen kere;</l>
<l>Want hi sage eer dorloge nu</l>
<l>Dan den pays, dat secgic u,</l>
<l><pb n="2,181"/> Om dattie grave hier vore dede</l>
<l>Den hertoge ongetrouwichede,</l>
<l n="2610">Daer ic vanden lande van Limborch las,</l>
<l>Daer hijs jegen den hertoge was;</l>
<l>Nochtan die hertoge had siere dochter,</l>
<l>Daerom deet hem vele tonsochter.</l>
<l>Om dit sone sprac hi te payse niet,</l>
<l n="2615">Ende daerom hijt gewerden liet.</l>
<l>Nochtan hordic selve op ene stont,</l>
<l>Daer hem an spraken mont jegen mont</l>
<l>Die here van Valkenborch ende mede</l>
<l>Die here van Kuec, die seide[n] bede:</l>
<l n="2620">"Here, en leeft nu engeen man,</l>
<l>Die dit bat op genemen can,</l>
<l>Noch gepaisen tusscen den coninc</l>
<l>Enten grave, in ware dinc."</l>
<l>Dus hordic dat [hi] aldus seide</l>
<l n="2625">Tot desen heren alle beide:</l>
<l>"Laet noch verwerren meer die dinc,</l>
<l>Mochtic sien comen dien coninc,</l>
<l><pb n="2,182"/> Te stride jegen den graven Gi,</l>
<l>In namer engeen goet bi,</l>
<l n="2630">Want ic segt u, sonder waen,</l>
<l>Al waric metten enen voet gestaen</l>
<l>In hemelrike, ic trocke[n] uut,</l>
<l>Om te comene, wet over luut,</l>
<l>Daer si beiden souden striden."</l>
<l n="2635">Doen vraechdense hem in dien tiden</l>
<l>Wat hi daer mede meende nu.</l>
<l>"Ghi heren, seit hi, ic secgt u,</l>
<l>Ic soude daer niet te stride varen,</l>
<l>Ende besiden houden met mire scaren,</l>
<l n="2640">Ende alsi striden souden gaen,</l>
<l>Soudic daer tusscen beiden slaen,</l>
<l>Ende die dan niet dade minen wille,</l>
<l>Hem soudic deren lude ende stille.</l>
<l>Dus mochte welgevallen daer,</l>
<l n="2645">Dat icker an winnen soude, vorwaer,</l>
<l>Meer goets in perlementen,</l>
<l>Dan mijn lant .i. jaer soude renten,</l>
<l>Ende om dese sake, sonder waen,</l>
<l>Latic die werringe vort gaen,</l>
<l n="2650">Ende en wils mi niet bewinden</l>
<l>Vore dat ic sie hoet sal inden."</l>
<l>In desen tiden was in Ingelant</l>
<l>Een groet tempeest van hagel becant;</l>
<l><pb n="2,183"/> Omtrent Duren, dat bisdom,</l>
<l n="2655">Daer worden ontwee geslagen som</l>
<l>Die huse vanden hagelstene;</l>
<l>Si waren oec groet int gemene,</l>
<l>Alse .i. duvency gereet,</l>
<l>Si daden oec menigen minsce leet;</l>
<l n="2660">Bi Wijnceester op ene mile</l>
<l>Werd man ende pard optie wile</l>
<l>Met enen dondere doet geslagen.</l>
<l>Tere ander stat so was .i. wagen,</l>
<l>Ende man ende pard oec daer naer</l>
<l n="2665">Enwech gedregen, men wiste waer,</l>
<l>Datmer noyt sint af vernam</l>
<l>Warwaerd dat hi henen bequam.</l>
</div>
<div type="subchapter"><head type="subchapter">Noch van gescienessen (xl).xxxix. </head>
<l>In desen tiden gesciede .i. wonder</l>
<l>In Gascoengenlant besonder:</l>
<l n="2670">Daer ward doe .i. kint geboren,</l>
<l>Dat .ii. ansichten hadde voren,</l>
<l>Ende .ii. buke, dat verstaet,</l>
<l>Maer .ii. voete daert op gaet,</l>
<l>Ende .ii. hande sone had dit beide,</l>
<l n="2675">Ende alse deen at, so wilde gereide</l>
<l><pb n="2,184"/> Dander drinken, of anders yet.</l>
<l>Dicke wile so es hem gesciet,</l>
<l>Alse deen weende, dat dander loech.</l>
<l>Dit wonder, ende ander gevoech</l>
<l n="2680">Sachmen genen wonder doen.</l>
<l>Dese selsenheit, die heeft geploen</l>
<l>Deen daer jegen dander driven,</l>
<l>Diene conde u niemen bescriven.</l>
<l>Het hadde vorme na wijf, na man,</l>
<l n="2685">Daert af genoechte oec gewan.</l>
<l>Deen speelde metten andren daer,</l>
<l>Gelijc oft si twee waren vorwaer,</l>
<l>Maer wel conden si gebruken niet,</l>
<l>Nochtan dicke, daer men toe siet,</l>
<l n="2690">Pijnden sijs hem ter meniger tijt,</l>
<l>Ende sceen dat siere in hadden delijt.</l>
<l>Te Parijs was oec gesint den coninc</l>
<l>Philipse een wonderlike dinc,</l>
<l>Dit sagic selve oec metten ogen,</l>
<l n="2695">Daer ment soude den coninc togen.</l>
<l>Man ende wijf toende men(t) daer,</l>
<l>Die cume lanc waren, vorwaer,</l>
<l>[A]nderhalven voet, dat segic u,</l>
<l>Ende si waren van haer ru,</l>
<l n="2700"><pb n="2,185"/> Gelijc ouden lieden an haer lede.</l>
<l>Alle gescepnesse haddense bede,</l>
<l>Gelijc dat pleget wijf ende man</l>
<l>So sere subtie[l], dat ic ne can</l>
<l>U niet geliken en gene figure,</l>
<l n="2705">Daer ik u dese jegen feiture.</l>
<l>In can[t]geliken genen dingen</l>
<l>Van siere subtijlheid sonderlinge:</l>
<l>Hande, voete, arme, bene,</l>
<l>Waren so cleine, int gemene,</l>
<l n="2710">Dat yegewelke in sijn gedochte</l>
<l>Daer af wale wonderen mochte.</l>
<l>In Aelmaengen gesciede tempeest,</l>
<l>Daer die wijngaerd af werd gevreest,</l>
<l>Want om Sint Jans misse so vel</l>
<l n="2715">Een hagel, die was so fel,</l>
<l>Dat hi den wijngaerd in sijn bloyen</l>
<l>So sloech, dat hi niet conde groyen,</l>
<l>Ende verloren bleef alsoe.</l>
<l>Dies was men opten Rijn onvroe,</l>
<l n="2720">Ende dier tijt quam oec daer na</l>
<l>Vanden wine, alsict versta.</l>
</div>
<div type="subchapter"><head type="subchapter"><pb n="2,186"/> <hi rend="bold">Van den hertoge, hoe hi te Baren voer .xl.(i) </hi></head>
<l>Rechte in dat ander jaer,</l>
<l>Die coninc Edeward quam, vorwaer,</l>
<l>Uten woude, daer ic af seide,</l>
<l n="2725">Daer hi sach die wonderlijcheide,</l>
<l>So was in Brabant bliscap groet</l>
<l>Over al die genoet</l>
<l>Met jostierspele, met andren dingen.</l>
<l>Die hertoge oec sonderlingen</l>
<l n="2730">Dede spele maken harentare</l>
<l>Om vrouwen, om joncfrouwen openbare;</l>
<l>Want al die hi conde viseren,</l>
<l>Daer hi haers willen met conde anteren,</l>
<l>Ende om sinen wille te vorderne met,</l>
<l n="2735">Dit dede hi oec al ongelet.</l>
<l>Hierom viseerde [hi] [m]enige dinc</l>
<l>Die hem dicke met eren verginc,</l>
<l>Ende daer hi prijs oec bejagede.</l>
<l>Selden hi yeweren iet lange dagede,</l>
<l n="2740">En hadde te Brusele gewesen,</l>
<l>Ende daer was hi oec in desen</l>
<l><pb n="2,187"/> Dat menne wiste waer hi was.</l>
<l>Dit was sijn doen. .i. stuk na das,</l>
<l>Sint dattie strijt te Woronc gevel,</l>
<l n="2745">So dedi selden yewent el,</l>
<l>Dan hi jostierspel antierde,</l>
<l>Oft met vrouwen was of tornierde.</l>
<l>In desen tiden hebbic vernomen</l>
<l>So [w]a[s] oec een spel genomen</l>
<l n="2750">Ten Baren, daer menich man</l>
<l>Vergaderde, die ic niene can</l>
<l>Genomen bi haren namen wel.</l>
<l>Die hertoge had genomen dit spel.</l>
<l>Waerom hijt nam weetmen wale,</l>
<l n="2755">Dies en makic hier geen tale,</l>
<l>Maer om vrouwen wille waest genomen.</l>
<l>Ende alse die dach bi was comen,</l>
<l>Daer op dat spel soude wesen.</l>
<l>Soo heeft die hertoge uut gelesen</l>
<l n="2760">Die hi hebben wilde allene,</l>
<l>Die vromste entie beste gemene,</l>
<l>Jonge liede ende valiant.</l>
<l>Daer dedi elken maken te hant</l>
<l>Ronde clocken, tot .x. wale,</l>
<l n="2765">Ende dese wildi dat tenen male,</l>
<l><pb n="2,188"/> Altoes met hem beiden souden,</l>
<l>Alsi te spelewaerd varen souden.</l>
<l>Te Brusele waren vergadert dese</l>
<l>Metten hertoge, daer ic af lese.</l>
<l n="2770">Vandaer vorense te Baren waerd,</l>
<l>Met scoenre geselscap ter vaerd</l>
<l>Ende onderwegen si visieren</l>
<l>Hoe si tspel selen antieren;</l>
<l>Ende alsi tspel hebben onder gedaen,</l>
<l n="2775">Wat si daer na selen bestaen.</l>
<l>Hiertoe was elc besworen</l>
<l>Vanden hertoge hier te voren,</l>
<l>Maer dit was geviseert om niet,</l>
<l>Dingen te viseerne eerse gesciet,</l>
<l n="2780">Ende dat dan staet in aventuren spele,</l>
<l>Die dingen bliven achter vele.</l>
<l>So deden oec dit, alsict versta,</l>
<l>Als gi horen selt hier na.</l>
</div>
<div type="subchapter"><head type="subchapter">Des hertogen Jans doet .xli.(j) </head>
<l>Dus es die hertoge ten Baren comen,</l>
<l n="2785">Daer dit spel was genomen.</l>
<l>Ende die ridders wel vermogen</l>
<l>Waren te velde uut getogen,</l>
<l>Entie banen gemaect waren,</l>
<l>Daer si haer spel souden baren,</l>
<l n="2790"><pb n="2,189"/> Entie vrouwen entie joncfrouwen,</l>
<l>Die daer waren comen tspel beschouwen,</l>
<l>Waren daer geordineert na dien,</l>
<l>Dat sijt al wel mochte[n] besien,</l>
<l>Wiet daer wel of qualijc dade.</l>
<l n="2795">Dit was al beset met vorrade.</l>
<l>Alst aldus was geordineert,</l>
<l>Ende die ridders waren geordineert,</l>
<l>Welc jegen anderen josteren soude,</l>
<l>Met groter bliscap, met groter vroude,</l>
<l n="2800">So heeft die hertoge daer vernomen</l>
<l>Van enen ridder die daer was comen.</l>
<l>Dese ridder was geprijst so sere,</l>
<l>Dat niemen en dorste in genen kere</l>
<l>Van hem allen, die daer waren,</l>
<l n="2805">Jegen hem ene joeste varen,</l>
<l>So goet joestere hiet die man.</l>
<l>Dit quam vore den hertoge Jan,</l>
<l>Die te hans daer over sende,</l>
<l>Ende ontboet, dat hi met genende</l>
<l n="2810">Jegen hem josteren wilde</l>
<l>Metten spere ende metten scilde.</l>
<l><pb n="2,190"/> Die ridder ontbloet weder saen,</l>
<l>Dat hijs niet en wilde bestaen,</l>
<l>Want hi ware sijn overhere,</l>
<l n="2815">Ende het mochten gaen an sijn ere</l>
<l>Mesquame den hertoge enige dinge</l>
<l>Vander joesten onderlinge.</l>
<l>Om dit so bat hi utermaten</l>
<l>Den hertoge, dat hijs hem wilde verlaten.</l>
<l n="2820">Die hertoge geloefden doe nadien,</l>
<l>Wat hem daeraf mochte mescien,</l>
<l>Dat wildi dat vergeten ware:</l>
<l>"Ende nemmermeer oec hier nare</l>
<l>Sone willic dats u vermaent werde,</l>
<l n="2825">Des gevic u gewaregen verde,</l>
<l>Bi ridderscape ende bi eede."</l>
<l>Dus heeft hi op dit gelede</l>
<l>Die joesten jegen den hertoge ontfaen,</l>
<l>Dat hi node heeft gedaen.</l>
<l n="2830">Nu hebben si beide speren in hant:</l>
<l>Die hertoge Jan van Brabant</l>
<l>Reet vaste te genen ward,</l>
<l>Entie gene weder met snelre vard,</l>
<l>Ende int vergaderen van hem daer</l>
<l n="2835">Gesciede dmeeste ongeval vorwaer,</l>
<l><pb n="2,191"/> Daer men nie af horde spreken,</l>
<l>Want die gene heeft gesteken</l>
<l>Met sinen spere an die hant</l>
<l>Den hertoge, so dat brac te hant</l>
<l n="2840">Die li[t]sen daer met was gebonden</l>
<l>Die manicle; daer in ginc ter stonden</l>
<l>Dat spere tusscen, in den arm,</l>
<l>Tot inde muus, daer al warm</l>
<l>Dbloet ute quam geronnen,</l>
<l n="2845">Ende te hant sine gedane begonnen</l>
<l>Te verwandelne op ter stat.</l>
<l>Sine liede scote te hem na dat</l>
<l>Ende droegene vanden velde daer,</l>
<l>Maer onlange leefdi vorwaer,</l>
<l n="2850">Daerna, hine starf, dat verstaet,</l>
<l>Ende oec vergaf hi dese mesdaet</l>
<l>Den ridder diet hem had gedaen.</l>
<l>Ende tspel bleef oec sonder waen,</l>
<l>Entie bliscap van te voren,</l>
<l n="2855">Werd verwandelt in rouwen, in toren.</l>
</div>
<div type="subchapter"><head type="subchapter"><pb n="2,192"/> <hi rend="bold">Van des hertogen sepulturen .xlii.(j) </hi></head>
<l>Dus bleef die hertogen te Baren doet,</l>
<l>Dat scade was ende jammer groet,</l>
<l>Dat so goeden ridder so starf,</l>
<l>Die so menige ere verwarf</l>
<l n="2860">In striden ende in orlogen.</l>
<l>Haddi noch geleven mogen,</l>
<l>Alsoe alse hi wel mochte,</l>
<l>So wetic wel dat ne dochte</l>
<l>Geen prinse, die leeft nu,</l>
<l n="2865">Hem geliken, dat secgic u.</l>
<l>Sine liede ende sine cnapen mede,</l>
<l>Die dreven grote serichede,</l>
<l>Ende begadene na sine doet,</l>
<l>Ende brachtene met rouwen groet</l>
<l n="2870">Te Brucele binnen, dat verstaet,</l>
<l>Daer menich jegen hem ute gaet,</l>
<l>Die siere doet droeve was.</l>
<l>Hets recht, want altoes vor das</l>
<l>Brussele eerde ende minde,</l>
<l n="2875">Vor al die stede die hi kinde.</l>
<l><pb n="2,193"/> Omdat dit so droveden si te mere.</l>
<l>Papen, clerke, met groter ere,</l>
<l>Hebben si den hertoge der ontfaen;</l>
<l>Ende met processien, sonder waen,</l>
<l n="2880">Voerdemen ten Minder Broeder waerd,</l>
<l>Daer hi te licgene hadde begaerd,</l>
<l>Met groten sange, met groten ere,</l>
<l>Ende gaf hem sine sepulture daer</l>
<l>In midden den coer, vorden outaer.</l>
<l n="2885">.xli. jaer was hi wel out</l>
<l>Doen hi gout der doet haer scout.</l>
<l>Doen senden die van Brabant saen</l>
<l>In Ingelant om Janne, sonder waen,</l>
<l>Des hertogen sone, dat hi quame</l>
<l n="2890">Ende hi Brabant in hant name.</l>
<l>Dese Jan hadde te wive ontfaen</l>
<l>Des coninc dochter, hebbic verstaen,</l>
<l>Edeward van Ingelant.</l>
<l>Binnen desen sloech die te hant</l>
<l n="2895">Mijn her Godevard tshertogen broeder,</l>
<l>Ende wilde slan[d]s sijn behoeder.</l>
<l><pb n="2,194"/> Maer die te voren wel hadden gewesen</l>
<l>Metten broeder verdreeft hi na desen</l>
<l>Uten lande ende nam haer goet.</l>
<l n="2900">Vele dinge, die ic niene moet</l>
<l>Vertrecken werd in Brabant geanteert,</l>
<l>Maer int leste werd dit gekeert</l>
<l>Van den andren hertoge Jan,</l>
<l>Ende hier af bleef hi gehaet vordan</l>
<l n="2905">Van sinen oem, heren Godeverden,</l>
<l>Omdat hi hem niet liet gewerden.</l>
<l>So was heymelijc onder hem .i. nijt.</l>
<l>Dit latic nu aldus ter tijt</l>
<l>Bliven ende sal u secgen vord</l>
<l n="2910">Dinge, die ter jeesten behord.</l>
</div>
<div type="subchapter"><head type="subchapter">Van den coninc van Ingelant ende vanden grave van Vlaendren .xliii.(j) </head>
<l>In desen tiden, dat verstaet,</l>
<l>So nam die grave van Vlaenderen raet</l>
<l>Anden coninc van Ingelant,</l>
<l>Ende worden beide daer een hant,</l>
<l n="2915">Omdat si wilden wederstaen</l>
<l>Den coninc van Vrancrike sonder waen.</l>
<l>Te gader hebbense dit gesworen,</l>
<l>Dat om verdriet noch om toren</l>
<l><pb n="2,195"/> Niet en selen achterlaten,</l>
<l n="2920">Dat den andren mach staen te baten.</l>
<l>Om dit sende sinen scat uut</l>
<l>Die coninc van Ingelant, over luut,</l>
<l>In Brabant, in Aelmaengen, in Hollant,</l>
<l>Tot allen ridderen diemen vant,</l>
<l n="2925">Die hem dienen wil om scat;</l>
<l>Ende elken soudi oec na dat,</l>
<l>Also vele alse hi was werd,</l>
<l>Na die groetheit dat hi verteert.</l>
<l>Des graven sone van Hollant,</l>
<l n="2930">Die gehuwet werd in Ingelant</l>
<l>Ane coninc dochter Edeward,</l>
<l>Die om dit te meer ruward</l>
<l>Waende hebben anden grave</l>
<l>Van Hollant, daer ic nu spreke ave,</l>
<l n="2935">Ende sende hem penninge ende scat,</l>
<l>Daer hem die grave gelovede om dat</l>
<l>Te hulpen jegen Philipse den coninc.</l>
<l>Dies hi sint al ave ginc</l>
<l>Den coninc van Ingelant, sonder waen,</l>
<l n="2940">Ende verbant hem al heymelijk saen</l>
<l><pb n="2,196"/> Metten coninc van Vrancrike.</l>
<l>Maer dit vernam doe haestelike</l>
<l>Die coninc van Ingelant, die om dat</l>
<l>Den grave dit ontboet ter stat,</l>
<l n="2945">Dat hi gevaen soude sinen sone</l>
<l>Houden, hine dade dat gone,</l>
<l>Dat hi hem had geloeft daer vord.</l>
<l>Doen dese boetscap die grave hord</l>
<l>Ontboet hi den coninc saen:</l>
<l n="2950">Doe, dat hi wille, sonder waen,</l>
<l>Met sine sone "om dat verdriet</l>
<l>Sone sta ic u in staden niet."</l>
<l>Dit liet die coninc den sone verstaen,</l>
<l>Ende seide hoe hi hadde ontfaen</l>
<l n="2955">Sine penninge ende hem afginge,</l>
<l>Ende hem ontboet dus dese dinge:</l>
<l>"Dat ic met u dade minen wille,</l>
<l>Hem ne roec. Nu siet oftic stille</l>
<l>Minen wille gecrigen can</l>
<l n="2960">Van uwen vader; seldijs mi dan</l>
<l>Weten enigen ondanc?"</l>
<l>"Here, eest u hier ane belanc,</l>
<l>So versta ic dat ic sta tuwen wille,</l>
<l>Van mijns vader halven wille lude ende stille,</l>
<l n="2965"><pb n="2,197"/> Ende dat hem en roec wat gi mi doet,</l>
<l>Here, gi sijt dies herde vroet,</l>
<l>Doet dat gijt wilt, in saels niet anden,</l>
<l>Want ic sta in uwen handen."</l>
<l>Hier af also als wijt vernamen,</l>
<l n="2970">Wiltmen secgen dat irst quamen</l>
<l>Die saken toe, dat quam ter doet</l>
<l>Die grave van Hollant ende in die noet;</l>
<l>Ende dattie coninc oec heymelike</l>
<l>Dit dede bedriven ende wiselike,</l>
<l n="2975">Soe datmens niet soude verstaen,</l>
<l>Dat hire hulpe toe had gedaen.</l>
<l>Ander secgen dat om .i. vrouwe quam</l>
<l>Datmen hem sijn leven nam,</l>
<l>Daer hi met soude hebben te doene,</l>
<l n="2980">Die wijf was .i. van sinen baroene,</l>
<l>Ende datten diegene daerom lagen</l>
<l>Leiden van der stont alle dagen.</l>
<l>Noch seitmen ander in Hollant,</l>
<l>Daer ic oec bescreven af vant,</l>
<l n="2985">Datne Hollanders oec aldaer</l>
<l>Secgent ende houdent over waer,</l>
<l>Ende dat salic u hier ontbinden,</l>
<l>Also alsijt selve bekinden.</l>
</div>
<div type="subchapter"><head type="subchapter"><pb n="2,198"/> <hi rend="bold">Hoe die verradenesse quam .xl[i]v. </hi></head>
<l>Dit maken ons die Hollanders cont,</l>
<l n="2990">Dat op .i. Sent Jans avont,</l>
<l>Die grave Florens had genomen</l>
<l>Enen dach, daer souden comen</l>
<l>Die here van Sulen entie sine,</l>
<l>Entie here van Amestel, in scine</l>
<l n="2995">Waren onderlinge in veeden.</l>
<l>Dit wilde die grave paysen ende vreden,</l>
<l>Ende dede daer oec so vele toe,</l>
<l>Dattie pays ginc vorwerd alsoe</l>
<l>Dattie grave gaf .iiii<hi rend='sup'>c</hi>. pont</l>
<l n="3000">Den here van Hamestel, optie stont,</l>
<l>Te hulpen tsiere soenen daer.</l>
<l>Herman van Worden, over waer,</l>
<l>Ende van Velsen Geraert</l>
<l>Waren hier mede wel bewaerd,</l>
<l n="3005">Daer dese dinge gesciede alsoe.</l>
<l>Doe dit gedaen was so ginc doe</l>
<l>Die grave eten binnen Utrecht,</l>
<l>Ende doen hi geten hadde recht,</l>
<l>Gingen diene wilden vaen</l>
<l n="3010">Buten Utrecht heymelijc saen,</l>
<l><pb n="2,199"/> Ende leiden hem dus lage[n] daer.</l>
<l>Bider Vecht lach ene, daer naer</l>
<l>So lager vord twee te lande.</l>
<l>Doen dit gedaen was quam te hande</l>
<l n="3015">Die here van Hamestel vor hem gegaen,</l>
<l>Ende bat hem, dat hi op soude staen:</l>
<l>"Ende laet ons varen uter stat</l>
<l>B[e]tten." Die grave stont op na dat,</l>
<l>Ende haestem mede in die vard,</l>
<l n="3020">Ende sat op .i. teldende pard,</l>
<l>Ende reet aldus uter stede.</l>
<l>Daer volgeden hem si achte mede,</l>
<l>Van sinen cnapen also saen.</l>
<l>Die here van Hamestel, sonder waen,</l>
<l n="3025">Ende Herman van Worden, ende Geraerd</l>
<l>Van Velsen waren in dese uutvaerd.</l>
<l>Doen Herman dies die waerheit vernam,</l>
<l>Dat hi biden lagen quam,</l>
<l>Reet hi anden grave valiant</l>
<l n="3030">Die enen sparwaerd had opdie hant,</l>
<l>Ende sprac hem an al openbare:</l>
<l>"Laet gaen, grave, den sparware."</l>
<l>Al lachgende hi antworde gaf:</l>
<l>"Herman, doet u hant af,</l>
<l n="3035"><pb n="2,200"/> Ende laet minen vogel staen."</l>
<l>"Grave, seit hi, gi sijt gevaen."</l>
<l>"Herman, seit hi, gi donct mi sot,</l>
<l>Houdi met mi aldus u spot?"</l>
<l>"Nenic, grave, so geve mi God ere,</l>
<l n="3040">Gine siet Hollant nembermere."</l>
<l>Doen stac hi dor den breidel daer</l>
<l>Sinen arm. Doe quam daer naer</l>
<l>Geraerd van Velsen, ende wilden slaen</l>
<l>Met enen sweerde, ende doen saen;</l>
<l n="3045">Maer dat benam hem Harman.</l>
<l>Hi wildem meer pinen doen an,</l>
<l>Ende woude bat colen sinen moet.</l>
<l>Om dit benam hi hem daer die doet,</l>
<l>Dus vordine henen daer hi woude.</l>
<l n="3050">Die here van Amestel quam also houde,</l>
<l>Ende sprac of hijs en wiste niet:</l>
<l>"Herman, wat hebdi hier bespiet?"</l>
<l>"Here, dat ic u lange heb geseit:</l>
<l>Nu mogedi ende ic onse leit</l>
<l n="3055">Op hem wreken, tonsen wille."</l>
<l>Die grave sweech doe herde stille,</l>
<l>Ende werd bevaen met rouwen groet,</l>
<l>Hi pensde wel hi waer doet.</l>
</div>
<div type="subchapter"><head type="subchapter"><pb n="2,201"/> <hi rend="bold">Hoe men den grave leide gevaen .xlv.(j) </hi></head>
<l>Te [M]euden vorden sine vordane.</l>
<l n="3060">Daer sprac Herman den grave ane:</l>
<l>"Her grave, seit hi, gedinct u iet,</l>
<l>Wat hier vormaels es gesciet?</l>
<l>.vii. jaer hildi gevaen</l>
<l>Den here van Amestel, oec, sonder waen,</l>
<l n="3065">Haddi nu mijns goeds verdreven,</l>
<l>Maer dat gi Janne namet dleven,</l>
<l>Geraerds neve van Velsen hier voren,</l>
<l>Dat sal doen die meeste toren."</l>
<l>"Herman, sprac die grave saen,</l>
<l n="3070">Dat ic hem dede thoeft af slaen,</l>
<l>Dat was om dat hi overdaet dede:</l>
<l>Hi sloech enen doet binnen vrede,</l>
<l><pb n="2,202"/> Te Leiden, vor mijns rechters ogen.</l>
<l>Die rechter moest oec gedogen,</l>
<l n="3075">Die van hem ene wonde ontfinc.</l>
<l>Had u wonder datmenne vinc,</l>
<l>Ende daer over recht, alst sculdich was?</l>
<l>Herman, dat ic u verdreef vor das,</l>
<l>Gi wet wel, gi hads verdient;</l>
<l n="3080">Gi street op mi ende op mine vrient,</l>
<l>Ende woud mi quetsen entie mine,</l>
<l>Om dat dedic u die pine.</l>
<l>Die here van Amestel wilde oec verslaen</l>
<l>Mine liede, ende mede vaen,</l>
<l n="3085">Doen werd hi selve gevaen int inde;</l>
<l>Maer in leiden in genen ellinde,</l>
<l>Maer ic hilten hoveschelike.</l>
<l>Ende al dit hebbic vriendelike</l>
<l>Jegen u allen gebetert hier voren."</l>
<l n="3090">"Swijcht, wine willens nember horen."</l>
<l>Doe daden sine spannen saen</l>
<l>In yser vaste, sonder waen.</l>
<l>Daer lach hi dus dien nacht also,</l>
<l>Tnachs quam hem een evel toe,</l>
<l n="3095">Dat men dlancevel noemt,</l>
<l>Daer hi sere af ondercoemt.</l>
<l><pb n="2,203"/> Hieraf dreef hi pine so groet,</l>
<l>Datmen ontspien dor die noet.</l>
<l>Des ander dages alsi souden eten,</l>
<l n="3100">Botre ende broet, wildijt weten,</l>
<l>Was hem daer te voren bracht.</l>
<l>Broeder Peter, die wel bedacht</l>
<l>Was vandes graven doene,</l>
<l>Sijn biechter was oec die gone,</l>
<l n="3105">Hi quam oec des ander dages daer.</l>
<l>Doen bat die grave Herman daer naer</l>
<l>Oft hi sine biechte most spreken.</l>
<l>Daer werd hem sijn biechtere saen ontsteken,</l>
<l>Ende van hem .i. wech gejaget.</l>
<l n="3110">Om dit werd te meer versaget</l>
<l>Die grave, ende bleef in rouwen groet,</l>
<l>Ende in vresen vander doet.</l>
<l>Echt sprac hi: "Herman, doet mi verstaen,</l>
<l>Magic met enigen goede ontgaen?"</l>
<l n="3115">"Neen ghi, sprac Herman,</l>
<l>Ghi moet sterven." Doe brachti an</l>
<l>Den grave vor ogen enen brief:</l>
<l>"Besiet dese zegel, dit ongerief</l>
<l><pb n="2,204"/> En hebbic allene niet beraden:</l>
<l n="3120">Dese sele sijn delechtech uwer scaden."</l>
<l>Dit mestroest den grave noch mere.</l>
<l>Enen cnape riep doe Herman sere:</l>
<l>"Ganc ende doe gemac den grave,</l>
<l>Wasch hem sijn hoeft: met gerste cave</l>
<l n="3125">Soutu dan sijn haer wel wriven,</l>
<l>So datter die lemen vast in cliven,</l>
<l>Ende gordene dan mettere linen,</l>
<l>Ende laten dogen discepline,</l>
<l>Ende dese bloc soude sijn orcossen wesen,</l>
<l n="3130">Dus sal hi van siere siecheit genesen,</l>
<l>Daer hi af es in dole nu."</l>
<l>Dus moeste die gene, dat secgic u,</l>
<l>Den grave begaven oec [daer naer],</l>
<l>Al waest hem te doene sw[aer].</l>
<l n="3135">In desen verdriete, in deser armoeden,</l>
<l>Lach Florens die grave in hoeden</l>
<l>Van hem allen, sonder scouwen,</l>
<l>Twee nachte ende meer, in groten rouwen.</l>
</div>
<div type="subchapter"><head type="subchapter"><pb n="2,205"/> <hi rend="bold">Hoe die Vriesen over quamen om den grave te bescuddene .xlvi. </hi></head>
<l>Die Vriesen die dit hebben vernomen,</l>
<l n="3140">Ende over dwater som sijn comen,</l>
<l>Om den grave te lossen dare.</l>
<l>Des werd Herman sciere geware,</l>
<l>Ende sprac: "Gi heren, wats u raet?</l>
<l>Mi donct, dat hier gescepen staet:</l>
<l n="3145">Bliven wi langer, wi sijn verloren,</l>
<l>Op dit huus, ic segtu te voren,</l>
<l>Want hier comen onse viande,</l>
<l>Beide te water ende te lande;</l>
<l>Mi donct wesen die beste raet,</l>
<l n="3150">Die den meester, die hier staet,</l>
<l>Voren haestelijc tere ander stede,</l>
<l>Daer wi mogen sine lede</l>
<l>Binden ende pinen, dat verstaet."</l>
<l>Dit dochte hem allen een goet raet,</l>
<l n="3155">Ende bondene vaste metter spoet,</l>
<l>Op .i. part dat was bore goet;</l>
<l>Oec seidemen dat [s]i die vinger sine</l>
<l>Opspleten tot siere ander pine,</l>
<l>Op aventure, oft hi ontbonde,</l>
<l n="3160">Dat hire genen troest ane vonde.</l>
<l><pb n="2,206"/> Ende enen grawen roc dedense hem an.</l>
<l>Dus voerdense wech den edelen man.</l>
<l>Nu hord vanden Vriesen vord:</l>
<l>Daer was .i. onder, hebbic gehord,</l>
<l n="3165">Die Clais die Grobbere was geheten,</l>
<l>Ende was een cnape wel vermeten,</l>
<l>Ende dese had oec des graven cleder,</l>
<l>Ende daerom waest hen vele te leder.</l>
<l>Hi sprac den Vriesen aldus ane:</l>
<l n="3170">"Mi donct dat beste na minen verstane,</l>
<l>Dat wi die wegen belecgen saen,</l>
<l>Dan dat wi thus vore bestaen,</l>
<l>Want si selen den grave ter[e] ander stat</l>
<l>Voren, ende daer moge[n] wi te bat</l>
<l n="3175">Opten wech den grave gewinnen,</l>
<l>Da[n] van den huse beleide[n] wise daer binnen."</l>
<l>Dus daden si daer sinen raet,</l>
<l>Ende onlancs daer na, dat verstaet,</l>
<l>Brachten si den grave aldare,</l>
<l n="3180">So dats die gene worden geware.</l>
<l>Doen sprac .i. Vriese, ende was blide:</l>
<l>"Gi heren, sta wi op met nide,</l>
<l>Ende laet ons teken nu geven</l>
<l>Onsen vrienden ende onsen neven,</l>
<l n="3185"><pb n="2,207"/> Want onse here die comt ginder."</l>
<l>Si daden teken meer ende minder</l>
<l>Ende scoten op met hare scare.</l>
<l>Des werd Herman oec geware</l>
<l>Ende seide: "Gi heren, nu siet,</l>
<l n="3190">Ginder comt op ons .i. michel diet:</l>
<l>Het sijn viande, na minen wane,</l>
<l>Si hebben wille ons te bestane.</l>
<l>Wine connen den grave niwer bringen,</l>
<l>Hi moet al hier voresingen."</l>
</div>
<div type="subchapter"><head type="subchapter">Van des graven Florens doet.xl[vij].(ij) </head>
<l>  3195 Nu sprac: "Hets meer dan tijt,</l>
<l>Doet dat gi sculdich sijt,</l>
<l>Geraerd van Velsen, ende wreket</l>
<l>Uwen neve, datmer af spreket</l>
<l>Emmermeer van uwer wrake;</l>
<l n="3200">Dan mogedi irst sijn te gemake."</l>
<l>Gerard nam tswaerd met beiden handen,</l>
<l>Ende waende den grave toten tanden</l>
<l>Hebben geslagen in sijn hoeft.</l>
<l>Dits die waerheit, dies geloeft:</l>
<l n="3205">Van desen slage ward vervard</l>
<l>Van Hollant des graven pard,</l>
<l><pb n="2,208"/> Ende scoet doe an ene side</l>
<l>Neder, vore dien slach, tien tide.</l>
<l>Dus nam dat swaerd te[n]er snede</l>
<l n="3210">Den grave beide sijn hande mede.</l>
<l>Doen sprac die grave: "Herman, ay mi,</l>
<l>Des en haddic niet bemoet opti,</l>
<l>Dat kinne God, diet wel weet,</l>
<l>Dattu mi sou[t]s sijn dus wreet."</l>
<l n="3215">Dit was dleste word dat hi seide.</l>
<l>Si voren op hem sonder beide[n]</l>
<l>Ende sloegen daer den grave doet;</l>
<l>Oec viel dat paert in enen sloet,</l>
<l>Ende gaven hem daer tien stonden</l>
<l n="3220">.xxii. dorgaende wonden.</l>
<l>Hermans cnape .i., Diderijc,</l>
<l>Van felheiden was cume sijn gelijc,</l>
<l>Ende Geraerd van Velsen ende noch een,</l>
<l>Dese drie en sparde groet no clene</l>
<l n="3225">Den grave van Hollant daer hi lach.</l>
<l>Daerom vorense alsict secgen mach:</l>
<l>Want si [achter] die ander bleven,</l>
<l>So lange, datsi .ii. haer leven</l>
<l>Moesten laten ende bliven doet.</l>
<l n="3230">Oec ontfinc ene wonde groet</l>
<l>Geraerd van Velsen daer ter stede,</l>
<l>Nochtan ontreet hi daer mede.</l>
<l>Die .ii. doedde sette men opt rat,</l>
<l>Al waest den grave lettel te bat.</l>
<l n="3235"><pb n="2,209"/> Om dit ic die Vriesen prise:</l>
<l>Si hieven op in droever wise</l>
<l>Den grave, haren gerechten here,</l>
<l>Ende vordene wech met wene sere.</l>
<l>Dus es die grave bleven doet,</l>
<l n="3240">Dat was sinen vrienden scade groet,</l>
<l>Aldus doent die Hollanders verstaen,</l>
<l>Entie Vriesen oec, sonder waen,</l>
<l>Ende en willen niets anders secgen,</l>
<l>Dat mer iet toe soude lecgen,</l>
<l n="3245">Dat elre af yewe[n]t quam</l>
<l>Dat haer grave die doet nam,</l>
<l>Dan dit oesoen ende dese raet.</l>
<l>Alsoe alst hier gescreven staet;</l>
<l>Ende ic laet mi oec genoegen wel,</l>
<l n="3250">In strider niet jegen, al wistic iet el,</l>
<l>Dit gesciede in ons heren jaer</l>
<l>.XII<hi rend='sup'>C</hi>. ende .XCVI. vorwaer.</l>
<l>Niet lange daerna so quamt int lant</l>
<l>Sijn sone, die woende in Ingelant,</l>
<l n="3255">Maer onlange was hi daer verheven,</l>
<l>Hi werd oec, seide men mi vergeven,</l>
<l>Ende liet jonc dat leven sijn.</l>
<l>Dus latic van hem dat spreken mijn,</l>
<l>Want en gere daet en plach</l>
<l n="3260">Daermen yet af secgen mach.</l>
</div>
<div type="subchapter"><head type="subchapter"><pb n="2,210"/> <hi rend="bold">Van dingen die gescieden .xl[ix]viij. </hi></head>
<l>Doemen screef dat jaer ons heren</l>
<l>.XII<hi rend='sup'>C</hi>. ende oec meren</l>
<l>.VI. ende .LXXXX. ende oec niet al,</l>
<l>Omtrent kerstdach gesciede ongeval</l>
<l n="3265">In Vrancrike al tote Parijs.</l>
<l>Want regen, des sijt wijs</l>
<l>Viel daer omtrent so groet,</l>
<l>Dat hi menigen dede groet noet.</l>
<l>Oec was die Seine so overcrachtech</l>
<l n="3270">Ende van water oec machtech,</l>
<l>Datse niet mochte wederstaen,</l>
<l>Sine braect a[l]op, sonder waen,</l>
<l>Dat in haren loe[p] was geset.</l>
<l>Die berge oec, die quamen met</l>
<l n="3275">Van boven gevlogen nederwaerd,</l>
<l>Tot in die Seine, met snelre vaerd,</l>
<l>Met rosche, met risere algeheel,</l>
<l>Gelijc oft waer een casteel,</l>
<l>Dit quam vliende van Orliens waerd.</l>
<l n="3280">Die brucge te Parijs, die sonder ruwaerd</l>
<l>Al tote noch hadde gestaen</l>
<l>Moste hier met inden gront gaen,</l>
<l><pb n="2,211"/> Die van niwes gemaect was,</l>
<l>Ende so starc van stene, sijt seker das,</l>
<l n="3285">Dat wel sceen ere ha[r]de wonder</l>
<l>Dat selken brucge mocht gaen onder.</l>
<l>Oec alle die huse, die daer op stoeden,</l>
<l>Gingen onder metter vloeden.</l>
<l>Daer werd vele goets verloren mede,</l>
<l n="3290">Want daerop woenden rike goutsmede</l>
<l>Ende wisseleren ende apotecarise,</l>
<l>Die alle verdronken in dere wise,</l>
<l>Want so vollijc was dit gedaen</l>
<l>Met enen s[t]ote, sonder waen,</l>
<l n="3295">So dats hem niemen gewachten conde,</l>
<l>So saen waest daer al te gronde.</l>
<l>Oec ene vrouwe van Grampont,</l>
<l>Die daer was herde name cont,</l>
<l>Om dat si so herde [s]coene was,</l>
<l n="3300">Oec dochte mi selven wel das,</l>
<l>Want icse menichwerf heb gesien.</l>
<l>Dat si die scoenste was van dien,</l>
<l>Diemen vonden hadden int lant.</l>
<l>Om .ii. dinge was si wel becant,</l>
<l n="3305">Deen was om datsi scoen hiet,</l>
<l>Ende dander om datse haer joyen liet.</l>
<l>Ende recht oec op deser stont,</l>
<l>Dattie brugge viel inden gront,</l>
<l><pb n="2,212"/> So was .i. ridder met haer gemene</l>
<l n="3310">In haer camer, beide allene,</l>
<l>Ende also daer si hadden dese bliscap</l>
<l>Verdronkense beide in haer gemeenscap.</l>
<l>In Hollant was oec tempeest mede,</l>
<l>Ende in Zelant, in selke stede</l>
<l n="3315">Waren die dike oec te broken,</l>
<l>So datsi daer worden beloken</l>
<l>Met watere, dat hem scade dede.</l>
<l>In Aelmaengen gesciede oec mede</l>
<l>Scade van enen regene groet,</l>
<l n="3320">Want die Denouwe overscoet,</l>
<l>Ende somege dorpe daer verdranc,</l>
<l>Daer dat water nam sinen ganc.</l>
<l>Nu willen weder ten jeesten gaen,</l>
<l>Daer icse hier voren liet stille staen.</l>
</div>
<div type="subchapter"><head type="subchapter">Van den coninc Adolve van [N]assau ende van Albrechte [.l.](xlix) </head>
<l n="3325">Doen Adolf coninc had gewesen</l>
<l>Onlangen tijt, so wilde desen</l>
<l>Ontsetten Aelbrecht van Oestrike,</l>
<l>Ende wilde an hem trecken conincrike.</l>
<l>Dese was stout int orloge,</l>
<l n="3330">Ende hiet Alebrecht metter ere oge.</l>
<l><pb n="2,213"/> Die coninc [Ru]dolf was oec sijn vader,</l>
<l>Die vor desen was coninc algader.</l>
<l>Om dat so wilt oec Alebrecht sijn.</l>
<l>Hi leide coninc Adolve enen t[e]rmijn,</l>
<l n="3335">Daer hi op striden wilde gereet</l>
<l>Omt conincrike, hoe soet geet.</l>
<l>Hi hadde scat gegadert groet,</l>
<l>Dien hi den oestheren boet,</l>
<l>Die oec gerne namen den scat;</l>
<l n="3340">Want si sijn geconstumeert in dat,</l>
<l>Dat hem en roec watsi beginnen</l>
<l>Op dat sire scat met mogen winnen,</l>
<l>Eest recht oft eest onrecht,</l>
<l>Si bestaen mede tgevecht.</l>
<l n="3345">Dits haer zede ende haer aert.</l>
<l>Hiermet Alebrecht orlogen vart</l>
<l>Op Adolve, die niet was so rike,</l>
<l>Al was hi coninc, sine gelike,</l>
<l>En was hi niet van scatte groet,</l>
<l n="3350">Hier om haddi wederstoet.</l>
<l>Haddi mogen geven alse wel</l>
<l>Alse dander dede, hem waer sijn spel</l>
<l>Bat vergaen daent nu dede.</l>
<l>Want selc, die nu oec onvrede</l>
<l n="3355">Ende orloge de[de] ende op hem vacht,</l>
<l>Hi hadden met gelde wel gesacht.</l>
<l><pb n="2,214"/> Dus eest nu in die werelt wijt,</l>
<l>Vrienden sijn te derre tijt</l>
<l>Met gichten al te maken nu.</l>
<l n="3360">Het gaet een al af, dat segic u,</l>
<l>Hetent mage, hetent vrient,</l>
<l>In dien dat hem een ander dient</l>
<l>Vanden scatte na haren begaren,</l>
<l>Si laten magescap ende vrienscap varen,</l>
<l n="3365">Ende volgen den gelde sonder waen:</l>
<l>Dits jammer dat aldus moet staen</l>
<l>In die werelt alst nu steet,</l>
<l>Daer deen den anderen dus af geet,</l>
<l>Om gel[d]s wille ende om miede,</l>
<l n="3370">Nochtan eest aldus, alsict bediede,</l>
<l>Al dore die werelt, alsict versta,</l>
<l>Alse gi horen selt hier na,</l>
<l>Van desen .ii. heren groet,</l>
<l>Hoet gelt den enen bracht ter doet.</l>
</div>
<div type="subchapter"><head type="subchapter">Des coninc Adolfs doet, ende hoe hi was bedrogen .l(i). </head>
<l n="3375">Doen Adolf sach dat Albrecht</l>
<l>Op hem began aldus tgevecht,</l>
<l>Bejagedi vriende daer hi mochte,</l>
<l>So dat hi te velde brochte</l>
<l>Van sinen magen .i. coenroet.</l>
<l n="3380">Hem hadde geloeft oec dese genoet</l>
<l><pb n="2,215"/> Te hulpen, die ic u noemen sal,</l>
<l>Met besworen eede al:</l>
<l>Die biscop van Coelne, die here,</l>
<l>Ende oec die biscop mede van Triere,</l>
<l n="3385">Entie biscop van Mense der stede.</l>
<l>Op dese was hi te stouter mede,</l>
<l>Want elc hadde van desen heren</l>
<l>Een deel volx in siere weren.</l>
<l>Om dit trac hi doe overluut</l>
<l n="3390">Met sinen volken te velde uut,</l>
<l>Ende Alebrecht die quam bander side</l>
<l>Jegen Adolve daer te stride,</l>
<l>Die niet so vele volx en brachte.</l>
<l>Ende Adolf, die hier op nu dachte</l>
<l n="3395">Ende besach wel Alebrechts scaren,</l>
<l>Datter vele min volx in waren</l>
<l>Dan in die sine, om dese sake</l>
<l>Was hi blide ende wel te gemake,</l>
<l>Ende trac also vaste vord.</l>
<l n="3400">Maer Alebrecht, die daer vore sijn bord</l>
<l>Anders sins hadde berecht</l>
<l>An dese biscoppe, daer men af sprect,</l>
<l>Met groten gichten heymelike,</l>
<l>Quam jegen Adolve stoutelike,</l>
<l n="3405">Ende began dat striden daer.</l>
<l>Aldus drongen si[n]e scaeren naer</l>
<l><pb n="2,216"/> Met stouten moede herde groet.</l>
<l>In beiden siden waren ridders goet,</l>
<l>Die sere vochten op dien tijt.</l>
<l n="3410">Ende alse gevest was die strijt,</l>
<l>So datter was geen achterkeren,</l>
<l>Doen trocken bander side dese heren,</l>
<l>Also alst vore besproken was,</l>
<l>Die biscop van Coelne, sijt seker das,</l>
<l n="3415">Ende van Mense, ende van Triere.</l>
<l>Doe sprac die coninc Adolf sciere:</l>
<l>"Ay, verrader quaet ende groet,</l>
<l>Ghi hebt mi bracht hier ter doet,</l>
<l>Ende haddic mi niet verlaten met</l>
<l n="3420">Up u, ic haddi mi bat beset</l>
<l>Te desen stride, dan ic nu dede.</l>
<l>Mijn lijf hebdi hier oec mede</l>
<l>Mi benomen enten minen,</l>
<l>Die hier met mi striden ende pinen.</l>
<l n="3425">U quade valsceit, die gi nu doet,</l>
<l>Moet God noch wreken, dor oetmoet,</l>
<l>Over u, in corten tiden."</l>
<l>Doe sweech hi stille ende ginc striden</l>
<l>Met erren moede vreselike.</l>
<l n="3430">Ende Alebrecht van Oestrike,</l>
<l>Overmids die hulpe, die hem wies,</l>
<l>Haddi vanden stride den kies,</l>
<l>Want die andere versageden hem seren,</l>
<l>Alsi dese up hem sagen keren,</l>
<l n="3435"><pb n="2,217"/> Alst oec geen wonder was,</l>
<l>Alebrecht die sloech doe inden tas</l>
<l>Met sinen lieden, tot daer hi quam,</l>
<l>Daer hi den coninc Adolve vernam,</l>
<l>Die sere onder was gedaen.</l>
<l n="3440">Dus gingensi daer op hem slaen,</l>
<l>So dat sine velden, ende sloegen doet,</l>
<l>Ende siere liede .i. groet conroet</l>
<l>Bleven daer verslagen saen,</l>
<l>Ende dander sijn in hant gegaen,</l>
<l n="3445">Want sijt niet en conden verweren,</l>
<l>Om dit anegingense dminder deren.</l>
</div>
<div type="subchapter"><head type="subchapter">Vanden selven meer .li(i). </head>
<l>Dus werd Adolf verslegen daer</l>
<l>Met verraetnesse over waer,</l>
<l>Ende dat daden dese valsce heren,</l>
<l n="3450">Die hem setten in dat keren</l>
<l>Doe die strijt begonde saen.</l>
<l>Alse dese strijt dus was vergaen</l>
<l>Trocken an Alebrechte die heren al,</l>
<l>Om dat hi hier hadde tgeval,</l>
<l n="3455">Dus eerst, (die wille hoedem dies).</l>
<l>Die toren heeft ende oec verlies,</l>
<l>Wie dat es, eest dwijf of man,</l>
<l>M[et] heme en wilt niemen dan,</l>
<l><pb n="2,218"/> Maer diet geval heeft ende blijft boven,</l>
<l n="3460">Dien gaen si dan alle loven</l>
<l>Ende smeken ende hem ondercrupen,</l>
<l>Vor hem nigen, vor hem si s[t]upen,</l>
<l>Ende bieden hem haren dienst sere,</l>
<l>Ende secgen: "Ik wil gi sijt mijn here."</l>
<l n="3465">Maer ginct met hem yet qualike</l>
<l>So dadense een ander die gelike,</l>
<l>Die desen verwonne(n) ende onder brochte.</l>
<l>Dits een vele evel gedochte</l>
<l>Van enen die kersten soude heten.</l>
<l n="3470">Also daden dese valsce propheten,</l>
<l>Coelne, Mense ende Triere,</l>
<l>Die gekeert waren dus sciere</l>
<l>An Alebrechte om miede, om gelt,</l>
<l>Ende die Adolve met gewelt</l>
<l n="3475">Hadden geloeft te hulpen doe.</l>
<l>Hier en verlietic mi nemmermere toe,</l>
<l>En gere doget meer sekerlike,</l>
<l>Ic gelove van hem die gelike</l>
<l>Mi te doen, ginct anders dan wel,</l>
<l n="3480">Tselve, dat hem an A(n) dolve gevel.</l>
<l><pb n="2,219"/> Ic wil dat wel, bi onsen Here,</l>
<l>Datmense vor(s)e min no mere,</l>
<l>Alse Alexander die gene dede,</l>
<l>Daermen in deerste pertie af sede,</l>
<l n="3485">Die Dariuse sijn leven namen,</l>
<l>Sine wedersake, ende si hem tsamen</l>
<l>Quamen met groter bliscap jegen,</l>
<l>Ende seiden si hadden doet verslegen</l>
<l>Sinen groten viant Darius.</l>
<l n="3490">Doen sprac hi te hem aldus:</l>
<l>"Quadien ende valsceren groet,</l>
<l>Dat gi hebt geslagen doet</l>
<l>Uwen gerechten here nu</l>
<l>Seldi ontgulden, dat secgic u.</l>
<l n="3495">Want dat gi hem daet, Godweet,</l>
<l>Vermoedic mi van u gereet."</l>
<l>Doen dedise ontliven saen.</l>
<l>Dus woudic dat hier waer gedaen</l>
<l>Over dese biscop, die valscelike</l>
<l n="3500">Verrieden den coninc van haren rike.</l>
<l>Dademen nu, Godweet, na dien,</l>
<l>Men soude verradens die min plien,</l>
<l><pb n="2,220"/> Ic wilt oec wel, bi mire wet,</l>
<l>Datmen elken goude met.</l>
<l n="3505">Dus es Alebrecht boven comen</l>
<l>Ende hevet dlant te hem werd genomen,</l>
<l>Alsic hier na sal doen verstaen.</l>
<l>In desen tiden sachmen staen</l>
<l>Ene comete ontsachgelike</l>
<l n="3510">Tuscen Vlaendren ende Vrancrike,</l>
<l>Die drie rayen ute warp,</l>
<l>Vore breet ende achter scarp.</l>
<l>Deen raye sceen jegen Ingelant,</l>
<l>Ende dandere jegen Vrankelant.</l>
<l n="3515">Entie derden te Vlaendren werd:</l>
<l>Aldus so was gedeelt die sterd.</l>
<l>Gi hebt dicwilen horen visieren</l>
<l>Wat sijn der comete manieren:</l>
<l>Honger, sterfte ende verslachtinge,</l>
<l n="3520">Dit sijn der cometen dingen</l>
<l>Int lant daer si werd gesien,</l>
<l>Daer haer rayen henen tien.</l>
</div>
<div type="subchapter"><head type="subchapter">Vanden grave van Vlaendren ende den grave van Henegouwe .lii(j). </head>
<l>In desen tide rees orloge</l>
<l>Tuscen dese prinsen hoge,</l>
<l n="3525">Van Vlaenderen ende van Henegouwe,</l>
<l>Nochtan soudense sijn getrouwe,</l>
<l><pb n="2,221"/> Want si waren gemage na.</l>
<l>Grote gaderinge, alsict versta,</l>
<l>Maecten si nu, alst wel sceen.</l>
<l n="3530">Te Geroutsberge lach die een,</l>
<l>Ende die ander lach te Lessine.</l>
<l>Mer die grave van Vlaenderen in scine</l>
<l>Lach daer met vele mere macht</l>
<l>[D]an daer die ander hadde bracht.</l>
<l n="3535">Hi lach ende dede cost wel groet,</l>
<l>Dat hem lettel goed bescoet.</l>
<l>Also alsict heb nu vernomen</l>
<l>So waren dus die Maselanders comen</l>
<l>Den grave van Vlaenderen te helpen daer.</l>
<l n="3540">Die grave van Loen quam daer naer,</l>
<l>Die here van van Heymsberge mede.</l>
<l>Dese lagen alle binnen der stede</l>
<l>Te Geroutsberge met gewout,</l>
<l>Daer die grave haren cost al gout.</l>
<l n="3545">Ende die van Vlaenderen lagen te velde</l>
<l>Int scone coren, daer haer getelde</l>
<l>In waren geslagen wijt.</l>
<l>Dit was in den somertijt.</l>
<l>Dat coren daer harde scone stoet,</l>
<l n="3550">Datmen sere trat onder voet.</l>
<l>En geseide u niemen openbare</l>
<l>Die bliscap, diemen [d]reef aldare</l>
<l><pb n="2,222"/> Onder der Maselanders here,</l>
<l>Want si hadde[n] wel haren gere</l>
<l n="3555">Van wine ende van goeder spisen;</l>
<l>Dit es al dat si sere prisen.</l>
<l>Oec sijn si so overtellich daeran,</l>
<l>Dat se vervullen en can geen man.</l>
<l>Hets so ludech almeest dat quaet,</l>
<l n="3560">Dat en roect wat ane gaet:</l>
<l>Eest vechten of morden of roven,</l>
<l>Indien dat si den buuc verscoven</l>
<l>Mogen vervullen ende gelt winnen.</l>
<l>Hier om si menige ondaet beginnen,</l>
<l n="3565">Eest oest, eest west, eest zuut, eest nort,</l>
<l>Waer dat van stride secgen hort,</l>
<l>Darwaerd varet hem aventuren.</l>
<l>Dus lach die grave met desen geburen,</l>
<l>Die niet els en daden daer,</l>
<l n="3570">Dan ene he[e]rscouwinge, overwaer,</l>
<l>Doen si daer lange hadden gelegen.</l>
<l>Si moesten doch yewent plegen.</l>
<l>Dese herescouwinge, hebbic verstaen,</l>
<l>Was daer opt velt gedaen,</l>
<l n="3575">Dat daer ane Geroutsberge leet,</l>
<l>Daer men te Lessine waerd geet.</l>
<l>Ende doe werd daer Lessine ontsteken</l>
<l>Van ribauden, wildijt weten,</l>
<l><pb n="2,223"/> Ende doemen den brant sach oec daer,</l>
<l n="3580">Werd daer versaecht menich vorwaer.</l>
<l>Men riep int here: "Die viande comen!"</l>
<l>Ende binnen dese heeftmen vernomen</l>
<l>Dat ribaude hebben gedaen.</l>
<l>Doen werd daer menich, sonder waen,</l>
<l n="3585">Cone van daden ende groet van worden,</l>
<l>Doen si dit dus secgen horden.</l>
<l>Int leste den grave der cost verdroet,</l>
<l>Ende liet varen al dat coenroet,</l>
<l>Ende liet aldus daer stille staen.</l>
<l n="3590">In secgene waren sijs gegaen.</l>
<l>Maer sine droegen niet wel overeen.</l>
<l>Hier na seldi vandesen tween</l>
<l>Graven horen mere dinc,</l>
<l>Over Alebrechte den coninc.</l>
<l n="3595">Daer ic sal spreken van sinen saken.</l>
<l>Ende hier met willic .i. inde maken</l>
<l>Vanden derden boeke saen</l>
<l>Der vifter pertien, sonder waen.</l>
</div>
</div>
<div type="chapter"><head type="chapter"><pb n="2,225"/> HIER BEGINT DIE VIERDE BOEC VANDER VIFTER PERTIEN</head>
<div type="subchapter"><head type="subchapter">Van Alebrecht van Oestrike .j. </head>
<l>Nu es die tijt so verre comen,</l>
<l>Dat niemen gene dinc wilt gomen</l>
<l>Daer gerechticheit leit an.</l>
<l>Waer niet .i. vercrigen can</l>
<l n="5">Heerscapie, heerscap ende goet,</l>
<l>Daer set nu elc an sinen moet,</l>
<l>Ende niet en penst wat sal gescien,</l>
<l>Opdat hi comen mach te dien.</l>
<l>Merct nu an dit conincrike,</l>
<l n="10">Daer menich om wonderlike</l>
<l>Gevaren es, diere quam ane.</l>
<l>Het es altoes van irst tanevane,</l>
<l>Ende metten swaerde te houden mede.</l>
<l>Als .i. waent hebben pays ende vrede,</l>
<l n="15">So es hem nakende bi sijn toren,</l>
<l>Ende heeft sijn conincrike verloren</l>
<l>Eer hijs ye[m]ent weet .i. twint,</l>
<l>tRike werd hem cume bekint</l>
<l><pb n="2,226"/> Derdeel, en come .i. ander saen</l>
<l n="20">Ende wilt hem trike ondergaen.</l>
<l>Oec sijn so wandelbaer die stede,</l>
<l>Die ten rike horen mede,</l>
<l>Datsi keren metten genen</l>
<l>Die hem dbeste donct hebben altenen.</l>
<l n="25">Dus heeft .i. trike na sine begerte</l>
<l>Alse .i. ael bi den sterte.</l>
<l>Al dese gelike die gesciede</l>
<l>Coninc Alebrecht ende siere maysniede,</l>
<l>Die nu te coninge werd gecoren</l>
<l n="30">Int jaer ons heren, als wijt horen,</l>
<l>XIJ<hi rend='sup'>c</hi> ende acht ende negentech.</l>
<l>Vroem was hi ende crachtech,</l>
<l>Maer niet lange duerde hem dat</l>
<l>Dat hi met payse stille sat,</l>
<l n="35">Want sine grote machtechede</l>
<l>Werd hem saen benomen mede,</l>
<l>Alse gi selt horen wel hierna.</l>
<l>[t']Aken quam hi, alsict versta,</l>
<l>Met machte, ende belach die stede,</l>
<l n="40">Gelijc dat constume es ende sede,</l>
<l>Tot dat sine wilden laten in.</l>
<l>Hovesch was hi in sijn begin</l>
<l><pb n="2,227"/> Jegen sine liede, ende goet.</l>
<l>Met geven sachti hem den moet,</l>
<l n="45">Want hi meldelike int irste gaf,</l>
<l>Dies hi namaels stont al af;</l>
<l>Want sijn sin verkeerden saen</l>
<l>In vrecheiden, hebbic verstaen.</l>
<l>Siere suster kinder, .ii. siere neven,</l>
<l n="50">Doen die moeder doet was bleven,</l>
<l>Nam hi die kinder ende al haer goet,</l>
<l>Ende daer met sinen willen oec doet,</l>
<l>So dats die kinder om geen verdriet</l>
<l>Van hem en mochten gebruken niet.</l>
<l n="55">Om dusdane dinc werd hi gehat,</l>
<l>Waer hi quam, in elker stat.</l>
<l>Hierna seldi oec horen wel</l>
<l>Wat hem hieraf sint gevel.</l>
<l>Dus voer hi weder in Oestrike,</l>
<l n="60">Ende waende daer verweendelike</l>
<l>Hebben gelegen alse .i. groet here,</l>
<l>Sonder striden vorwaerd mere;</l>
<l>Want hi pensde dat niemen ware</l>
<l>Die hem soude dorren openbare</l>
<l n="65">Soeken met stride nu ter tijt.</l>
<l>Maer ic wil dat gi des seker sijt,</l>
<l>Dats dat rike niet mach ontberen</l>
<l>En moet altenen strijt anteren.</l>
<l><pb n="2,228"/> Dat kint vochte eer jegen den vader</l>
<l n="70">Eer si strijts ontbeerden algader.</l>
<l>Dat seldi hierna wel verstaen,</l>
<l>Daer die neve den oem sal slaen,</l>
<l>Ende nemen dlijf in siere woet</l>
<l>Eer hi gecrigen mach sijn goet.</l>
<l n="75">Maer die dinge gescieden daerbinnen,</l>
<l>Moetic teersten die doen bekinnen.</l>
</div>
<div type="subchapter"><head type="subchapter">Hoe die coninc Edeward van Ingelant in Vlaendren quam .ii. </head>
<l>In desen tiden, dat es becant,</l>
<l>Quam Edeward in Vlaenderlant,</l>
<l>Die in Ingelant coninc was.</l>
<l n="80">Galoyse brachti, alsict las,</l>
<l>Een groet deel, ende Ingelsce mede</l>
<l>Tote Gint quamen in die stede,</l>
<l>Daer die grave van Vlaendren lach</l>
<l>Met menigen ridder optien dach.</l>
<l n="85">Die hertoge van Brabant lach oec daer</l>
<l>Met vele volx, wet overwaer,</l>
<l>Ute sinen lande, ende oec mere</l>
<l>Vander Mase, oec menich here,</l>
<l><pb n="2,229"/> Ende oec vord vanden Rinc</l>
<l n="90">Warensi daer comen in scine.</l>
<l>Wonderlike vore sach men daer</l>
<l>Onder die Ga(y)loyse overwaer:</l>
<l>Al barsser been liep daer tgene,</l>
<l>Ende met enen roden rocke gemene.</l>
<l n="95">In midden den winter was oec dit,</l>
<l>Ic weet wel dat niet sere verhit.</l>
<l>Dat volc dat aldus daer ginc,</l>
<l>Dat gelt, dat van den coninc ontfinc,</l>
<l>Dat verteret al wel na</l>
<l n="100">In botermelke, alsict versta.</l>
<l>Dat at ende dranc, waer dat vant.</l>
<l>Van wapen en werdic nie becant</l>
<l>Dat dit volx(e)ken anedroech.</l>
<l>Nochtan merctick er om vele ende genoech,</l>
<l n="105">Ende wandelde onder hem oec daer</l>
<l>Om van hem te weten waer.</l>
<l>Maer dat si hem wapinen souden</l>
<l>Oft si op yement striden wouden:</l>
<l>Bogen, gescutte ende swaerd,</l>
<l n="110">Dit was aldaer haer ruwaerd,</l>
<l><pb n="2,230"/> Ende gavelote ende linen laken,</l>
<l>Dit waren aldaer hare saken,</l>
<l>Die si hadden te hare were.</l>
<l>Van drinken warense gulsech sere.</l>
<l n="115">Si lagen oec sonderlinge daer</l>
<l>In Sente-Petersdorp vorwaer.</l>
<l>Qualike droegense overeen</l>
<l>Metten Vlamingen, alst wel sceen,</l>
<l>Want haer sout was hem te clene,</l>
<l n="120">Ende angreep somwile om tgene</l>
<l>Dinge, die hem niene waren.</l>
<l>Die wile dat dit was, so was twaren</l>
<l>In Vrancrike, ende nam goem</l>
<l>Mijn her Godevard, thertogen oem,</l>
<l n="125">Des coninc Philips van Vrancricke.</l>
<l>Ander heren oec dies gelike</l>
<l>Lagen daer, ende hadden raet</l>
<l>Hoemen dit orloge best angaet.</l>
<l>Haer raet droech aldus ineen,</l>
<l n="130">Sodat hem dbeste wesen sceen,</l>
<l>Dat sise laten liegen alsoe</l>
<l>Tot hoge opden somer toe:</l>
<l>Dan selensi verteert wesen,</l>
<l>Ende selen sceden aldus mettesen.</l>
<l n="135"><pb n="2,231"/> Ende wi selen altenen oec gebaren,</l>
<l>Alse oft wi ute souden varen,</l>
<l>Ende maken geruchte ende gescal:</l>
<l>Dit salse houden te gader al.</l>
<l>Aldus gevielt oec min no mere.</l>
<l n="140">Si bleven te Gint met haren here,</l>
<l>Licgende alden winter daer,</l>
<l>Ende verteerden hem so naer</l>
<l>Dats den here daer verdroet.</l>
<l>Dit dede dinnen haer conroet.</l>
</div>
<div type="subchapter"><head type="subchapter">Van ere selsirre hagedochte, diemen te Rome vant .iii. </head>
<l n="145">In desen tiden vant men .i. wonder</l>
<l>Te Romen, van selsenheide besonder,</l>
<l>Bi ere groter steenroken,</l>
<l>Die van ouden tiden was te broken.</l>
<l>Ende dicke seide men wonder van desen,</l>
<l n="150">Dat daer voren hadde gewesen</l>
<l>Binnen der roken, eer mense brac.</l>
<l>Doe men hieraf te Romen sprac,</l>
<l>Waren daer liede van vremder landen</l>
<l>Die hieraf gerne die waerheit canden,</l>
<l n="155">Ende worden eenradich in haer gedochte:</l>
<l>Hoe [s]i dit bevinden mochte[n]?</l>
<l><pb n="2,232"/> Ende daer hem dit gewijst was,</l>
<l>Lach menig been, sijt seker das,</l>
<l>Van parden ende van andren dieren,</l>
<l n="160">Want het was der stat manieren</l>
<l>Dat sise daer villen daden.</l>
<l>Nu worden dus diegene beraden,</l>
<l>Dat si pijnres huerden in die stat,</l>
<l>Die dese bene droegen van dat,</l>
<l n="165">Ende makeden suver die steenroken</l>
<l>Al omme ende omme, binnen haren beloken.</l>
<l>Doent geruemt was van den quaden,</l>
<l>Daden si graven daer met spaden,</l>
<l>Ende met b[re]k[i]se[r] stene opbreken.</l>
<l n="170">Niet lange en hebbense dus gesteken,</l>
<l>Sinen quamen op een groet gat.</l>
<l>Doen deden si vaste ontecken dat,</l>
<l>So dat si quamen toten gronde.</l>
<l>Daer vonden si ter selver stonde</l>
<l n="175">Een scone p[a]lais, in haer gedochte,</l>
<l>Daer men wonder af tellen mochte.</l>
<l>Hierin ginc doe menich man,</l>
<l>Dese hagedochte te sien an,</l>
<l>Die wonderlijc gemaect was.</l>
<l n="180">Een pilaer stont in midden das,</l>
<l>Fijn marberijn herde goet,</l>
<l>Daer tpalais ende hagedocht op stoet.</l>
<l><pb n="2,233"/> Ende om dat pylaer gincmen alomme</l>
<l>Rechte vorwaerd, tere somme</l>
<l n="185">So verre, dat enen wonderen mochte</l>
<l>Hoe dat pilaer so enen gebrochte</l>
<l>Ende altenen hem dochte ront.</l>
<l>Tselker stat .i. beelde stont,</l>
<l>Van stene gemaect, groet ende clene,</l>
<l n="190">Ende dese waren alle gemene</l>
<l>Ontwe[e] te broken ende geslagen</l>
<l>Hier voermaels bi ouden dagen.</l>
<l>Alsi daer noch vorwaerd quamen,</l>
<l>Ene scone camer si vernamen,</l>
<l n="195">Die al gepaveit was onder en boven,</l>
<l>Die men wel te rechte mach loven.</l>
<l>Een scone pylaer daerin stont,</l>
<l>In midden der cameren al ront.</l>
<l>Daer om lach doe menich engijn,</l>
<l n="200">Dat niemen en wiste wat mochte sijn.</l>
<l>Som seidense ende daden daer cont:</l>
<l>Dat daerin bi ouden tiden stont</l>
<l>Dat rat van aventuren, godweet,</l>
<l>Daer die van Romen met dwongen gereet</l>
<l n="205">Die werelt al, gelijc dat ic nu</l>
<l>Hier sal vertrecken nu.</l>
<l>Te Rome stont wilneer .i. rat,</l>
<l>Die in ene hagedochte was gesat;</l>
<l><pb n="2,234"/> Ende daer stonden alle die lande ane,</l>
<l n="210">In beelden gemaect na den verstane;</l>
<l>Ende an elc beelde gescreven stont</l>
<l>Des lants name, dat si u cont,</l>
<l>Dor wies wille dat geset was daer.</l>
<l>Ende welc tijt dat enich lant vorwaer</l>
<l n="215">Hem wilde setten jegen die stat,</l>
<l>So keerde dat beelde oec na dat</l>
<l>Den rucge den andren die daer stoeden.</l>
<l>Hiertoe waren geset oec hoeden,</l>
<l>Die dit wachten nacht ende dach.</l>
<l n="220">Ende alse men dit gevallen sach,</l>
<l>So las men vore des beelden hoet</l>
<l>Dlant datter vore gescreven stoet.</l>
<l>Dan senden al heymelijc daerwaerd</l>
<l>Die van Rome, met snelre vaerd.</l>
<l n="225">Een legioen volx, eert iet wiste.</l>
<l>Geen lant, so haddensi se met liste</l>
<l>Ondergedaen, ende hiermede</l>
<l>Dwongense an hem die werelt gerede.</l>
<l>Dit was gemaect met nigromancien.</l>
<l n="230">Nu seiden daer die meeste pertien:</l>
<l>Dat hier wijlneer stoet dat rat,</l>
<l>Daer die van Rome daden dat,</l>
<l>Want men daer vele beelden vant,</l>
<l>Dies die gelike doen becant.</l>
<l n="235"><pb n="2,235"/> Vord noch meer heeftmen vonden</l>
<l>In die zale, ten selven stonden,</l>
<l>Enen com, starc ende groet,</l>
<l>Ende daerane gescreven stoet:</l>
<l>"Van Julius sijn die bene</l>
<l n="240">Hierin geleit al gemene."</l>
<l>Dit las daer menich clerc,</l>
<l>Ende hierom leidense te meren merc</l>
<l>An alle die dinge die si sagen,</l>
<l>Ende sijns te bat over .i. gedragen,</l>
<l n="245">Daer dese dinge sijn dus gesciet</l>
<l>Alsic nu verstaen hier liet.</l>
</div>
<div type="subchapter"><head type="subchapter">Hoe die hertoge van Brabant riddere werd, ende die coninc te Brusele quam .iiij. </head>
<l>In desen tiden, seget die jeeste,</l>
<l>So was te Gent grote feeste.</l>
<l>Daer waren grote etentide gedaen</l>
<l n="250">Vanden heren, sonder waen.</l>
<l>Die coninc van Ingelant hilt etentijt</l>
<l>Tsente Baves, met groter delijt,</l>
<l>Daer menich minsce binnen was.</l>
<l>Ridderen haddi gemaect vor das:</l>
<l n="255">Den hertoge, ende oec andere mede,</l>
<l>Daer ic hier af swige ter stede.</l>
<l><pb n="2,236"/> Na dese feeste hevet geset</l>
<l>Die grave ene feeste te houden met,</l>
<l>Die oec was scone ende groet.</l>
<l n="260">Daer toe quam menich genoet,</l>
<l>Ende die hertoge oec daergelike.</l>
<l>Dus hilden dese .iii. heren rike</l>
<l>Feeste groet, van eten, van spele,</l>
<l>Maer tconinc feeste was mere vele</l>
<l n="265">Dan enige vanden andren daer.</l>
<l>Na dit gedaen, niet lanc daernaer,</l>
<l>So voer die coninc in Brabant</l>
<l>Siere dochter besien, ende oec dat lant.</l>
<l>Te Brucele quam hi met groter eren.</l>
<l n="270">Daer ontfingene wel die heren.</l>
<l>Die stat besach hi herde wale,</l>
<l>Ende ginc daer spelen op ende tale.</l>
<l>Daer waren doe vele graven twaren,</l>
<l>Die alle thertogen man waren,</l>
<l n="275">Daer den coninc af wonderde sere</l>
<l>Dat van hem hilt dlant so menich here.</l>
<l>Om dit die coninc te blider was,</l>
<l>Want hine waende niet vordas</l>
<l>Dat Brabant waer half so groet.</l>
<l n="280">Niet lanc hierna die coninc bes[l]oet</l>
<l>Weder te varen te Vlaendrenwaerd,</l>
<l>Daer sijn volc lach onbewaerd</l>
<l><pb n="2,237"/> Ende sere was nu vervard in dat</l>
<l>[L]egen die gemeinte vander stat,</l>
<l n="285">Want si wilden den lieden daer</l>
<l>Hare copinge nemen over waer,</l>
<l>Ende hare spise ende haren dranc</l>
<l>Wildese ander liede ondanc</l>
<l>Ontdragen, alsi hadden geten</l>
<l n="290">Onbetaelt, oft hem vermeten</l>
<l>Dat sise doden selen daer.</l>
<l>Met haren wiven wilden si daer naer</l>
<l>Oft met haren dochteren lecgen.</l>
<l>Ende wilden sijt hem dan ontsecgen,</l>
<l n="295">So dreigeden sise ende sloegense mede.</l>
<l>Hieraf quam daer grote pijnlijchede</l>
<l>Ende verdriet in beiden siden,</l>
<l>Want siere om vochten ende striden.</l>
<l>Dit, ende oec ander saken,</l>
<l n="300">Maect die stat sere tongemaken.</l>
<l>Ende dit en minde daer oec niet,</l>
<l>Maer ye lanc so meer verdriet</l>
<l>Dadense daer ter meniger stat.</l>
<l>Dies menigen verdroet, die om dat</l>
<l n="305">Gerne hadde vechten bestaen,</l>
<l>En haddijt omden grave gedaen.</l>
<l>Dus bleef lange om dese sake,</l>
<l>Dat namaels quam al ter wrake.</l>
</div>
<div type="subchapter"><head type="subchapter"><pb n="2,238"/> <hi rend="bold">Hoe die coninc van Ingelant moeste Gint rumen .v. </hi></head>
<l n="310">Doen dit een stuc had gestaen,</l>
<l>Droegen overeen, sonder waen,</l>
<l>Die vander stede van Gent,</l>
<l>Ende wildent aventuren omtrent,</l>
<l>Ende begonden die Galoysc jagen</l>
<l n="315">Entie Inge[l]sce, die hem versagen</l>
<l>Begonsten alsi dit vernamen,</l>
<l>Want die Vlaminge hem so vergramen,</l>
<l>Dat met pinen die ander ontgaen.</l>
<l>Nochtan bleven daer, sonder waen.</l>
<l n="320">En had die grave benomen niet</l>
<l>Si hadden gehat mere verdriet.</l>
<l>Ja die coninc, dat wel verstaet,</l>
<l>Hadde selve cranken toeverlaet</l>
<l>Dat hi dlijf soude ontdragen.</l>
<l n="325">Doen hi sach, dat wilde wagen</l>
<l>Die van Gent, dochten wel</l>
<l>Dat hi hadde een herd spel,</l>
<l>Ende smeecte ende voer uter stat</l>
<l>Met sinen volke. Maer eer dat</l>
<l n="330">Heme dit daer mochte gescien,</l>
<l>So waren alle sine liede besien</l>
<l>Ende besocht, ende betast mede,</l>
<l>Eer si ten porten mochten gerede</l>
<l><pb n="2,239"/> Ute comen, oft si enige dinge</l>
<l n="335">Hadden genomen sonderlinge</l>
<l>In die stat oft scade gedaen.</l>
<l>Dus was met vresen hem ontgaen.</l>
<l>Aldus eest van menigen dingen:</l>
<l>Die wile dat hem .i. laet dwingen</l>
<l n="340">Ende hem onder geeft, dat verstaet,</l>
<l>So gevalt dicke datmenne slaet,</l>
<l>Ende dattie gene oec hiermede</l>
<l>Verfiert ende werd aldaer ter stede</l>
<l>Ye so lanc so quader den man.</l>
<l n="345">Ende alse oec weder gevalt dan</l>
<l>Dat die gene die tonder es</l>
<l>Seker weet die waerheit des,</l>
<l>Dat niet ne besciet, dat hi verdraecht,</l>
<l>Ende hierom dan algader waecht</l>
<l n="350">Ende den genen wederstaet</l>
<l>Starkelike met stouter daet,</l>
<l>Ende niegerent omme achter en laet,</l>
<l>Hine blive daer, oft hebbe gemaect</l>
<l>Den genen die hem dede verdriet,</l>
<l n="355">So es dan dicke gesciet</l>
<l>Dattie irstewaerf stout was,</l>
<l>Sere smeect, sijt seker das,</l>
<l>Dan die ander dede te voren.</l>
<l>Dus was gesciet, alswijt horen</l>
<l n="360">Den Galoysen enten Ingelscen mede,</l>
<l>Jegen die van Gent der stede.</l>
<l><pb n="2,240"/> Want int irste warense coene</l>
<l>Ende daden vele quader ocsoene,</l>
<l>Ende na, doense wederstonden</l>
<l n="365">Die van Gent, wordense vonden</l>
<l>Alsic secge deser gelike.</l>
<l>Die coninc voer wech haestelike</l>
<l>In Ingelant, met sinen lieden.</l>
<l>Nu hord van dingen die gescieden</l>
<l n="370">Voren dese, int ander jaer</l>
<l>Dat dit den coninc gesciede daer.</l>
</div>
<div type="subchapter"><head type="subchapter">Van den stride van Vorne .vi. </head>
<l>Int irste jaer, sekerlike,</l>
<l>Dat Alebrecht regneerde geweldelike,</l>
<l>So was oec een (.i.) groet strijt</l>
<l n="375">Int lant van Vorne desgelijc,</l>
<l>Alsic hier nu secgen sal.</l>
<l>Daer waren dese heren al,</l>
<l>Die ic u hier sal noemen:</l>
<l>Mijn here van Gavere waser comen,</l>
<l n="380">Ende Willem van Guelke, dat dit gesciede,</l>
<l>Met een deel vromer liede.</l>
<l><pb n="2,241"/> Die here van Gistele was oec ter stede,</l>
<l>Entie borchgrave van Vorne mede,</l>
<l>Dese quamen in die Vlaender side.</l>
<l n="385">Die grave van Artoes bander side,</l>
<l>Ende Philips oec, sijn sone.</l>
<l>Doen die gader quamen die gone</l>
<l>Ende die strijt beginnen soude,</l>
<l>So voer over, also houde,</l>
<l n="390">Die borchrave van Vorne gereet,</l>
<l>Entie here van Gistele, godweet,</l>
<l>Alsoe alst te voren gemaect was.</l>
<l>Doe mijn her Jan geware werd das,</l>
<l>Diemen van Gavere noemen hord,</l>
<l n="395">Sprac hi tot Willemme dese word:</l>
<l>"Willem van Guelke, lieve kint,</l>
<l>Wi werden alle nu hier gescint,</l>
<l>Dese twe hebben ons verraden.</l>
<l>Wi keren bat omme met staden</l>
<l n="400">Ende ontfaren dere noet,</l>
<l>Ende doe wijs niet, wi bliven doet.</l>
<l>Wildi, wi selen wel ontgaen!"</l>
<l>Doen antwerde Willem saen:</l>
<l>"In vlie niet, in gere stont.</l>
<l n="405"><pb n="2,242"/> Dan werd nemmermeer oec cont</l>
<l>Dat ic vlie dor dese vresen.</l>
<l>Men sout menichwerf na desen</l>
<l>Verwiten mi ende minen geslechte.</l>
<l>Ic hebbe liever dat ic vechte</l>
<l n="410">Dan ic scandelike dus vloe.</l>
<l>Aldus begonste die strijt alsoe.</l>
<l>Doen dit sach mijn her Jan</l>
<l>En wildi niet sceden van dan,</l>
<l>Entie liede die met hem quamen</l>
<l n="415">Gingen allen strijden tsamen,</l>
<l>Ende van Cassele streden mede,</l>
<l>Ende Cassele ambacht oec gerede</l>
<l>Entie Vuerne ende Vorne ambacht</l>
<l>Daden daertoe oec haer cracht,</l>
<l n="420">So dat die strijt daer werd groet.</l>
<l>Daer bleef die here van Gavere doet</l>
<l>Ende van Guelke jonchere Willem</l>
<l>Ende die daer waren comen met hem.</l>
<l>Maer eert daertoe quam, dat verstaet,</l>
<l n="425">Hadden si gedaen vrome daet,</l>
<l>Ende menich had oec daer becocht</l>
<l>Eer si worden tonderbrocht.</l>
<l>Ende si oec verloren dleven</l>
<l>En wilden si hem niet opgeven,</l>
<l n="430">Want men hadse gerne opgenomen,</l>
<l><pb n="2,243"/> Maer sine wildens niewet gomen.</l>
<l>Dus blevense doet in dat striden,</l>
<l>Ende al moest die van hare siden</l>
<l>Bleven daer, sijt seker das,</l>
<l n="435">Dat jammer ende scade was.</l>
</div>
<div type="subchapter"><head type="subchapter">Hoe die grave Gy in gevancnessen voer ende sine ridders met. .vii. </head>
<l>Int ander jaer, alsict vant,</l>
<l>Dattie coninc van Ingelant</l>
<l>Van Gint was gesceden mede,</l>
<l>(Alsic hier vore verstaen dede)</l>
<l>So voer mijn her Gi die grave</l>
<l n="440">In gevancnesse, daer ic ave</l>
<l>Nu een deel hier secgen sal:</l>
<l>Ende wie met hem voren al,</l>
<l>Ende niet en wilden ave gaen</l>
<l>Dies hi selve wilden bestaen,</l>
<l n="445">Die salic u nu hier noemen,</l>
<l>Ende waer si sijn henen becomen.</l>
<l>Mijn her Gi gaf hem gevaen</l>
<l>Vore sijn lant, sonder waen,</l>
<l>Ende werd bi Compingen geleit,</l>
<l n="450">Ende Rosiers mijn her Giffreit.</l>
<l><pb n="2,244"/> Ende van Bethunen mijn her Robrecht,</l>
<l>Die van Vlaendren doer es recht,</l>
<l>Leget gevaen in een porprijs</l>
<l>.VII. dagvarde boven Parijs,</l>
<l n="455">Bi Troes in .X. milen na,</l>
<l>In Sy[n]one, alsict versta,</l>
<l>Ende een ridder met hem,</l>
<l>Van Ste[i]nhuse mijn her Willem.</l>
<l>Mijn her Willem, graven sone,</l>
<l n="460">Te Ysodijn in Berri ter vaerd.</l>
<l>Ende mijn her Henrijk Evelbaerd,</l>
<l>Mijn her Willem van Mortaengen,</l>
<l>Liet sine borge ende sinen montaengen,</l>
<l><pb n="2,245"/> Ende Jan van Rode desgelike,</l>
<l n="465">Ende mijn her Zege[r] van Cortrike,</l>
<l>Ende mijn haer, Willem van Knesselare,</l>
<l>Dese waren ene scare,</l>
<l>Ende geleit ter selver wile</l>
<l>In Beause, te [Y]emwile.</l>
<l n="470">Her Wouter van Nevele volgede herde,</l>
<l>Ende mijn here van Oudenaerde,</l>
<l>Ende van Robays die here, ter vaerd,</l>
<l>Ende mijn her Rase Mulard</l>
<l>Entie here van Bo[n]dues.</l>
<l n="475"><pb n="2,246"/> Dese worden geleit, sijt seker des,</l>
<l>In Normendien, ter F[a]layse</l>
<l>In enen starken palayse.</l>
<l>Te Lodine, in Torreine dan,</l>
<l>Leget Ber(n)age ende mijn her Jan</l>
<l n="480">Vanden Pole, ende mijn her Ghi</l>
<l>Van Torout, ende oec daerbi</l>
<l>Die here van Valencijn sekerleke,</l>
<l>Ende her Michiel van Limbeke,</l>
<l>Ende van (H)uce mijn her Willem,</l>
<l n="485">Dese waren al met hem.</l>
<l>Van Var(n)ewike, ende mijn her Jan</l>
<l>Ende mijn her Ywer voer vord an</l>
<l><pb n="2,247"/> Ende van Heyle mijn her Boudijn,</l>
<l>Her Jan sijn broeder wilde mede sijn.</l>
<l n="490">Dese worden te (N)iord geleit,</l>
<l>Alsic hier vore hebbe geseit.</l>
<l>Te Valierge ter (N)on(n)ette</l>
<l>Lach mijn haer Willem, in swerre letten,</l>
<l>Van Nevele, ende oec lach hier</l>
<l n="495">Van Gistele, mijn her Rogier,</l>
<l>Ende mijn her Philips van Expole,</l>
<l>Hi lach mede in desen dole,</l>
<l>Een starc ridder, mijn her Rikard,</l>
<l>Diemen hetet Standart,</l>
<l n="500">Ende mijn her Bouden die Jonge, vorwaer.</l>
<l>Dese lagen alle daer.</l>
<l><pb n="2,248"/> Te Toreme, te Montheleri</l>
<l>Lach een ridder, van herten vri,</l>
<l>Mijn her Geraerd die Moer,</l>
<l n="505">Hi volgede mede tgraven oer.</l>
<l>Ende mijn here oec van Verboes,</l>
<l>Ende mijn here Jan oec, totevoes,</l>
<l>Van Lembeke, dese ridder vri</l>
<l>Lagen te Montheleri.</l>
<l n="510">Mijn her Philips van Maldegem,</l>
<l>Tsheren sone van Sot(t)egem,</l>
<l>Lach te Parijs op Castelet,</l>
<l>Ende mijn her Jan van Bel[l]e met</l>
<l>Ende her Ywein Huemaer, ic merke.</l>
<l n="515">Ende haer Peter van Hutkerke,</l>
<l><pb n="2,249"/> Ende van Gent mijn her Jan,</l>
<l>Her Diderijc die Vos, vord an,</l>
<l>Ende her Jan van Wevel, also wale,</l>
<l>Ende haer Bouden van Pascedale,</l>
<l n="520">Dese lagen in Castelet,</l>
<l>Daer hem dat keren es ontset.</l>
<l>Nu wouds God hoet sal vergaen,</l>
<l>Of si levende nie[m]er ontgaen?</l>
</div>
<div type="subchapter"><head type="subchapter">Hoe die coninc van [Vrancrike] Vlaendren sinde, ende ment hem opgaf. .viii. </head>
<l>Doen die grave dus rumde Gent,</l>
<l n="525">Screef men .xiij.<hi rend='sup'>c</hi> omtrent</l>
<l>Dat jaer ons heren, alsict versta.</l>
<l>Niet lange leet oec daerna</l>
<l>Die coninc en dede Vlaenderlant</l>
<l>Besetten algader van siere hant.</l>
<l n="530">In alle die steden groet ende clene</l>
<l>Voer hi ute ende in gemene,</l>
<l>Sonder in Gent, dan was oec niet</l>
<l><pb n="2,250"/> Hem onderdaen, alsemen siet.</l>
<l>Te Brucge drevense grote feeste</l>
<l n="535">Ende van behagelheiden groet oreeste.</l>
<l>Dat belfroet was so geordineert</l>
<l>Datter die coninc in logeert.</l>
<l>Ten Male maecti oec daerna</l>
<l>Sine woninge, alsict versta,</l>
<l n="340">Ende dede daer spise comen ende wijn,</l>
<l>Omdat hi daer blide wilde sijn.</l>
<l>Mijn her Carle was utgesant</l>
<l>Om tontfane Vlaenderlant.</l>
<l>Dander stede hem ondergaven saen,</l>
<l n="545">Sonder Gent, dat wilde bestaen,</l>
<l>Ende trac daerwaerd met sinen here.</l>
<l>Ende Gint hadde binnen grote were:</l>
<l>Van Brabant ende vanden Rine</l>
<l>Ende vander Masen, die in scine</l>
<l n="550">Stoute liede dochten wesen.</l>
<l>Daer lach mijn her Carle vordesen</l>
<l>Met sinen here gelogiert vor Gent,</l>
<l>Ende recht .xiiij. nacht wel omtrent</l>
<l>Vore Assentie dach, Godweet,</l>
<l n="555">So lietmen binnen Gent gereet</l>
<l>In manieren dat hi ne dade</l>
<l>Nieman daer engenen scade.</l>
<l><pb n="2,251"/> Die grave van Simpoel was oec mede.</l>
<l>Hi voer in Vlaendren, wel gerede,</l>
<l n="560">Van stede te stede, ende sprac</l>
<l>Ane hem, ende om sijn gemac</l>
<l>Ende om sijn vordeel stont hi met.</l>
<l>Doen Vlaendren dus was beset</l>
<l>Ende den coninc was gegaen in hant,</l>
<l n="565">Bleef Simpoel dus in dat lant</l>
<l>Ende conquereerde daer groten scat.</l>
<l>Daerna leidemen hem ane dat</l>
<l>Die heren, doen hi quam te Gent,</l>
<l>Datmen ongelt name omtrent.</l>
<l n="570">Si souden hem dienen herde milde,</l>
<l>Opdat hijt consenteren wilde.</l>
<l>Hi consenteerde dese word,</l>
<l>Maer hi wilde wesen uter pord</l>
<l>Alsemen dongelt roepen soude,</l>
<l n="575">Daer hem menich ane bescoude.</l>
<l>Dus waest geroepen binnen Gent,</l>
<l>Daer der vele om bleef gescent,</l>
<l>Vanden besten geboren lieden</l>
<l>Diemen anteech datsijt berieden.</l>
</div>
<div type="subchapter"><head type="subchapter">Hoe dongelt geroepen werd .viiii. </head>
<l>Simpoel voer uter stede</l>
<l n="580">Eermen dongelt roepen dede.</l>
<l>Ende doement oec riep om das</l>
<l><pb n="2,252"/> Al dat binnen Gent doe was</l>
<l>Van gemeinte, cleine ende groet,</l>
<l>Vergaderde doe over j. coenroet</l>
<l n="585">Om die ander te nemen dleven</l>
<l>Die dese gebode uut doen geven.</l>
<l>Die ander trocken op sgraven steen,</l>
<l>Daer hem volgede menich een.</l>
<l>Met pieken, met hantaexen, met swaerden</l>
<l n="590">Gingense tgraven steen anvaerden</l>
<l>Ende optie porten slaen ende houwen.</l>
<l>Die ander baden genade met trouwen,</l>
<l>Maar dat besloet niet .i. pere.</l>
<l>Si hadden verloren al die were,</l>
<l n="595">Want dat volc hem ane wies,</l>
<l>Daerom dochtense te mere verlies.</l>
<l>Ten lesten stakense daer binnen vier</l>
<l>Ende wildense so verbernen hier</l>
<l>Die dus quamen, of sine quamen uut.</l>
<l n="600">Daar horde men van ja[m]mer groet geluut,</l>
<l>Int leste moestense hem opgeven.</l>
<l>Som behildense dat leven,</l>
<l>Ende som moestense dlijf daer laten.</l>
<l>Doen liepense vord van strate te straten</l>
<l n="605">Daer elc wiste sinen viant,</l>
<l>Dien dadense groten pant,</l>
<l>Al waest over .x. jaer gesciet</l>
<l><pb n="2,253"/> Nochtan dadensc hem verdriet.</l>
<l>Daer lach selc doe al naect,</l>
<l n="610">Die sij[pau]s vele hadde gemaect</l>
<l>Daer vormaels, dat verstaet,</l>
<l>Nu en haddijs andren raet.</l>
<l>Si riepen alle om haer leven</l>
<l>Die daer onder die swaerde beven.</l>
<l n="615">Die grote heren worden bed[w]ongen,</l>
<l>Haer hande hebbense gewrongen.</l>
<l>Die gevancnesse brakense daer naer</l>
<l>Ende die donker cameren vorwaer,</l>
<l>Ende lietense alle uut daer saen</l>
<l n="620">Van wat feite hi was gevaen.</l>
<l>Van graven brucge also vord</l>
<l>Opwaerd vorwaerd ter hoger port</l>
<l>Stont dat volc daer menichfout,</l>
<l>En sceen el niet dan .i. wout</l>
<l n="625">Met scarpen swaerden in beiden siden,</l>
<l>Daer si doe dore moesten liden</l>
<l>Die vanden stene quamen neder.</l>
<l>Daer ne was no op, no neder,</l>
<l>No so rike, no so vorbare,</l>
<l n="630">Hine moeste liden die wrede scare;</l>
<l>Ende haddi daer vormaels yet mesdaen,</l>
<l>Hi moeste daer die doet ontfaen.</l>
<l>En was scoutheide, no baliu,</l>
<l><pb n="2,254"/> Noch here engene, dat secgic u,</l>
<l n="635">Hine was daer in groten vresen,</l>
<l>Ende vander gemeinte oec onder[d]esen</l>
<l>Die yet mesdaen had, werd gescent.</l>
<l>Dus quam die werringe op te Gent.</l>
</div>
<div type="subchapter"><head type="subchapter">Hoe te Brugge die werringe opquam ende van Petre den Coninc .x. </head>
<l>Doen die van Brugge dit verstonden,</l>
<l n="640">Dattie van Gent waren ontbonden,</l>
<l>En hordi noyt in uwen liven</l>
<l>Volc alsulke joye driven.</l>
<l>Een wever, Pieter die Coninc,</l>
<l>Bracht eerst op al dese dinc</l>
<l n="645">Te Brucge, dat verstaet wale.</l>
<l>Ende dits ene wonderlike tale,</l>
<l>Dat een wevere, bina .i. naen,</l>
<l>Dus sere onder hevet gedaen.</l>
<l>Hets mere wonder, op mine ziele,</l>
<l n="650">Dan die hemel nederviele.</l>
<l>Want dese Peter, die ic meine,</l>
<l>Was van leden cort ende cleine,</l>
<l>Ende ongebortich ende sonder goet,</l>
<l>Die den coninc dus thachter doet.</l>
<l n="655">Dus quam te Brucge die werringe</l>
<l>Onder die gemeinte sonderlinge.</l>
<l><pb n="2,255"/> Peter die coninc dede tgelede.</l>
<l>Die swaerde trockense uter scede</l>
<l>Ende trocken te Damme ende te Malen,</l>
<l n="660">En conste niement comen te talen.</l>
<l>Willem van Guelke oec, .i. kint,</l>
<l>Werd hem oec daerna bekint,</l>
<l>Doen si den Damme hadden gewonnen.</l>
<l>Dit heeft daer oec .i. wonder begonnen.</l>
<l n="665">Hieraf was dat v[o]l[c] verfroest,</l>
<l>Dat hem dit kint quam van oest</l>
<l>Te helpen jegen Vrancrike.</l>
<l>Des danctense Gode van hemelrike.</l>
<l>Sijn broeder bleef te Vorne doet</l>
<l n="670">Met Gavere, dat was jammer groet.</l>
<l>Dese sal so den broeder wreken,</l>
<l>Datmen ewelike af sal spreken.</l>
<l>Dese Willem, die nu werd thoeft,</l>
<l>Was van Maestrijct oec proest.</l>
<l n="675">Doen Simpoel vernam al dit,</l>
<l>Met torne groet al verhit</l>
<l>Rumdi Vlaendren oec vorwaer,</l>
<l>Want hine dorste niet bliven daer.</l>
<l><pb n="2,256"/> Hi voer tote Oke daer omtrent.</l>
<l n="680">Daer ontboet die van Gent</l>
<l>Vander gemeinte .i. deel nu,</l>
<l>Ende sprac hem ane, dat secgic u,</l>
<l>Fellike ende met scarpen worden:</l>
<l>"Hoe dordi tconinc liede vermorden</l>
<l n="685">Ende sinen cnapen ende sinen serjanten?"</l>
<l>Die van Gent lieten ranten</l>
<l>Al uut ende uut sinen wille.</l>
<l>Hi sprac hem ane lude ende stille</l>
<l>Ende seide: si hadden gedaen alse doren,</l>
<l n="690">Datsi den coninc dlant hadden verloren.</l>
<l>"Ghi hebt gedaen die dulste dinc</l>
<l>Die noyt gemene volc aneginc.</l>
<l>Gi hebt coninc gevancnesse te broken.</l>
<l>Al sati in enen muer beloken,</l>
<l n="695">Die stalen ware ende ongemicke,</l>
<l>Ende .c. voete hoge ende .l. dicke,</l>
<l>Nochtan soude u die coninc winnen.</l>
<l>Doen hi dit sprac hirenbinnen</l>
<l>Stoet .i. odevaer op die kerke</l>
<l n="700">Ende ontede daer sine vlerke</l>
<l>Ende besmelte daer wel onsoeten</l>
<l>Vanden hoefden toten voeten.</l>
<l>Doe riep hi lude: "Sciet! sciet!".</l>
<l>Die odevare en achtes niet</l>
<l n="705">Ende leide thovet inden necke</l>
<l><pb n="2,257"/> Ende ginc clippen metten becke</l>
<l>Quansijs: dit hebbic wel gedaen!</l>
<l>Hier ombe werd confuus, sonder waen,</l>
<l>Simpoel, ende reet van daer.</l>
<l n="710">Ende die van Gent oec, vorwaer,</l>
<l>Reden enwech oec, sonder waen,</l>
<l>Doen si haer betoech hadden gedaen:</l>
<l>Hoe dat hem die coninc met gewelt</l>
<l>A[f] hadde gedaen al ongelt,</l>
<l n="715">Ende die hem dat wilt afbreken,</l>
<l>Dien willense sien, ende op hem wreken.</l>
</div>
<div type="subchapter"><head type="subchapter">Hoe Simpoel hulpe sochten, ende van des paus geboden .xi. </head>
<l>Dus voer Simpoel wech van daer,</l>
<l>Dlange letten was hem swaer,</l>
<l>Hem dochte tfolc al ontbonden</l>
<l n="720">Ende datsi hem lettel goeds onden.</l>
<l>Hi hadde aventure genoech</l>
<l>Dat hi daer sijn lijf ontdroech.</l>
<l>Dus voer hi clagen sinen noet.</l>
<l>Sinen broeder hi teersten ontboet,</l>
<l n="725">Van Artoys den grave te voren</l>
<l>Dat lant van Vlaendren waer verloren.</l>
<l>Die grave sprac: dat dus soude comen,</l>
<l>Wistic wel, hi heeft genomen</l>
<l>Den lieden haer goet ende swaerheit gedaen,</l>
<l n="730"><pb n="2,258"/> Hierbi eest hem dus vergaen.</l>
<l>Of hijt brau drinct allene</l>
<l>In onderwinds mi groet no clene.</l>
<l>Nochtan dedijs namaels so vele</l>
<l>Dat met hem ginc uten spele.</l>
<l n="735">Om dit mesval ontsach sere</l>
<l>Simpoel den coninc, sinen here.</l>
<l>Omdat hi Vlaendren hem heeft benomen</l>
<l>En dorsti vor sinen ogen niet comen</l>
<l>Ende voer al omme tsinen magen</l>
<l n="740">Over dit mesval clagen,</l>
<l>Ende bat aldus den groten heren,</l>
<l>Dat sijt hem souden hulpen keren.</l>
<l>In desen tide die paus van Rome</l>
<l>Sende in Vrancrike, om nemen gome</l>
<l n="745">Den eertscen biscop van Nerboenen,</l>
<l>Enen stouten pape ende enen coenen,</l>
<l>Dat hi den coninc soude castien</l>
<l>Met sinen letteren ende sine pertien.</l>
<l>Die biscop ontfinc paus macht</l>
<l n="750">Ende quam in Vrancrike, dus bedacht,</l>
<l>Tote Parijs inder stede.</l>
<l>Daer vant hi doe groten onvrede,</l>
<l>Ende coninc hof al distrueert</l>
<l>Ende jegen den paus gedisponeert,</l>
<l n="755">Met clerken vele uter stat</l>
<l>Toech hi te hove saen na dat</l>
<l><pb n="2,259"/> Ende dede den paus willen verstaen</l>
<l>Vore den coninc. Ende daerna saen</l>
<l>Brachti die bulle getogen vord,</l>
<l n="760">Die hem daer genomen word</l>
<l>Vanden grave van Artoys te handen</l>
<l>Ende gincse scoren metten tanden,</l>
<l>Ende daerna werp hise herde sciere</l>
<l>Vor coninc ogen in enen viere.</l>
<l n="765">Doen hem die bulle werd genomen</l>
<l>Es hi tonser vrouwen kerke comen.</l>
<l>Daer dedi sijn gebot wel sterke</l>
<l>Vore die prelate ende voer die clerke.</l>
<l>Doen reet hi tsiere herbergen ward,</l>
<l n="770">Ende daer hi reet op sijn pard</l>
<l>Liet hi brievekijn vallen</l>
<l>(Daer die liede noch af callen)</l>
<l>Ende daerin was gescreven verholen</l>
<l>Die dinge die hem waren bevolen.</l>
<l n="775">Ende doen hi in sine herberge was</l>
<l>Quam .i. bode met haesten om das</l>
<l>Vanden coninc, ende geboet hem sware</l>
<l>Dat hi Vrancrike rume dare</l>
<l>Binnen .ix. dagen gereet.</l>
<l n="780">Gesciede hem daerna enich leet</l>
<l>In Vrancrike, in enige stat,</l>
<l>Die coninc en trect hem niet ane dat:</l>
<l>"Ende rumt oec in alre wijs</l>
<l>Binnen sonnenscine nu Parijs".</l>
</div>
<div type="subchapter"><head type="subchapter"><pb n="2,260"/> <hi rend="bold">Van des paus bode, die hi uutsinde .xii. </hi></head>
<l n="785">Die goede man stont tinden rade.</l>
<l>Dat riden dochte hem sijn spade.</l>
<l>Hi soude, doement hem liet weten,</l>
<l>Vanden avonde hebben gaen eten:</l>
<l>Sine spise wasser toebereet.</l>
<l n="790">Hi lietse daer, ende voer, Godweet,</l>
<l>Vastende henen, wat hi conde.</l>
<l>Aldus reet hi so lange stonde</l>
<l>Dat hi te Rome quam met lede,</l>
<l>Daer hi sine clage oec dede</l>
<l n="795">Ane den paus swaerlike</l>
<l>Over den coninc van Vrancrike</l>
<l>Ende over den grave van Artoes,</l>
<l>Alle die o[u]trage totevoes,</l>
<l>Die hem in Vrancrike was gedaen,</l>
<l n="800">Liet hi den paus daer verstaen.</l>
<l>Die hierom ontboet tien male</l>
<l>Legate, biscoppe ende cardenale</l>
<l>Entie prinsen vander stede</l>
<l>Waren daer ontboden mede</l>
<l n="805">Om raet te hebben op dese sake.</l>
<l>Doe werd dus gekent die sprake:</l>
<l>Dattie coninc met sinen prelaten,</l>
<l>Die met hem hilden, waren verwaten,</l>
<l>prinsen, hertogen ende graven,</l>
<l n="810">Diere haren raet toe gaven.</l>
<l><pb n="2,261"/> Dit was in ene letter geset</l>
<l>Ende vor die kerke gehangen met,</l>
<l>Daerse papen ende clerke screven,</l>
<l>Hoe dat vonnes was gegeven.</l>
<l n="815">Dies sindense copie tharen lande.</l>
<l>Aldus brac ut des coninc scande.</l>
<l>In dit vonnes was oec bescreven</l>
<l>Dat alle die prinsen, die leven,</l>
<l>Den paus sijn, wildijt verstaen,</l>
<l n="820">Met allen rechte sijn onderdaen,</l>
<l>Alsoe wel in temporale,</l>
<l>Alsi sijn in spirituale.</l>
<l>Doen dese mare die coninc vernam,</l>
<l>Werd hi tornech ende gram,</l>
<l n="825">Ende maecte ene letter daer jegen,</l>
<l>Die den paus was gedregen.</l>
</div>
<div type="subchapter"><head type="subchapter">Wat die coninc den paus weder ontboet .xiii. </head>
<l>"Philips, coninc van Vrancrike</l>
<l>Bider gracien van hemelrike,</l>
<l>Tote Boenefacijs, die ongeraect</l>
<l n="830">Ende jegenrecht hem paus maect,</l>
<l>Een cleine saluut oft negeen!</l>
<l>Ic ontbied u, dat ic mijn leen</l>
<l>Ende mijn rike, bi desen bode,</l>
<l>Van niemen houde dan van Gode.</l>
<l n="835">In houde van u clein no groet,</l>
<l>Dat ontbied ic u al bloet,</l>
<l>Want wildi u boeke verlesen,</l>
<l><pb n="2,262"/> Du moets mi onderdanich wesen.</l>
<l>Hierup so hebt uwen raet,</l>
<l n="840">Want, wildi uwen staet,</l>
<l>Dat sal moeten wesen bi mi.</l>
<l>Ic sal beneficien geven, secgic di,</l>
<l>Alse verre alse mijn rike gaet</l>
<l>Ende corrigeren der prelate mesdaet."</l>
<l n="845">Ende doen geboet hi den prelaten</l>
<l>Dat si alle stille saten,</l>
<l>Ende si hem alle hulde sworen,</l>
<l>Ende te Rome niet en voeren.</l>
<l>Hi liet oec sinen prinsen weten,</l>
<l n="850">Die onder hem waren geseten,</l>
<l>Datsi quamen te parlemente,</l>
<l>Des coninc sone van oriente</l>
<l>Haddi oec siere suster gegeven.</l>
<l>In wane niet datsi nu leven</l>
<l n="855">Die noyt sagen tpleit so starc.</l>
<l>Het stont al op: enen groten clerc,</l>
<l>Die meester was in theologien,</l>
<l>Die togede daer, met siere clergien,</l>
<l>Datten paus moeste sijn elc lant</l>
<l n="850">Onderhorech, dat kersten es becant.</l>
<l>Hi sprac den coninc herde naer</l>
<l>Ende seidem sijn gebrec aldaer.</l>
<l>Meester Justaes die Grant coert</l>
<l>Hiet dese meester, maer dat hi roert</l>
<l n="865">Es om niet, want een jacoppijn</l>
<l>Sprac hem daer ane in latijn.</l>
<l><pb n="2,263"/> Dese was coninc biechtere,</l>
<l>Ende seide: "Meester, gi sijt uten kere,</l>
<l>Dat gi sprect dus dese word,</l>
<l n="870">Gi secgt hierane meer dan mord."</l>
<l>Noch seide die meester dese tale:</l>
<l>Dattie paus entie cardenale</l>
<l>Heren vander werelt waren.</l>
<l>Dies niet geloeft, saels mesvaren.</l>
<l n="875">Hier waren vele goeder clerke,</l>
<l>Dit was in onser vrouwen kerke</l>
<l>Dat dit parlement was gehouden.</l>
<l>Doen si aldus hem onderscouden,</l>
<l>Hiet die coninc daerna opstaen</l>
<l n="880">Peter Vloeten, ende dat hi saen</l>
<l>Sinen wille nu liete weten</l>
<l>Den heren, die daer waren geseten.</l>
<l>Doen sprac Peter overluut,</l>
<l>Ende warp daer sijn latijn uut.</l>
<l n="885">Hi seide: die paus had verslegen</l>
<l>Manne, ende bi siere suster gelegen,</l>
<l>Ende mort gesticht ende gevecht,</l>
<l>Ende paus oec ware jegen recht,</l>
<l>Want hi nam met baraet</l>
<l n="890">Celestinuse sinen staet,</l>
<l>Ende oec heeft hine vergeven,</l>
<l>Ende genomen dus sijn leven.</l>
<l>Hine mach niet paus sijn, sonder waenen.</l>
<l><pb n="2,264"/> Wie soude sijn gebot ontfaen?</l>
<l n="895">Die prelate, die hier nu sijn,</l>
<l>En hout u niet an dit divijn,</l>
<l>Dat dese meester heeft geseit,</l>
<l>Maer hout dit over ene waerheit:</l>
<l>Die coninc hout u scadeloes,</l>
<l n="900">Opdat gi met hem blivet altoes,</l>
<l>Hi sal den paus wel verdriven,</l>
<l>Wildi dus met hem bliven.</l>
<l>Dus was des coninc gebot ontfaen,</l>
<l>Ende des paus achtergedaen.</l>
<l n="905">Hieraf was Peter Floete al raet</l>
<l>Van algader deser daet.</l>
</div>
<div type="subchapter"><head type="subchapter">Van Simpole ende Petre den coninc .xiiii. </head>
<l>In desen tiden recht omtrent</l>
<l>Dat gehouden was dit parlement,</l>
<l>So es Simpoel al om gereden,</l>
<l n="910">Ende heeft vermaent ende gebeden</l>
<l>Al dat hi verleesten can,</l>
<l>Wel tote viftech hondert man.</l>
<l>Die coninginne oec, sine nichte,</l>
<l>Beval hem dat hi Vlaendren slichte,</l>
<l n="915">Ende wat hi vint boven der eerde</l>
<l>Dat hijt al levere ten sweerde:</l>
<l>Man, wijf ende oec kint,</l>
<l><pb n="2,265"/> Eer hi weder vor haer wint,</l>
<l>Dat hi oge en late te live,</l>
<l n="920">Dits .i. raet van quaden wive.</l>
<l>Dit geloefdi siere nichten,</l>
<l>Dat hijt al soude slaen ende slichten.</l>
<l>Dit geloefdi in haer hant,</l>
<l>Dat hi soude al Vlaenderlant</l>
<l n="925">So dorriden ende dorbreken,</l>
<l>Datmer geen diets in soude spreken.</l>
<l>Die coninc beval, oec bander side,</l>
<l>Artoyse, dat hi op Vlaendren stride</l>
<l>Ende hi met hem name Fransoyse,</l>
<l n="930">Ende daermet Vlaendren dade noyse.</l>
<l>Die grave bewant hem des ter steden,</l>
<l>Omdats hem die coninc heeft gebeden.</l>
<l>Dus dedemen gebieden herevard</l>
<l>Vander Geronde nederward,</l>
<l n="935">Ende datsi Artoyse volgeden naren</l>
<l>Waer hi henen wilde varen.</l>
<l>Des selves dages dat gesciede,</l>
<l>Dat Peter die Coninc die hoge liede</l>
<l>Binnen Male onthoefden dede,</l>
<l n="940">Hadden die van Gent der stede</l>
<l>Twee jonge cnapen van Gent</l>
<l>Toter gemeinte gesent</l>
<l><pb n="2,266"/> Om te siene hoet daer stonde,</l>
<l>Ende ontboden met brieve, met monde,</l>
<l n="945">Vrienscap ende saluut groet,</l>
<l>Ende oft hi hulpen hadde noet,</l>
<l>Dat deen dandren stoede in staden.</l>
<l>Des Peter die Coninc scier werd beraden,</l>
<l>Dus wast sijn hulpe alle dage,</l>
<l n="950">Een hoeft al metten crage</l>
<l>Wildi hem over hebben gesent</l>
<l>Over .i. sonderlinge present.</l>
<l>Hi gaf den bode cleder ende gelt.</l>
<l>Hi sende .i. orsse over Telt,</l>
<l n="955">Ende een ander oec over Leye</l>
<l>Opten .xii. sten dach van meye.</l>
<l>Alsi lange hadden gewacht,</l>
<l>Quamen si vor Gent met herecracht.</l>
<l>Ter Molenste[d]e ginc hi licgen,</l>
<l n="960">Tuscen Soete enter Brucgen.</l>
<l>Daer Gent al omme werd verstord,</l>
<l>Ende trocken jegen hem uter pord.</l>
<l>Men dede die banclocke slaen,</l>
<l>Het trac al uute, sonder waen.</l>
<l n="965">Doent Peter die Coninc hadde vernomen,</l>
<l>Ontboet hi dat hi niet waer comen</l>
<l>Noch om striden, noch om vechten,</l>
<l>Maer bat datmen hem soude berechten</l>
<l>Oft si in hant wilden gaen</l>
<l n="970"><pb n="2,267"/> Ende te gader verbinden saen.</l>
<l>Deen gelovede, dander ontseide.</l>
<l>Dus geduret daer, sonder beide,</l>
<l>Vander noenen toter vespertijt.</l>
<l>Peter keerde sonder respijt</l>
<l n="975">Entie van Brucge, danen si quamen,</l>
<l>Alse liede die hem sere scamen.</l>
<l>Doent mijn her Gi werd bekent</l>
<l>Datsi dus scieden van Gent,</l>
<l>Ende datsi niet en hebben gedaen,</l>
<l n="980">Ende thuswaerd trecken, voer hi saen</l>
<l>Te Brabantwaerd, tongemake,</l>
<l>Her Willem oec, om dese sake,</l>
<l>Reet vaste te Maestrichtwaerd,</l>
<l>Van herten herde sere beswaerd.</l>
<l n="985">Die dinge waren anders vergaen</l>
<l>Dan men hem dede verstaen.</l>
</div>
<div type="subchapter"><head type="subchapter">Hoe Simpoel te Brucge quam, ende hoe Peter gevaen was .xv. </head>
<l>Doen Peter die Coninc thus es comen,</l>
<l>Werd hi thans opgenomen.</l>
<l>Men teech hem dat [h]i[se] hadde verraden,</l>
<l n="990">Omdat si te Gent geen orber daden.</l>
<l>Hi was in gevancnes geleit,</l>
<l>Daer ompays af quam ende groet leit.</l>
<l><pb n="2,268"/> Deen was met hem, dander niet,</l>
<l>Tachterst datmen utliet.</l>
<l n="995">Om dit was Peter herde onblide.</l>
<l>Hi hilt hem an die ene side.</l>
<l>Om tfaits wille was hi vercocht</l>
<l>Dat hi te Male hadde gewrocht.</l>
<l>Vif dage daerna, alse wi lesen,</l>
<l n="1000">Datsi te Gent hadden gewesen,</l>
<l>Quam Simpoel te Brucge binnen,</l>
<l>Gelijc met vrienscap ende met minnen</l>
<l>Ende dede den heren binnen verstaen</l>
<l>Dattie gene die tfayt hadde gedaen</l>
<l n="1005">Ten Male ende elre voer desen,</l>
<l>Men soutse metter hant utlesen</l>
<l>Ende in gevancnes houden gevaen,</l>
<l>Tot dat proeffenes waer gedaen,</l>
<l>Ende die daer worden vonden besmet,</l>
<l n="1010">Soudemen nemen dlijf ende let.</l>
<l>Hier mede soude al die stede</l>
<l>Pays hebben ende goeden vrede.</l>
<l>Die liede binnen waenden wars</l>
<l>Ende hilden hem alle an dit vars,</l>
<l n="1015">Dat daer Simpoel hadde geseit</l>
<l>Bi ridderscap over waerheit.</l>
<l>Doen vloen diegene, ende swegen,</l>
<l>Die daer waenden sijn bedregen.</l>
<l><pb n="2,269"/> Doen Simpoel daer was ontfaen,</l>
<l n="1020">Quamen dese daerna saen:</l>
<l>Peter Floete ende Lauward.</l>
<l>Dese riden Simpole ter vard</l>
<l>Datmen die clocke lude gerede</l>
<l>Om alt volc te vergaderen mede.</l>
<l n="1025">Dus quam tfolc daer met allen</l>
<l>Op die plaetse tuschen die hallen.</l>
<l>Die scelle men luden dede.</l>
<l>Doen quaemt tvolc al uter stede,</l>
<l>Alse liede die den pays begaren.</l>
<l n="1030">Daer was menich moederbaren</l>
<l>Bloter hande ende onversien.</l>
<l>Die Fransoyse quamen mettien</l>
<l>Also alst was geordineert.</l>
<l>Nu quamen si gebatelgeert</l>
<l n="1035">Binnen der stat met stouten moede.</l>
<l>Hieraf waren sonder hoede</l>
<l>Die vander stat ende versaecht,</l>
<l>Ende hebben mijn her Jacob gevraecht</l>
<l>Wat hi meinde ende wat hi sochte,</l>
<l n="1040">Dat hijt tvolc gewapent brochte?</l>
<l>Wilt hi doen doen dat hi seide</l>
<l><pb n="2,270"/> Si ontfane sonder beide,</l>
<l>Maer werdi andersins hegrepen,</l>
<l>Si souden hem alle eer laten slepen</l>
<l n="1045">Ofte aldaer leveren ten swaerde,</l>
<l>Eer si gedogeden sine hovaerde.</l>
<l>"Wildi comen, ende comt hoveschelike,</l>
<l>Oft (biden coninc van hemelrike)</l>
<l>Daer soude gevallen die meeste mord,</l>
<l n="1050">Die noyt geviel in ene pord."</l>
<l>Dus wapende hem menich man.</l>
<l>Doen Simpoel dit sach an,</l>
<l>Smeecti weder, ende seide dat:</l>
<l>Dat hi geen onrecht der stat</l>
<l n="1055">Noch verdriet doen ne soude,</l>
<l>Anders dan hi hebben woude</l>
<l>Die ten Male tfeit daden,</l>
<l>Dat hi daer of waer ontladen</l>
<l>Dat si hem niet en deren,</l>
<l n="1060">Om dit quam hi in siere weren.</l>
<l>Dus bleef te niewete daer die strijt,</l>
<l>Ende hi quam in ter selver tijt,</l>
<l>Dus begonden die van binnen merken,</l>
<l>Dat haer Jacob quaet sal werken,</l>
<l n="1065">Eer lijt die nacht, ende hoeder hem jegen.</l>
<l>Ende sijn daer over .i. gedregen:</l>
<l>Dat si ontboden heymelike</l>
<l>Die vanden Damme, ende opten dike,</l>
<l>Datsi te hulpe heymelijc comen,</l>
<l n="1070">Si hebben an Simpoel valscheit vernomen.</l>
</div>
<div type="subchapter"><head type="subchapter"><pb n="2,271"/> <hi rend="bold">Hoe Simpoel valscheit uutquam .xvi. </hi></head>
<l>Een ridder was daer, die Gode ontsach,</l>
<l>Die stont op eert was dach,</l>
<l>Ende dede sadelen doen sijn pard,</l>
<l>Ende goud daerop sinen ward</l>
<l n="1075">Ende nam orlof an sine wardinne.</l>
<l>"Here," seit [s]i "wat heeft dit inne,</l>
<l>Ende wat node dwinct u nu te vaerne?"</l>
<l>"Vrouwe," seit hi "in bin niet gaerne</l>
<l>Binnen Brucge op dese tijt,</l>
<l n="1080">tFolc es al vercocht, des seker sijt,</l>
<l>Ende men saelt al doen ten swaerde,</l>
<l>Daerom varic mire v[ae]rde.</l>
<l>Men sal hier doen die meeste mord</l>
<l>Die nie geviel in ene pord."</l>
<l n="1085">"Here," seitse "es dit waer?"</l>
<l>"Jaet, vrouwe, dor els genen vaer</l>
<l>Sone varic henen, maer dat ic niet</l>
<l>En wil anscouwen tswaer verdriet,</l>
<l>Want niemen es hier in die stede</l>
<l n="1090">Van ons die tnacht wapen uutdede."</l>
<l>Doen sende die vrouwe tharen magen</l>
<l>Dat si heimelijc vor hem sagen.</l>
<l>Dit ontboet si overluut.</l>
<l>Aldus quam die mord daer uut</l>
<l n="1095">Ende die porten waren gesloten.</l>
<l>tFolc quam uut, met groten roten,</l>
<l><pb n="2,272"/> Gewapent die Fransoyse soeken</l>
<l>In husen, in straten ende in hoeken,</l>
<l>Ende eer si te talen conden comen</l>
<l n="1100">Was hem somen dlijf genomen.</l>
<l>Lettel ware[n] die ontgingen,</l>
<l>Die daer der doet mocht ontspringen,</l>
<l>Hine ontbeide des anders niet.</l>
<l>Her Jacop, die dit al beriet,</l>
<l n="1105">Ende Floete ende Lauwaerd, die beroeren,</l>
<l>Met groter anxt si daer ontfoeren,</l>
<l>Si worpen die scilde achter rucge.</l>
<l>Dese dach heetmen binnen Brucge</l>
<l>Goet vridach om dese daet.</l>
<l n="1110">Hieraf es comen menich quaet!</l>
<l>Daer worden verslagen inder stede</l>
<l>Wel .xxiiii. baenroetse mede</l>
<l>Ende ridderskinder ende serjante</l>
<l>Van Vrancrike, ende van andren lande</l>
<l n="1115">Menicheen, daer ict tgetal</l>
<l>Niet wel af en can genoemen al.</l>
<l>Daer die coninc van Vrancrike</l>
<l>Om es verstormt so vreselike,</l>
<l>Dat alle diegene die nu leven</l>
<l n="1120">Hem ne daden genen pays geven</l>
<l>Die van Brucge enten haren</l>
<l>Die te desen fayte waren.</l>
<l>Hieraf es die twest al comen</l>
<l>Die menigen hevet dlijf genomen.</l>
<l n="1125">Om dit doen was menich blide</l>
<l><pb n="2,273"/> Diet vernam wide ende side,</l>
<l>Dattie dinc aldus verginc.</l>
<l>Doen quam in Peter die Coninc</l>
<l>Metten andren, die uut waren</l>
<l n="1130">Doe haer viande lagen in baren,</l>
<l>Diese wilden hebben doen hangen.</l>
<l>Met groter bliscap waren si ontfangen.</l>
<l>Des coninc li[lie] werd gestort</l>
<l>Ende gesleipt al achter die port,</l>
<l n="1135">Ende si hieven op den liebart saen,</l>
<l>Die onder was te voren gedaen.</l>
</div>
<div type="subchapter"><head type="subchapter">Van Gent der stede ende van Artoyse met, ende van Willem van Gule(le)ke .xvii. </head>
<l>Nu hebben die van Gent verstaen</l>
<l>Hoet te Brucge es vergaen,</l>
<l>Nochtan en wilden se keren niet</l>
<l n="1140">Dor gene noet, dor geen verdriet.</l>
<l>Men sach nie so grote noet</l>
<l>Alse te Gent was doe om broet.</l>
<l>Si vochten daer om, mer no dan</l>
<l>Sone wilden die backers niet vordan</l>
<l n="1145">Dat broet bringen om dese saken.</l>
<l>Doe dedemen daer menige kiste craken,</l>
<l><pb n="2,274"/> Daer hadmen doe varinge vercocht.</l>
<l>Dus ward scumen eerst opbrocht.</l>
<l>Men heeft geseit te menigen tiden</l>
<l n="1150">Datmen om onrecht soude striden</l>
<l>Ende om eten soudemen vechten,</l>
<l>Ende dan soude geen baliu berechten.</l>
<l>Het was so diere in die stat</l>
<l>Alse deen den andren teten bat,</l>
<l n="1155">So ondersprakensi onderlinge</l>
<l>Dat elc sijn broet met hem bringe,</l>
<l>Ende soudi oec eten, hi moester of</l>
<l>Hem versien, dit was neuwe stof.</l>
<l>Artoys, die dus was ontfloen,</l>
<l n="1160">Penst nauwe wat hi mach doen,</l>
<l>Daer hi hem best met wreken mach.</l>
<l>Die van Brucge, die nacht ende dach</l>
<l>Spieres senden, die dit begomen,</l>
<l>Ende die nu wel hebben vernomen</l>
<l n="1165">Datmense stormen sal sonder genaden.</l>
<l>Om dit si nu vesten daden</l>
<l>Dapperlike dach ende nacht</l>
<l>Jegen die Fransoyse cracht,</l>
<l>Om dit vesten si ter vard</l>
<l n="1170">Doen Guelke des geware ward,</l>
<l>Reet hi met rade te Brucge binnen,</l>
<l>Daer hi ontfaen was met minnen,</l>
<l>Ende grote ere mede gedaen,</l>
<l>Ende hebben over here ontfaen.</l>
<l n="1175"><pb n="2,275"/> Daerna so dedemen hem weten daer</l>
<l>Dat sijns oems wapen, vorwaer,</l>
<l>Des heren van Morseke waren besloten</l>
<l>In ene scrine. Met ere roten</l>
<l>Ginc hi vaste daerward,</l>
<l n="1180">Ende sloech die scrine op ter vard,</l>
<l>Ende nam die wapen diere in lagen,</l>
<l>Ende seide hi woudse selve dragen.</l>
<l>Die tijt es comen, hi hads te doene</l>
<l>Jegen den here van Castelioene</l>
<l n="1185">Ende jegen heren Jacop van Simpole.</l>
<l>Hi wilde gaen tere ander scole</l>
<l>Ende leren metten swaerde houwen.</l>
<l>"Ic wane het sal den coninc rouwen,</l>
<l>Dat hi mijn oem nu hout gevaen".</l>
<l n="1190">Doen sprac Morseke sonder waen:</l>
<l>"Gi wilt", seit hi, "dulheit bestaen.</l>
<l>Ic sal u vaen, gine latet te handen,</l>
<l>Vans heren halven vanden landen.</l>
<l>Waendi dus den coninc verdriven?</l>
<l n="1195">Gi selt uwen oem doen ontliven."</l>
<l>Dese worde worden daer ru.</l>
<l>Dagematere was doe baliu,</l>
<l>Die hem vele daer onderwant</l>
<l><pb n="2,276"/> Jegen Guleke, die doe sijn hant</l>
<l n="1200">Opdroech ende wilde d[o]rsteken,</l>
<l>Om datter Morseke toe dorst spreken,</l>
<l>Was hi daer welna bleven doet,</l>
<l>Maer met crachte hi ontscoet,</l>
<l>Ende Guelke trac te Bru[c]gewaerd.</l>
<l n="1205">Die wapen vordemen op .i. paerd.</l>
<l>Ende mijn her Gi, doen hijt verstoet,</l>
<l>Volgede den neve opden voet,</l>
<l>Ende quam te Brucge binnengereden,</l>
<l>Om te hulpen die vanden steden,</l>
<l n="1210">Diene ontfingen opdien dach</l>
<l>So blidelike, dat u ne mach,</l>
<l>Noch en can vertellen geen man.</l>
<l>Si cosene tenen here vordan,</l>
<l>Ende geloefden hem daer vord mere</l>
<l n="1215">Hem te dienen emmermere.</l>
</div>
<div type="subchapter"><head type="subchapter">Van dien van Gent ende ander dinc .xviii. </head>
<l>Die van Gent hadden honger groet</l>
<l>Ende voren ute dor die noet,</l>
<l>Ende scuemden dat si vonden daer.</l>
<l>Doen was gemact .i. waen, di[ts]waer,</l>
<l n="1220"><pb n="2,277"/> Vanden lyebards, die waren uut,</l>
<l>Die te Gent ontboden groet saluut,</l>
<l>Alse oft die coninc selve dade.</l>
<l>Also brachten si toe, met rade,</l>
<l>Ende dat hi hem senden soude scat,</l>
<l n="1225">Omdat si hem vromelike hilden ter stat,</l>
<l>Doen die van Brucge daer vore lagen.</l>
<l>Ende dit en wiste die coninc niet,</l>
<l>Datmen hem dit goet behiet.</l>
<l>Die van Gent weder letteren senden</l>
<l n="1230">Ten conincwaerd, die [qu]a[m] ten inden</l>
<l>An Simpole ende an Peter Flo(ret)ten.</l>
<l>Dese slote[n]e daer ende ontsloten,</l>
<l>Ende viseerden daer onder hem beden,</l>
<l>Hoe si die stede mochten verleden.</l>
<l n="1235">Die Scelt was te Oudenaerde besloten,</l>
<l>En mochte geen scip met corne vloten,</l>
<l>Entie van Oudenaerde ende alt lant</l>
<l>Gingen mettie van Brucge in hant.</l>
<l>Die van Gent doe dicke screve[n]</l>
<l n="1240">Datsi die port op souden geven,</l>
<l>En ware datse die coninc versagen</l>
<l>Van vitaelgen in corten dagen.</l>
<l>Doen waest hem weder scone ontbo(n)den</l>
<l>Datmense soude hulpen uter noden</l>
<l n="1245">In corten dagen. Maer die coninc</l>
<l>En wiste niet van dere dinc.</l>
<l>Doen was van Haveldonc, Jan, gesent</l>
<l><pb n="2,278"/> Vander stede halven van Gent,</l>
<l>(Een vroet cnape ende .i. wijs)</l>
<l n="1250">Tote coninc tote Parijs,</l>
<l>Om te spreken mont jegen mont,</l>
<l>Dat hi den coninc soude maken cont</l>
<l>Hoet in Gent gescepen ware.</l>
<l>Dit dede diegene wel openbare.</l>
<l n="1255">Ende doen die coninc dit verstoet,</l>
<l>Werd hi droeve in sinen moet.</l>
<l>Om dit dedi te gader comen</l>
<l>Sine vroede liede, hebbic vernomen.</l>
<l>Doen rieden si den coninc dat:</l>
<l n="1260">Dat hi sere dancte der stat.</l>
<l>Die bode was daer wel ontfaen.</l>
<l>Men ginc daer letteren scriven saen,</l>
<l>Wat dat si wilden vander wet</l>
<l>Was daer in ene letter geset,</l>
<l n="1265">Ende met sconen zegele besegelt</l>
<l>Al haer vriheit ende haer gewelt,</l>
<l>Die si hadden van ouden tiden.</l>
<l>Doen ginc die bode thuswaerd riden.</l>
<l>Dese letter was te Gent gelesen:</l>
<l n="1270">Dat si vord vri souden wesen,</l>
<l>Dat hem dit die coninc ontbiet.</l>
<l>Deen geloves, dander niet.</l>
<l>Het maecte den lieden quaden mont,</l>
<l>Datmen hem so crankelijc bistont,</l>
<l n="1275">Na tgescrefte ende na tgelof.</l>
<l>Si waren vertroest, sine wisten waerof.</l>
<l>Nu salic u secgen elre af vord,</l>
<l>Dies gi noch niet en hebt gehord.</l>
</div>
<div type="subchapter"><head type="subchapter"><pb n="2,279"/> <hi rend="bold">Hoe die Artoys te Vlaendrenwaerd trect ende hoe mijn her Gi Winendale belect .xix. </hi></head>
<l>In desen tiden dat dit gesciede,</l>
<l n="1280">So hadde vergadert vele liede</l>
<l>Die grave van Artoys, in Vrancrike,</l>
<l>Om te comen geweldelike</l>
<l>Op Vlaendren, ende dat onder te doene.</l>
<l>Ende binnen desen selven ocsoene</l>
<l n="1285">Voer mijn her Gi te Winendale,</l>
<l>Daer te belecgen menigen Wale</l>
<l>Dire vans coninc halven in lagen.</l>
<l>Ende doen si dit van binnen sagen,</l>
<l>Dattie van Brucge op hem quamen,</l>
<l n="1290">Gingense te hant al omme cramen,</l>
<l>Ende hem te stormen waerd gereiden,</l>
<l>Ende leiden vaste in die hameiden.</l>
<l>Daer was geworpen menich steen,</l>
<l>Wel .iii. weken al achtereen</l>
<l n="1295">Was daer voren dus gelegen.</l>
<l>Daerna was hem opgedregen,</l>
<l>Ende waren alle opgenomen,</l>
<l>Die in genaden wilden comen,</l>
<l>Sonder .i., die werd albloet</l>
<l n="1300">In sinen roc geslegen doet.</l>
<l><pb n="2,280"/> Dit was die scoutheit van Thorout.</l>
<l>Hi was opten coninc al te stout</l>
<l>Ende was leitsman vanden Fransoysen,</l>
<l>Hierom quam hi in dese noysen.</l>
<l n="1305">Dus was Winendale gewonnen.</l>
<l>Daer quam doe menich ingeronnen,</l>
<l>Wel gewapent, met goeden platen.</l>
<l>Men ondede daer alle die gaten</l>
<l>Entie wikette, entie porten.</l>
<l n="1310">Doen dit vernamen die Ypersse roten,</l>
<l>Sendense hem .xiiii. gerede</l>
<l>Om op te dragene daer haer stede,</l>
<l>Entie slotel sendense met.</l>
<l>Her Gy geboet doen ongelet,</l>
<l n="1315">Dat alle diegene die daer waren,</l>
<l>Met hem tYpre souden varen.</l>
<l>Hi dede Winendale besetten,</l>
<l>Entie van Ypre, sonder letten,</l>
<l>Daden die porte al op saen,</l>
<l n="1320">Ende hebben blidelike ontfaen.</l>
<l>Hierna cort werd hem geseit</l>
<l>Dat Cortrike waer beleit.</l>
<l>Doen dedi gebieden herevard</l>
<l>Dapperlike te Cortrikeward</l>
<l n="1325">Te wederstane die Fransoyse</l>
<l><pb n="2,281"/> Die daer licgen met Artoyse.</l>
<l>Dit was tbegin vander stride,</l>
<l>Daer menich sint om was onblide.</l>
</div>
<div type="subchapter"><head type="subchapter">Hoe Guleke Cas[s]ele belach .xx. </head>
<l>Binnen desen tide, met ere pertien,</l>
<l n="1330">Som van Brucge ende vanden Vrien,</l>
<l>So hadde Willem van Guelke beleit</l>
<l>Te Cas[s]ele den castele gereit.</l>
<l>Doen die van binnen dat vernamen,</l>
<l>Dattie van Brucge op hem quamen,</l>
<l n="1335">Gingense haren casteel sluten,</l>
<l>Jegen diegene die lagen buten.</l>
<l>Hi dede engiene stellen gerede</l>
<l>Om den casteel te winne[n] mede.</l>
<l>Diegene die daer boven lagen,</l>
<l n="1340">Doen si gene wapen sagen,</l>
<l>Worden si sere te barenteert.</l>
<l>Die van den Vrien, wien dat deert,</l>
<l>Trocken vaste te mure toe.</l>
<l>Die casteel werd bestaen alsoe,</l>
<l n="1345"><pb n="2,282"/> Datsi worden hantgemene.</l>
<l>Gene quarele ende gene stene,</l>
<l>Die van boven op hem vielen,</l>
<l>Dadense som ter eerden cnielen</l>
<l>Ende vanden berge vallen neder.</l>
<l n="1350">Maer si vercoeverden ember weder,</l>
<l>So datsi ene porte braken</l>
<l>Ende tvorprijs buten ontstaken.</l>
<l>Sine lieten daer buten niewet staen.</l>
<l>Daer was .i. starc assaut gedaen:</l>
<l n="1355">Mijns her Jans sone, her Jan,</l>
<l>Van Meninc, een jonc man,</l>
<l>Was geworpen met enen stene,</l>
<l>Dat hem sine targe oec na tgene</l>
<l>Stucken vloech in .iiii. quartieren.</l>
<l n="1360">Guelke riep daerna scieren:</l>
<l>Datsi hem den casteel gaven saen,</l>
<l>Ende sgraven teken op daden staen,</l>
<l>Oft si soudenre doet in bliven,</l>
<l>Hoe lange dat sijt willen bedriven.</l>
<l n="1365">Si seiden dat sijs niene daden,</l>
<l>Noch vallen willen in genaden,</l>
<l>Noch hem selven doen den lachter.</l>
<l>Die van Brucge trocken achter,</l>
<l>Ende gereiden hem ten stride.</l>
<l n="1370">Guelke trac ane dene side,</l>
<l>An dander side Peter die Coninc,</l>
<l>Met menigen sconen jongenlinc.</l>
<l>Dus logierdense buter scoten,</l>
<l>Haer targen dadense vor hem poten.</l>
<l n="1375"><pb n="2,283"/> Doen scoten die van binnen uut,</l>
<l>Ende stichten letteren overluut</l>
<l>Alse tote Guelke sonderlinge,</l>
<l>Ende baden hem dat hise ontfinge,</l>
<l>Alse Cortrike ware gewonnen,</l>
<l n="1380">Dat tasselgierne es begonnen,</l>
<l>Niet eer en willense hem opgeven,</l>
<l>Ende baden datmense liete leven.</l>
<l>Sine waenden niet, die van binnen,</l>
<l>Datmen Cortrike soude mogen winnen.</l>
<l n="1385">Men scoet gene lettere uut ende inne</l>
<l>.xx. werven, na minen sinne,</l>
<l>Van vreden ende van onvreden.</l>
<l>Daer was menige lettere van beden,</l>
<l>Datmen hem gave so lange respijt,</l>
<l n="1390">Si gaven hem op den grave Wijt.</l>
<l>Alsi daer onderlinge streden</l>
<l>Quam .i. serjant daer gereden,</l>
<l>Die hem dede daer verstaen</l>
<l>Dat Ypre waer in hant gegaen</l>
<l n="1395">Sinen neve, mijn her Gij,</l>
<l>Ende Cortrike waer oec daerbi</l>
<l>Vanden grave van Artoys belegen.</l>
<l>Ende daer vard mijn her Gi jegen,</l>
<l>"Ende bit u dat gi hem comt in staden."</l>
<l n="1400">Dies werd Guelke sciere beraden,</l>
<l>Ende liet den casteel dus varen,</l>
<l>Dies die van binnen blide waren.</l>
</div>
<div type="subchapter"><head type="subchapter"><pb n="2,284"/> <hi rend="bold">Hoe Guelke te Cortrikewaerd voer ende hoe Cortrike belegen ward .xxi. </hi></head>
<l>Dus voer Guelke te Cortrikewaerd,</l>
<l>Ende Peter die Coninc met snelre vaerd.</l>
<l n="1405">Daer lagen Walen inden casteel</l>
<l>Te Cortrike binnen, inden casteel,</l>
<l>Die die coninc hadde doen werken</l>
<l>Naest Onser Vrouwen kerken.</l>
<l>Dese waren vorsien van allen dingen,</l>
<l n="1410">Dies men daer conde volbringen,</l>
<l>Van eten, van drinken, van engienen,</l>
<l>Si souden gerne den coninc dienen,</l>
<l>Ende behouden, mochtsi, dlant.</l>
<l>Dese scoten u[u]t, ende maecten brant</l>
<l n="1415">Ende verberden met ere acort,</l>
<l>tScoenste ende tbeste vander port,</l>
<l>Ane die marct een groet vlac.</l>
<l>Si scoten vier, dat gerne ontstac,</l>
<l>Met vlieken, die gesplinte[t] waren,</l>
<l n="1420">Die clincten alse gespannen snaren</l>
<l>Daer si ande wande vlogen.</l>
<l><pb n="2,285"/> Een Peter, die daer was wel vermogen</l>
<l>Inden casteel, een Vlaminc fijn,</l>
<l>Was daer metten gesellen sijn.</l>
<l n="1425">Die Vlaminge waren uut gesocht,</l>
<l>Die hi met hem daer in had brocht.</l>
<l>Hi had lange te Gent gewesen,</l>
<l>Hi wilde sijn sout verdienen mettesen,</l>
<l>Ende den coninc behouden dlant.</l>
<l n="1430">Dese dede der stat groten pant.</l>
<l>West Vlaendren si oec ver[ri]eden,</l>
<l>Om haelsone ende om mieden.</l>
<l>Wie oec vanden paus spraken,</l>
<l>Dat hi den coninc soude doen braken,</l>
<l n="1435">Dien wildi graven opter stat,</l>
<l>Oft sijn lijf nemen omme dat.</l>
<l>Dese lagen daer in dien casteel,</l>
<l>Ende scoten ute menich quareel</l>
<l>Optie van binnen ende worpen met</l>
<l n="1440">Menigen stene ongelet.</l>
<l>Die daer binnen daer scoten liepen,</l>
<l>Baden die ander, ende riepen</l>
<l>Dat elc vor hem selven sage.</l>
<l>Die sonne stont te middage.</l>
<l n="1445">Si daden haer porten sluten</l>
<l>Ende die Fransoyse daer buten.</l>
<l>Dus hadsi vrese buten ende binnen,</l>
<l>Datmen die porte soude winnen.</l>
<l>Ende binnen dese was geseit,</l>
<l n="1450"><pb n="2,286"/> Dat Dornecsporte waer beleit</l>
<l>Vanden Vranken, ende si daer jegen.</l>
<l>Daer bleef .i. Norman verslegen,</l>
<l>Een ridder, die hiet Mertelet.</l>
<l>Dese hadde sijn spere geset</l>
<l n="1455">Up enen Philips van Hoechstaden.</l>
<l>Bede vorensi daer onberaden</l>
<l>Deen opten andren joestieren.</l>
<l>Daer moesten si bede faelgieren,</l>
<l>Ende bleven oec lecgende int sant.</l>
<l n="1460">Van Aelst so was dese serjant.</l>
<l>Die assaut, ende dese strijt,</l>
<l>Geduerde al toter verspertijt.</l>
<l>Dit was dies manendages die lach</l>
<l>Vore sente Amelbergen dach.</l>
<l n="1465">Des ander dages, te vespertide,</l>
<l>Daden die Vranken, met groeten nide,</l>
<l>Vor Riselporte een ander assaut.</l>
<l>Die wege waren hem so benaut</l>
<l>Datter .v. bleven doet</l>
<l n="1470">Vanden Vranken, diemen scoet,</l>
<l>Ende een Vlaminc blever verslegen.</l>
<l>God moete siere sielen plegen!</l>
<l>Daer bleef die here van Vliege doet,</l>
<l><pb n="2,287"/> Dies her Gi had rouwe groet,</l>
<l n="1475">Want hi was sijn maech ten derden.</l>
<l>Artoes senden daer, sonder verden,</l>
<l>Omdat hi den grave was belanc,</l>
<l>Ende dat oec was an sinen danc,</l>
<l>Ende in despite van sgraven kinderen,</l>
<l n="1480">Die hi gerne soude hinderen,</l>
<l>Van goede, van live ende van eren.</l>
<l>Dus bleef die ridder sonder keren,</l>
<l>Noch en quam tcarijn niet vort.</l>
<l>Het lach te Cortrike, buter port,</l>
<l n="1485">Op .v. bogescoten wel na,</l>
<l>Op Mossenborch, alsict versta,</l>
<l>Die nu heet die Berch van weelden.</l>
<l>Daer lagen die Franken op, ende speelden</l>
<l>In haren tenten ende pauwelgonen.</l>
<l n="1490">Si lieten vechten die garsoenen</l>
<l>Ende assaut doen op Cortrike</l>
<l>Tot ander dages tilike.</l>
<l><hi rend="bold">[xxii]</hi> </l>
<l>Doemen screef ons heren jaer</l>
<l>.xiii. hondert ende .ii., vorwaer,</l>
<l n="1495"><pb n="2,288"/> Op enen Goensdach, dat verstaet,</l>
<l>So geviel .i. grote daet</l>
<l>Den Vlaminge tegen die Fransoyse,</l>
<l>Want menige brachtsi in die noyse,</l>
<l>Die daer blidelike quamen.</l>
<l n="1500">Alsi te gader souden ramen,</l>
<l>Tekenen sachmen daer mettien</l>
<l>Boven die Fransoyse gescien.</l>
<l>Daer vlogen swerte vog[e]le met alle,</l>
<l>Die daer maecten grote gescalle.</l>
<l n="1505">Ende boven die Vlaminge vlogen daer</l>
<l>Witte vogele, dit was waer.</l>
<l>Oec sachmen daer ander tekine:</l>
<l>Vele cleinre ster[r]ekine</l>
<l>Sachmen daer inden hemel staen.</l>
<l n="1510">Tachterst so quam vortgegaen</l>
<l>Onder hem ene grote sterre,</l>
<l>Daer die cleine om worden erre</l>
<l>Ende gingen haer alle toe.</l>
<l>Die grote verginc, men wiste hoe.</l>
<l n="1515">Dit waren teken tontsiene wel,</l>
<l>Maer het dochtem algader spel.</l>
<l>Nu hort vanden stride tbegin:</l>
<l>Van [Brabant] ter zeewaerd in,</l>
<l>So quaemt al te hulpe den grave,</l>
<l n="1520">Elc met enen gepinden stave,</l>
<l>Sonder alomme die van Gent</l>
<l><pb n="2,289"/> Ende dien .iiii. Ambacht ende Waes omtrent,</l>
<l>Dese en waren ten wige niet.</l>
<l>Maer Jan Bo[r]luut, wats gesciet,</l>
<l n="1525">Hadde cnapen gecoren uut Gent,</l>
<l>Die daer waren met genent,</l>
<l>Ende hi was oec uut Gent geboren.</l>
<l>Die nacht leet, die dach quam vore,</l>
<l>Ende recht wel te sonne opstane</l>
<l n="1530">Sachmen .i. vier beginnen te gane</l>
<l>Uten casteel. Dat ginc menich merken</l>
<l>Wat dit vier soude werken.</l>
<l>Si meinde[n], als ict sal bedieden,</l>
<l>Ende wijsden buten haren lieden,</l>
<l n="1535">Die castelein entier waren binnen,</l>
<l>Waermen die stede best mach winnen.</l>
<l>Nu hort hoe sijt omme droegen</l>
<l>Ende hoe sijt vier nedersloegen.</l>
<l>Ende droegent omme in der gewoude,</l>
<l n="1540">Alse der storm na naken soude</l>
<l>Met enen starken blakenden brande,</l>
<l>Ende bleven staende jegen die viande.</l>
<l>Alsijt omme hadde[n] gedregen,</l>
<l>Recht ten Grauwen Nonnen jegen,</l>
<l n="1545">Scoten sijt neder jegen hagedochten</l>
<l><pb n="2,290"/> Alse verre alsijt scieten mochten.</l>
<l>Dit was .i. teken, sonder decken,</l>
<l>Datmen daerwaer moeste trecken</l>
<l>Soudemen hem in hulpen comen.</l>
<l n="1550">Artoys heeft dit teken vernomen,</l>
<l>Ende trac bat omme ter sonnenwaerd.</l>
<l>Noch droegende alle bloet .i. swaerd</l>
<l>Ende togeden datsi in node lagen</l>
<l>Den Fransoysen die daerwaerd sagen.</l>
<l n="1555">Si waenden wel hebben gedaen</l>
<l>Ende wijsden se daer se niet conden ontgaen</l>
<l>In .i. n[e]d[er]inge vol van grachten,</l>
<l>Daer si hem niet jegen en wachten,</l>
<l>Daer si in haer doet oec varen,</l>
<l n="1560">Alst hierna sal openbaren.</l>
</div>
<div type="subchapter"><head type="subchapter">[xxiii]</head>
<l>Vor desen strijt, die nu begonde,</l>
<l>So hadden die Here[n] lange stonde</l>
<l><pb n="2,291"/> Een ordinanse onder hem gemaect:</l>
<l>Mijn her Godevaerd (wat holpt mes[s]aect?)</l>
<l n="1565">Soude Gent, die goede stat,</l>
<l>Met alder balgien hebben gehat,</l>
<l>Ende haer voget hebben gewesen,</l>
<l>Hier toe haddi uut gelesen</l>
<l>Ridderen van Brabant ende cnapen</l>
<l n="1570">Die goet ende coene ware ten wapen,</l>
<l>Die hier na som sal noemen</l>
<l>Als ick er te rechte toe sal comen.</l>
<l>Sonder sparen van daer si trecken</l>
<l>Te Gentwaerd, alsijt mecken:</l>
<l n="1575">Maer haer micken es al verloren,</l>
<l>Si hebben in den voet den doren</l>
<l>Die hem oec gebut sal werden</l>
<l>Eer si te Gentwaerd overterden.</l>
<l>Om dit te vorderne, dat verstaet,</l>
<l n="1580">Angingen se feestelike grote daet.</l>
<l>Want doe si die viande sagen</l>
<l>En costen sijt langer niet verdragen</l>
<l>Sine gereiden hem te stride.</l>
<l>Die sonne stont te prime tide,</l>
<l n="1585">Si ne waenden so na niet hebben gestreden.</l>
<l><pb n="2,292"/> Artoys es al om gereden</l>
<l>Ende besach der Vlaminge scare,</l>
<l>Daer hi toe hadde groten gare,</l>
<l>Ende alle die Prinsen die met hem [waren].</l>
<l n="1590">Die Fransoyse daden hem scaren</l>
<l>In .ix. bataelgen starc ende groet</l>
<l>Sine wonscen niet die Vlaminge doet,</l>
<l>Wevers, volres entie spoelen,</l>
<l>Si soudenre haren moet over coelen.</l>
<l n="1595">Die irste scare van desen dan,</l>
<l>Daer in waren .iiii. [hondert] man,</l>
<l>Op ors geseten, goet ende diere,</l>
<l>Dit waren alle soudeniere.</l>
<l>Mijn here van B[ur]las, die was</l>
<l n="1600">Diese metterhant uutlas,</l>
<l>Ende wasser leytsman af vercoren.</l>
<l>Hi was ute A[quita]nien geboren.</l>
<l>Die voetgangers, die noch hilden</l>
<l>Met scachten, met glavien, met scilden,</l>
<l n="1605">Dier en was er geen getal:</l>
<l>Het sceen bedect daer berch ende dal.</l>
<l><pb n="2,293"/> Dander scare had mijn her Gye</l>
<l>Van Nele ende Reinout van Trie;</l>
<l>Dese hadde[n] tote .v. [hondert] platen</l>
<l n="1610">Die alle op starke orsse saten.</l>
<l>Die derde scare leide gelike</l>
<l>Die conincstavel van Vrancrike.</l>
<l>Het was heren broeder van Nele,</l>
<l>Hi hadder daer te sinen dele</l>
<l n="1615">.vi. [hondert] wel opgeseten.</l>
<l>Met overmoede liete hijt weten</l>
<l>Artoyse, [op]dat hi wilde striden,</l>
<l>Datment here liet ute tiden.</l>
<l>Die dach ginc op, het waer tijt</l>
<l n="1620">Dat men begonste den strijt.</l>
<l>Die baenroetse, die met hem hilden,</l>
<l>Ontect alboet met haren scilden:</l>
<l>Dat was her Heinrijc van Lingi,</l>
<l>Ende mijn her Willem van Valeri,</l>
<l n="1625"><pb n="2,294"/> Ende die Castelein d(i)e Lile,</l>
<l>Ende her Suriens de Sevile,</l>
<l>Van Beaunes, van Aveskerke.</l>
<l>Dit waren die, op orsse sterke,</l>
<l>Metten Constavels hilden,</l>
<l n="1630">Die den wijch beginnen wilden.</l>
</div>
<div type="subchapter"><head type="subchapter">[xxiiii]</head>
<l>Die vierde scare, die daer na quam</l>
<l>Dat[s] Artoys, als ict vernam.</l>
<l>D[o]e versach hi al sonder letten</l>
<l>Hoe hem die Vlaminge ondersetten.</l>
<l n="1635">Die grave dade hem wapen saen.</l>
<l>Doe quam daer een wolf gegaen,</l>
<l>Daer si Artoyse wapenen souden,</l>
<l>Dien hi lange hadde gehouden</l>
<l>Menigen dach, die Brune hiet.</l>
<l n="1640">Ende alse die wolf dit siet</l>
<l>Dat hem sijn here wapene dede</l>
<l><pb n="2,295"/> Jegen desen groten onvrede,</l>
<l>So spranc hi binnen inden rinc.</l>
<l>Dit was een wonderlike dinc:</l>
<l n="1645">Temet datmen hem die wapen anstac,</l>
<l>Quam die wolf diese emmer ave trac</l>
<l>Metten clauwen ende metten tanden.</l>
<l>Hartoys werdene metten handen,</l>
<l>Ende sprac: "Brune, wats u gesciet?</l>
<l n="1650">Deser constumen en plaechdi niet,</l>
<l>Des en hebbic van u niet gesien!"</l>
<l>Die wolf(s) en wilde altoes niet vlien.</l>
<l>"Brune, Brune!" sprac hi mettesen,</l>
<l>Wi sellen onlange te gader wesen."</l>
<l n="1655">Alse Brune sach, dat niet bescoet</l>
<l>Wat hi op sinen here scoet,</l>
<l>So trac hi wech na desen keer.</l>
<l>Men wiste van hem daer nemmermeer.</l>
<l>Noch gesciede daer .i. wonder:</l>
<l n="1660">Artoys wilde messe horen besonder,</l>
<l>Ende deet te weten sinen caplaen</l>
<l>Dat hi Gode wilde ontfaen,</l>
<l>Eer hi vard ten wigewaerd.</l>
<l>Die priester die las messe ter vaerd,</l>
<l n="1665">Ende alse messe was gehent,</l>
<l>Ende alse Artoys soude ontfaen tsacrament,</l>
<l>So was dit sacrament verloren.</l>
<l>Dies had die pape groeten toren</l>
<l>Ende sprac: "Here! wats ons gesciet?</l>
<l n="1670"><pb n="2,296"/> Gods lichaem en vindic niet!"</l>
<l>Dies was Artoys te barenteert,</l>
<l>Ende sprac: "Dat ic heb geordineert,</l>
<l>Dat salic inden op desen dach,</l>
<l>Comer mi af dat comen mach!</l>
<l n="1675">Ic sal Gode op een andren tijt</l>
<l>Ontfaen, alse gehent es die strijt."</l>
<l>Des mach hi sijn al sonder hope.</l>
<l>Het quam oec .i. padde gecropen</l>
<l>Al grau, uten Vlamscen here.</l>
<l n="1680">Men lietse crupen al sonder were,</l>
<l>Te siene wat het soude bedieden.</l>
<l>Si croep al dore die lieden</l>
<l>Recht vort toten Vranken.</l>
<l>Daer stontse ende blies metten lanken</l>
<l n="1685">Optie Waloys .i. lanc termijn</l>
<l>Ende scoet op hem haer venijn.</l>
<l>Van danen keertsi ter hagenward</l>
<l>Uten wege metter vard.</l>
<l>Een ors oec, daer hi selve op sat</l>
<l n="1690">Hi hads .M. pont gehat</l>
<l>Ende .C. liber scattes al sijn leven,</l>
<l>Haddijt den coninc willen geven.</l>
<l>Het was .xiiii. voete lanc</l>
<l>Doe hijt metten breidele dwanc.</l>
<l n="1695">Hi sater op met groten dangiere.</l>
<l>Ende doemen ontbant sine baniere</l>
<l>Sloech hi dors metten sporen,</l>
<l><pb n="2,297"/> Daer .ii. wige te voren</l>
<l>Met siere cracht hadden verwonnen.</l>
<l n="1700">Doen hijt waende hebben geronnen</l>
<l>So stortet toter eerden neder</l>
<l>Drie werven vort ende weder.</l>
<l>Hi riep: "Morel! Wats u gesciet?</l>
<l>Derre constumen en plaechdi niet!</l>
<l n="1705">Ghi hebt mi gedragen in swaren stride,</l>
<l>Gaet di mi nu af te desen tide?</l>
<l>In quam noyt in genen doene</l>
<l>Daer ic uwes had so wel te doene!"</l>
<l>Dit waren teken van ongevalle,</l>
<l n="1710">Die hem hier gescieden alle.</l>
</div>
<div type="subchapter"><head type="subchapter">[xxv]</head>
<l>Die Vlaminge lagen tesen tiden</l>
<l>Op .i. plaetse daer besiden,</l>
<l>Vaste in een ende al te voet,</l>
<l>Met pieken starc ende wel behoet,</l>
<l n="1715">Ende gewillech genoech te stride.</l>
<l>Doe sende Artoys bander side</l>
<l>.i. iraut te nemen ware,</l>
<l>Oft hi [von]de, int Vlaemsce h[a]re</l>
<l>Enegen here van groten prise</l>
<l n="1720">Die wesen soude te desen pongise.</l>
<l><pb n="2,298"/> Sine gedochten waren mettien</l>
<l>Dat hi hem vaen soude laten dien,</l>
<l>Ginct hem qualike inden strijt.</l>
<l>Die gene reet wech ter selver tijt</l>
<l n="1725">Ende bescouwet achter ende voren</l>
<l>Ende quam weder, ende liet daer horen</l>
<l>Artoyse, wat hi had gesien:</l>
<l>"Her Grave!" sprac hi doe mettien,</l>
<l>"Al dat ic sie dat sijn crayolen</l>
<l n="1730">In die wapen, ende scietenspolen.</l>
<l>En sach niemen van valoer</l>
<l>Daer ic theer alom voer,</l>
<l>Sonder Willem van Juleer,</l>
<l>Ende mijn her Gi, .i. bacheleer,</l>
<l n="1735">Wijts sone van Dampiere.</l>
<l>Si staen te voet op .i. riviere,</l>
<l>Van achter mach mer niet in raken.</l>
<l>Ene baniere sagick er blaken,</l>
<l>Den Lupart van [sabel], gebatelgeert,</l>
<l n="1740">Int v[el]t van goude geordineert."</l>
<l>Van Brabant sprac doe her Godevard:</l>
<l>"Die ridder, die draecht den Lupart,</l>
<l>Dats die gene, dat secgic die,</l>
<l>Daer ic mi meest af ontsie:</l>
<l n="1745"><pb n="2,299"/> Hets mijn her Jan van Rinesse.</l>
<l>In die werelt en esser niet sesse</l>
<l>Omgaens wijt ende breet,</l>
<l>Die bet van orloge weet."</l>
<l>Hi riet doe Artoyse, opdat hem dochte</l>
<l n="1750">Nuttelijc, dat hi niene vochte,</l>
<l>Ende beiden soude metten stride</l>
<l>Tote sander dages, wel betide</l>
<l>Dat van der margenstonde daecht,</l>
<l>Si selenre alle al sijn versaecht.</l>
<l n="1755">Nemmermeer selen si micken</l>
<l>Dat si bat ordinoerden al sticken</l>
<l>Dan si nu hebben gedaen,</l>
<l>Ende morgen laet ons op hem slaen.</l>
<l>Hets al arm vole te voet,</l>
<l n="1760">Ende sal dan [t]setten sijn vermoet."</l>
<l>Artoys balch hem deser word,</l>
<l>Ende was er sere om testord,</l>
<l>Dat hi hem desen raet vorleide.</l>
<l>Hi verhief hem int gereide</l>
<l n="1765">Ende sprac: "Na dien dat gi ontsiet,</l>
<l>Ic rade wel, Godevaerd, dat gi vliet</l>
<l><pb n="2,300"/> Ende gi sijt up uwe hoede!"</l>
<l>Dit sprac Artoys met overmoede:</l>
<l>"Ic belge mi dat gi dit doet,</l>
<l n="1770">Wi sijn tors ende si te voet.</l>
<l>Hondert orsse ende .M. man,</l>
<l>Dats alleens. Wat ontsiedi dan?</l>
<l>Drayt omme u ogen ende besiet:</l>
<l>Dit vrome volc faelgiert u niet.</l>
<l n="1775">Ende hilt u noyt over ontsaecht,</l>
<l>Mi heeft wonder dat gi dit vraecht!</l>
<l>In wilde niet, Godevard, dat si lagen</l>
<l>Vor ons gebonden, en soudse jagen</l>
<l>Die ginder over staen te voet,</l>
<l n="1780">Ende daer met coelen minen moet!"</l>
</div>
<div type="subchapter"><head type="subchapter">Heren Godevards antworde, ende vanden andren scaren [ende] wie se leide .xx[vi.] </head>
<l>Her Godevard antworde den Grave sciere:</l>
<l>"En wane niet, dat ic mi yet sciere,</l>
<l>No dor vrese, no dor noet,</l>
<l>Al hadsi there noch also groet,</l>
<l n="1785">Waer gi vaert, ic volge u na,</l>
<l>En vreest niet dat ic u ontga.</l>
<l>Ic sal heden, sonder begeven,</l>
<l>Met u sterven ende leven."</l>
<l>Artoys hilt hem dat gepayt.</l>
<l n="1790"><pb n="2,301"/> Hi droech den scilt met lilien gesait,</l>
<l>Met goude upheven in asure,</l>
<l>Den scilt van Vrancrike pure;</l>
<l>Van kelen, met enen palestene,</l>
<l>Ende drie castellekine clene</l>
<l n="1795">Van goude, inden palesten geset.</l>
<l>Die grave van Bonen hilt hem met</l>
<l>Ende sprac: "Ic sie wel dat ic sal</l>
<l>Minen wille hier vordren al."</l>
<l>tGraven sone van Henegouwe,</l>
<l n="1800">Jan sonder Genade, heeft dit gebrouwen</l>
<l>Sijn moeder, met hare groter cracht,</l>
<l>Dat hi jegen den neve vacht,</l>
<l>Mijn her Gi, dien hi daer vint</l>
<l>Opt velt, die was siere moyen kint.</l>
<l n="1805">Her Jan van Viersoen, van Brabant,</l>
<l>Was oec onder Artoys pant,</l>
<l>Met alden andren van Artoys.</l>
<l><pb n="2,302"/> Den Vlaminge naecte vele vernoys,</l>
<l>Hem mochte wel therte faelgieren,</l>
<l n="1810">Alst al op hem quam pongieren,</l>
<l>Met .vii. [dusent] orsse groet,</l>
<l>Si mochten vresen wel die doet.</l>
<l>Die vifte scare brochte Simpoel.</l>
<l>Om sijn helm stont .i. fagoel</l>
<l n="1815">Van sinen teken, als hem betaemde.</l>
<l>Hi was, die hem sere scaemde,</l>
<l>Dat hi uut Vlaendren was verdreven</l>
<l>Wilt hi hem nu te kinnen geven.</l>
<l>Mijn her Ra[v]eel die Vlaminc</l>
<l n="1820">Wilde oec dienen den coninc,</l>
<l>Hi wilde prijs bejagen, na der macht,</l>
<l>Ende hilt onder Simpoels cracht.</l>
<l>Mijn her Gilijs van Haelgi</l>
<l>Hilt oec Simpole nu bi,</l>
<l n="1825">Ende die here van Kerki</l>
<l>Maecte int here groet gecri,</l>
<l>Entie here van Sailgi</l>
<l><pb n="2,303"/> Was oec daer Simpoel bi,</l>
<l>Ende hem Nichasis van Rechtfort.</l>
<l n="1830">Hi sprac: "Wane horte[n] wi vort?"</l>
<l>Dus begonden die viande naken.</l>
<l>"Men sal hier mogen doden maken,</l>
<l>Vrouwen wedewen, kinder wesen."</l>
<l>Die Vlaminge stonden in vresen.</l>
<l n="1835">Jegen die vreselike ontmoet.</l>
<l>...</l>
<l>Sine mogen achterwaerd niet ontgaen</l>
<l>Ende vore eest tvlien gedaen.</l>
<l>Elc sprac sine biechte opter stat,</l>
<l>Ende droegen vaste ineen na dat.</l>
<l n="1840">Deen ginc inden andren dringen.</l>
<l>Si gingen hem al ommeringen</l>
<l>Gelijc enen steinijn mure</l>
<l>Te wederstane dese aventure.</l>
</div>
<div type="subchapter"><head type="subchapter">Hoe die strijt begonste .xx[vii.] </head>
<l>Her Gi vermaende daer sine scaren,</l>
<l n="1845">Datsi hem niet souden vervaren.</l>
<l>"Onderset u vast ende sterke!</l>
<l>Die sonne dect haer met enen swerke,</l>
<l>Wine hebben geen noet vander sonnen.</l>
<l>Ic sie den wijch te voren gewonnen!</l>
<l n="1850">Opdat gi seker ende vaste staet,</l>
<l><pb n="2,304"/> Ende gi grote slage slaet,</l>
<l>Edele Vlaminge, siet vor u selven!</l>
<l>Si selen op ons comen welven</l>
<l>Met enen vreseliken gemoete,</l>
<l n="1855">Vaste staet ende uwe voete!</l>
<l>God sal ons helpen, ende staen in baten.</l>
<l>In wils hem heden niet verlaten!</l>
<l>Roept op Gode, clein ende groet,</l>
<l>Dat hi ons hulpe uter noet!"</l>
<l n="1860">Guelke sinc vane [o]ntwint.</l>
<l>Hi troest sijn volc daer omtrint.</l>
<l>Daer stonden bi clerke ende papen</l>
<l>Ende van Gent stoute cnapen.</l>
<l>Een canonc van Maestrecht</l>
<l n="1865">Stont bi hem, alse .i. cnecht</l>
<l>Metten andren daer te voet.</l>
<l>Dese pensde in sinen moet:</l>
<l>Hi sal sinen pays bejagen</l>
<l>Mids den steken ende den slagen,</l>
<l n="1870">Die hi [vor] hem daer sal ontfaen.</l>
<l>Hi hadde jegen Guelke mesdaen,</l>
<l>Dat hi hem noyt wilde vergeven</l>
<l>Alse lange alse hi mocht [leven.]</l>
<l>Dese liet hem kinnen niet</l>
<l n="1875">Wanen hi was oft hoe [hi hiet.]</l>
<l>Onvermaent ende son[der miede]</l>
<l>Quam hi tot desen [stride.]</l>
<l><pb n="2,305"/> Met al dat hi con</l>
<l>Hi was ene v[rome</l>
<l n="1880">Tusscen Mase</l>
<l>Dese wilt hi</l>
<l>Sine mesda[e</l>
<l>Dat hi mesd[ede mijn her Gi]</l>
<l>Dat beterde [. . . sekerlike]</l>
<l n="1885">Dat daer niet was sine gelike.</l>
<l>Maer hi was daerna bekent,</l>
<l>Doe die strijt was gehent.</l>
<l>Dus vergaf hem Guelke den evelen moet,</l>
<l>Omdat hi woet inder Sarrasijn bloet.</l>
<l n="1890">D[aer was her Heinric van Pietersam,</l>
<l>Die dus daer over die dode clam,</l>
<l>Sijn broeder bleef an dander side.</l>
<l>Een ridder d[aer] te desen stride,</l>
<l>Mijn here Jan van Renesse.</l>
<l n="1895">Las den sinen oec een lesse:</l>
<l>"Dat si hem niet lieten dorbreken,</l>
<l>Ende haer biechte souden spreken,</l>
<l>Ende sijt nu niet vervart,</l>
<l>Rodelt al man ende pard.</l>
<l n="1900">Vlaendren ende Leu! es onse gecri.</l>
<l>Alsi slaen op mijn her Ghi,</l>
<l>Sele[n] wi van achter op hem dringen,</l>
<l><pb n="2,306"/> Het blijft al hier dat si bringen."</l>
<l>Doe dede men crayeren int Vlaemsce here,</l>
<l n="1905">Dat niemen om goet hadde gere.</l>
<l>Wie dat daer nichte om goet,</l>
<l>Al sage hijt liggen onder voet,</l>
<l>Men souden van achter slaen te doet:</l>
<l>Dit was datmen hem geboet.</l>
<l n="1910">Ridderen maecte Guelke ende Ghi,</l>
<l>Ende dat was oec ghedaen bedi</l>
<l>Dat si te stouter souden wesen,</l>
<l>Ende die waren oec uutgelesen,</l>
<l>Die vroem waren, arm ende rike.</l>
<l n="1915">Pieter die Coninc werd daer gelike</l>
<l>Ridderen daer, met twee sier sonen,</l>
<l>Omdat hi te meer soude verco[n]en.</l>
<l>Dus staensi daer, ende beiden, ende haken</l>
<l>Na die viande die hem naken.</l>
</div>
<div type="subchapter"><head type="subchapter">Van den bataelgen ende heren Janne van Namen .xx[viii.] </head>
<l n="1920">Diet u al hier soude verclaren,</l>
<l>Hoe si hieten ende wie si waren</l>
<l>Die met Artoyse quamen ten stride,</l>
<l>[H]ine quaems niet af in lange tide.</l>
<l>[Van] die bataelge salic u vort</l>
<l n="1925"><pb n="2,307"/> [Dit seggen] hier in corter wort.</l>
<l>[Die seste] b[a]taelge, es mi cont,</l>
<l>[Leide her] Lodewijc van Cleremont.</l>
<l>. . . . . . . . in waren</l>
<l>[Op orsse] geseten sonder sparen</l>
<l n="1930">[Die sevende] scare, wildijt weten,</l>
<l>. . [h]em .iii. [hondert] opgeseten</l>
<l>. . . . leide die grave van U.</l>
<l>Dachtende bataelge leide nu</l>
<l>Ferijn, een tsa[m]penoys,</l>
<l n="1935">Ende Mathijs sijn broeder, een Fransoys.</l>
<l>Dese hadden .v. [hondert man</l>
<l>Op orsse geseten, in den dan.</l>
<l>Die .ix<hi rend='sup'>d</hi><hi rend='sup'>e</hi>. b[a]taelge, wel beward,</l>
<l>Vorde mijn her Godevard</l>
<l n="1940">Hem .iii. [hondert] soe opgeseten,</l>
<l>...</l>
<l>Van Brabant ende van andren steden,</l>
<l>Die hire toe hadde gebeden.</l>
<l>Binnen desen dat dit gesciede,</l>
<l><pb n="2,308"/> So sende her Jan van Namen liede</l>
<l n="1945">Sinen broeders te hulpen dan,</l>
<l>Met platen wel .vi. [hondert] man.</l>
<l>Hi hiet des sinen broeder gomen,</l>
<l>Dat hi selve te stride wil comen,</l>
<l>Met algader sinen lieden,</l>
<l n="1950">Ende bat, datmen hem soude ontbieden.</l>
<l>Nu was die strijt so saen beheten,</l>
<l>Datmen hem niet conde laten weten</l>
<l>Te tide, want si, sdages daer naer,</l>
<l>Striden moesten over waer</l>
<l n="1955">Dies so haddi rouwe groet,</l>
<l>Datment hem in tide niet ontboet.</l>
<l>Binnen desen dat dit was,</l>
<l>Die here van Moreul, alsict las,</l>
<l>Seide ten here van Aspermont:</l>
<l n="1960">"Here, seit hi, es u yet cont,</l>
<l>Wie [es] die here, die hiet Rinesse,</l>
<l>Dat ic sijns niet en messe?</l>
<l>Ic hore vele van hem spreken,</l>
<l>Ic wil .i. scacht op hem steken,</l>
<l n="1965">Ende met orsse op hem riden."</l>
<l><pb n="2,309"/> Aspermont sprac tot dien tiden:</l>
<l>"Laet ons worden .ii. gesellen,</l>
<l>Diene tierste mach gevellen,</l>
<l>Hem so blive die aventure.</l>
<l n="1970">Ic salne bestaen nu ter ure</l>
<l>Dien genen die ic ginder sie,</l>
<l>Ensi dat hi mi ontvlie."</l>
<l>Edel bloet, mijn her Jan!</l>
<l>Dese tale gaet di nu an.</l>
<l n="1975">Ward u vaste, gi sijt verraden,</l>
<l>Gi comt noch tavont in swaren gewaden!</l>
<l>Dese Aspermont was geboren</l>
<l>Ute Noyeine scone. Uutvercoren</l>
<l>Was hi doe sekerlike,</l>
<l n="1980">Men wiste niet sijns gelike.</l>
<l>Wi vinden van hem dat gescreven,</l>
<l>Dat menich stont na sijn leven.</l>
<l>Op enen tijt was hi dorsteken</l>
<l>Met enen scachte, sonder breken</l>
<l n="1985">Ende sonder quetsen vanden darmen.</l>
<l>Hi doetse uutwinden, sonder carmen,</l>
<l>Vor sijn ogen tusscen sinen dien.</l>
<l>Hi wilder selve toesien</l>
<l>Of hi yewerint ware gequets?</l>
<l n="1990">Hi wasser lettel af te wets.</l>
<l><pb n="2,310"/> Noch dedi meer. Daer hi lach</l>
<l>Sijns selves herte dat hi sach</l>
<l>Met .i. spiegle in sinen buuc,</l>
<l>So wel haddi sijn gebruuc.</l>
<l n="1995">Hi was die stoutste ridder in twiste,</l>
<l>Diemen noyt levende wiste.</l>
<l>Die van Ypre, een groet deel,</l>
<l>Lagen binnen ende hoeden den easteel,</l>
<l>Tot .xii. [hondert]. wel te gereke,</l>
<l n="2000">Met swerten rocken. gelike peke,</l>
<l>Soedat si niet uut mochten,</l>
<l>Wat behindichede siere toe sochten.</l>
<l>So wel waersi van buten gewacht,</l>
<l>Die wile datmen te velde vacht.</l>
</div>
<div type="subchapter"><head type="subchapter">Dat irste pongijs van den stride, ende dat inriden .xx[ix.]  </head>
<l n="2005">Nu hort vanden stride vort,</l>
<l>Daer in gesciede groet mort.</l>
<l>Doe Artoys sach sijn volc gereet,</l>
<l>Ende al te spronge, lancs ende breet,</l>
<l>So riep hi lude ende bitterlike:</l>
<l n="2010">"Die mi minnen getrouwelike</l>
<l>Die volgen mi na ter vard!</l>
<l>Ic sal in ter bataelgen ward,</l>
<l>Nadien dat ic die Vlaminge zie,</l>
<l>Dus bliden dach en sag ic nie!"</l>
<l n="2015"><pb n="2,311"/> Menichtfout riep hi: "Mon[tj]oye!</l>
<l>Elc sie heden om sine proye,</l>
<l>Daer ic den Liebard op sal doen,</l>
<l>Het es edel venisoen!"</l>
<l>Deser was wel bi getale</l>
<l n="2020">.vii [dusent], die trocken ten dale,</l>
<l>Ende .xxiiii. dat wel wet,</l>
<l>Swaerd in hant op hem geset,</l>
<l>Ende elc een ors, met groten leden.</l>
<l>Ende met scarpen sporen bestreden.</l>
<l n="2025">Der voetgangers was sonder getal,</l>
<l>Die op die Vlaminge quamen al.</l>
<l>Her Ghi ende Guelke voren al omme</l>
<l>Op .ii. scone beesten stomme</l>
<l>tFolc ordineren ende setten:</l>
<l n="2030">"Die viande comen! Hier om geen letten!"</l>
<l>Dit riepen si beide ontfermelike:</l>
<l>"God sende ons hulpe van hemelrike</l>
<l>Tot deser anxteliker noet!"</l>
<l>Als hi oec dede, seidemen albloet,</l>
<l n="2035">Want menich daer optien dach</l>
<l>Sente Jorys vane sach.</l>
<l>Ende alsi dit dus hadden gedaen,</l>
<l>Gingen si bede te voet staen,</l>
<l>Metten andren met enen sta[v]e,</l>
<l n="2040">Alse te scedene daer niet a[v]e,</l>
<l>Men ginc gene pesen trecken in,</l>
<l>Het was dat vreselijcste begin</l>
<l>Dat noyt man met ogen sach.</l>
<l>Die pilen vlogen op genen dach</l>
<l n="2045"><pb n="2,312"/> Datmen den hemel cume van dien</l>
<l>Van dickeden niet conde gesien,</l>
<l>Maer tFlaemsce heer datter stont</l>
<l>Was noyt gequets no gewont.</l>
<l>Nochtan waer si so dorscoten</l>
<l n="2050">Haer halseberge ende hare [sor coten,</l>
<l>Bokelare, targen, helme, scilden,</l>
<l>Die si jegen die scoten hilden.</l>
<l>Dese staken so vol clare pinnen</l>
<l>Men conster niet ane bekinnen</l>
<l n="2055">Al van den hoefden toten voeten</l>
<l>Dan scichte. Dus began mense groeten.</l>
<l>Elc Vlaminc hadde, des geloeft wel,</l>
<l>.ii. orsse op hem comende snel.</l>
<l>Het was .i. ongedeelt spel.</l>
<l n="2060">Nochtan diere toequamen lieten tfel.</l>
<l>Si sagen oec over die Walen vliegen</l>
<l>.i. brant, .i. vogel, sonder liegen.</l>
<l>Doe riep Ghi ter selver stont:</l>
<l>"In wilde niet om ducent pont</l>
<l n="2065">Dat hi over ons ware leden!</l>
<l>Wi selen victorie hebben heden!"</l>
<l>Doe die Vlaminge met groten roten</l>
<l>Haer scichte uut hadden gescoten,</l>
<l>Doe sloegense haer pesen ontwee,</l>
<l n="2070">Daer meniger herten of werd wee.</l>
<l>Si worpen onder dorsse haer bogen</l>
<l>Jegen h[a]er scenen, sodat si vlogen</l>
<l><pb n="2,313"/> Ende deisden achterwaerd ten vrienden,</l>
<l>Daer si vele prijs verdienden.</l>
<l n="2075">Artoys riep met groten dangiere:</l>
<l>"Fu[y&#x00E8;s], me[r]daelge, treis ari&#x00E8;re,</l>
<l>Fa[u]s cler(c)s die [Ju leer,</l>
<l>Rend&#x00E9; v[o]s sa[n]s reposeer!"</l>
<l>Dus hadde Guulke grote porsse.</l>
<l n="2080">Men reet op hem met menigen orsse.</l>
<l>Simpoel riep, ende Artoys</l>
<l>Menich werven in fransoys.</l>
<l>Doe werd die wijch starc ende groet,</l>
<l>Daer was die menich in groter noet.</l>
<l n="2085">Die van den Vrien hem scoffierden,</l>
<l>Die Fransoyse die niet en vierden</l>
<l>Maer dapperlike daerwaerd traken.</l>
<l>Daer hordemen menige glavie craken.</l>
<l>Die van den Vrien lagen neder.</l>
<l n="2090">Maer si vercoeverden staphans weder,</l>
<l>En was maer goet, wat so men sprac.</l>
<l>Dat dit here dus achter trac,</l>
<l>Want, wat datter binnen quam</l>
<l>Bleef al doet. Doe dit vernam</l>
<l n="2095">Mijn her Jan van Rinissen,</l>
<l>Doe trac hi over toter perssen,</l>
<l>Van achter welvende met siere scaren.</l>
<l>Die Fransoyse worden in varen,</l>
<l><pb n="2,314"/> Doen si dus belopen waren</l>
<l n="2100">Van haren vianden tusschen .ii. struken</l>
<l>En waren el niet dan clare [b]uken</l>
<l>Van desen lieden, daer si opliepen.</l>
<l>"Vlaendren ende Leu!" dat si riepen.</l>
<l>Dus bleef een wonder in grachten doet,</l>
<l n="2105">Daer d'een over den andren scoet.</l>
</div>
<div type="subchapter"><head type="subchapter">Hoe die wijch staende ward .xx[x.] </head>
<l>Van Brabant mijn her Godevard</l>
<l>Reet in die Vlaminge selken scart,</l>
<l>Dat hi Guulke, eer hijt weet,</l>
<l>Mettien orsse ter neder reet,</l>
<l n="2110">Ende velde oec sine baniere.</l>
<l>Dors keerden over die c[r]upiere,</l>
<l>So starc was die wederstoet,</l>
<l>Dat man ende pard bleven doet.</l>
<l>Doe werd menich man ontorst.</l>
<l n="2115">Guelke was op sine borst</l>
<l>Gescoten so, met enen quarele</l>
<l>Sonder quetsen, dat Here van Nele</l>
<l>Was daer van den irsten gevelt:</l>
<l>Si hadden Vlaendren dicke gequelt.</l>
<l n="2120">Die stave scorden entie borsten,</l>
<l>Daer si de prinsen mede ontorsten,</l>
<l>Van den pinnen toter hant.</l>
<l><pb n="2,315"/> En bleven niet in [A]lisant</l>
<l>Te genen wige, daer Rolant vacht</l>
<l n="2125">Te Roncevale, met groter cracht.</l>
<l>Alsi vor Cortrike daden.</l>
<l>Den Vlaminge badensi genaden,</l>
<l>Dedelste prinsen van den landen,</l>
<l>Si leiden te gader daer [haer] handen,</l>
<l n="2130">Ende hilden daer in een naect swaerd</l>
<l>Metten appelen ten vianden waerd:</l>
<l>"Wi willen, seidensi, ons opgeven,</l>
<l>Edele Vlaminge, laet ons leven!"</l>
<l>Roelant riep, so dat sijt horden,</l>
<l n="2135">Alle die hem toebehorden:</l>
<l>"Dapperlike volget mi an!"</l>
<l>Dese velden al ors ende man.</l>
<l>Deen gaf daer, die ander nam.</l>
<l>Wat daer onder die stave quam</l>
<l n="2140">Dat bleef doet in dit pongijs.</l>
<l>Rinesse ontfinc daer groten prijs.</l>
<l>Men sach nieman dat doen</l>
<l>Om te hulpen den Lyoen.</l>
<l>Dus was hi, in menigen wegen,</l>
<l n="2145">So diepe in die viande geslegen,</l>
<l>Dat hi nieman bi hem kinde,</l>
<l>Maer God, die hem helpe sinde.</l>
<l><pb n="2,316"/> Halp hem dat hi henen quam,</l>
<l>Ende vriende bi hem vernam.</l>
<l n="2150">Guelke was vermoet van slagen</l>
<l>Datmenne uut moeste dragen,</l>
<l>Dbloet hem uter nese spranc.</l>
<l>So vreselike was geen bedranc!</l>
<l>Sinen standard droech .i. serjant</l>
<l n="2155">Crachtelike, een Jan Ferrant.</l>
<l>Dor genen anxt wildi vlien:</l>
<l>Hi was gevelt op sine cnien</l>
<l>Vier werven al achter een,</l>
<l>Ende emmer weder op sine been.</l>
<l n="2160">Daer was .i., Jan die Vlaminc hiet,</l>
<l>Gule[c]s cnape, ende alse hi siet</l>
<l>Dat sijn here dus was vermoyt,</l>
<l>Werd hi gram, ende hi vernoyt</l>
<l>Dattie viande souden verbliden.</l>
<l n="2165">Hi trac wech ten selven tiden,</l>
<l>Ende dede sijns heren wapenen an.</l>
<l>Daer maecti menigen bliden man,</l>
<l>Alsi Gulecs wapen sagen</l>
<l>So diepe in den storme dragen.</l>
<l n="2170">Die cnape was der viande gier,</l>
<l>Ende riep: "Noch es Guelke hier!"</l>
<l>Si sloegen doe achter ende voren,</l>
<l>Ic wane hi noyt was geboren</l>
<l>Di so vele volx sterven sach,</l>
<l n="2175">Alsemen dede op desen dach.</l>
</div>
<div type="subchapter"><head type="subchapter"><pb n="2,317"/> <hi rend="bold">Hoe dander bataelge inquam [.xxxi.] </hi></head>
<l>Nu quam dander bataelge daerbi,</l>
<l>Vreselike slaende op mijn her Ghi,</l>
<l>Dat hem there delven dochte</l>
<l>Metter cracht die si brochte.</l>
<l n="2180">Het was dat vreselixste opbreken</l>
<l>Daer men noyt af horde spreken.</l>
<l>Men seit vele van Roncevale,</l>
<l>Maer dits die jammerlixste tale,</l>
<l>Diemen yegeren af tellen mach,</l>
<l n="2185">Of daer men noyt af horde, of sach.</l>
<l>Mijn her Gi sette hem ter were,</l>
<l>Recht ten midden vanden here,</l>
<l>Onder dien cloester van der Nonnen,</l>
<l>Daer een gracht comt geronnen</l>
<l n="2190">Vander Leye, te wege ward,</l>
<l>Daer was dat Vlaemsce here gescard.</l>
<l>Nu doet u selc logen verstaen,</l>
<l>Ende secgen van dere gracht saen:</l>
<l>Datse die Fransoyse en wisten niet,</l>
<l n="2195">Ende datsi daerombe hadden tverdriet.</l>
<l>Dat es sceren ende groet spel.</l>
<l>Si wisten alle dese gracht wel,</l>
<l>Ende warense oec wel overleden,</l>
<l>Maer also alsi achterwaerd treden</l>
<l n="2200">Met haren orssen, daer si deisden,</l>
<l>Daer hem vanden slagen eysden,</l>
<l>Daer vielen si in die gracht altoe,</l>
<l>Ende bleven daer versmort alsoe.</l>
</div>
<div type="subchapter"><head type="subchapter"><pb n="2,318"/> <hi rend="bold">Van den Vlaminge noch .xx[xii.] </hi></head>
<l>Mijn Her Boyden van Poproden</l>
<l n="2205">Hadde daer sine vrient ontboden,</l>
<l>Ende hilt daer in den storm te midden</l>
<l>...</l>
<l>Met enen mechel sterken stave.</l>
<l>Van Aelst was hi borchgrave,</l>
<l>Ende .i. die beste geviseert</l>
<l n="2210">Entie beste Vlaminge conforteert,</l>
<l>Naest Renesse daer was opt velt.</l>
<l>Hi dranc dore met gewelt</l>
<l>Ende alre naest na h[e]ren Gie.</l>
<l>Hi halp dorbreken die partie.</l>
<l n="2215">Dese machmen met eren nomen,</l>
<l>Waer dat ridders te gader comen.</l>
<l>Daer Vlaenders ere yet an gelach</l>
<l>Daer was hi gereet nacht ende dach.</l>
<l>Seger Lonke werd oec gevelt,</l>
<l n="2220">Die den Ghenscen standert helt,</l>
<l>Vier werven op sine cnien.</l>
<l>Dor genen anxt wildi vlien,</l>
<l>Ende ember op, met groter cracht,</l>
<l>Daer men boven sijn hovet vacht.</l>
<l n="2225"><pb n="2,319"/> Uten Vier Ambachten wasser .i. deel,</l>
<l>Die optie Vranken waren geel.</l>
<l>Daer vacht oec mijn her Willem,</l>
<l>Met groter cracht, van Boenhem,</l>
<l>Een donvervarste die leeft,</l>
<l n="2230">Dats Vlaendren noch te bat heeft</l>
<l>Van siere daet, die hi wrochte,</l>
<l>Dat menich Fransoyse becochte.</l>
<l>Al hebbic vander [i]e[r]sten bataelgen</l>
<l>Gesproken aldus, van hare faelgen,</l>
<l n="2235">Ende oec van hare bagelhede,</l>
<l>E[e]ric van den andren .ii. dede:</l>
<l>Si sloegen met sporen alle d[r]ie</l>
<l>Op ene ure, gelovets mie,</l>
<l>Dene ontbeide anders niet.</l>
<l n="2240">Si riepen alle: "Merdaelge! Vliet!"</l>
<l>Elke bataelge coes die sine,</l>
<l>Maer in vele corter termine</l>
<l>Waren si alle gescoffiert</l>
<l>Ende hare bataelge gestoffiert</l>
<l n="2245">Dan gi sout wel vollike lesen</l>
<l><pb n="2,320"/> .i. Pater Noster. Ende mettesen</l>
<l>Doen si sagen dese mescance</l>
<l>Riep[en] si alle: "Roy die Franse!</l>
<l>Waer sidi nu? Wi sijn verloren!"</l>
<l n="2250">Die den rouwe had mogen horen,</l>
<l>Hine hadde nemmerme vergeten</l>
<l>Ende hoese haer hande te gader smeten.</l>
<l>Waer sidi? Grave van Artoys?</l>
<l>Endi gi Jacob van Ternoys?</l>
<l n="2255">Dankervile ende Aspermont</l>
<l>Lagen ter eerden so gewont,</l>
<l>Sine conden hem niet in staden staen,</l>
<l>Haer grote roem was nu gedaen.</l>
<l>Deen beval den andren Gode</l>
<l n="2260">Bitterlike in groter node.</l>
<l>Daer bleef die bloeme van Kerstenhede,</l>
<l>Vore volc te voet ende sonder stede.</l>
<l>Het wilde God, het moeste wesen.</l>
<l>In horde noyt singen, no lesen,</l>
<l n="2265">Van selken jammer, alse dit was.</l>
<l>Daer lach van doden menich tas.</l>
<l>Si wrachten alle jegen Gode</l>
<l>Ende jeghen des Paus gebode.</l>
<l>Baugelijn vacht daer menichfout,</l>
<l n="2270">.i. vroem ridder ende .i. stout.</l>
<l><pb n="2,321"/> Hine fineerde, no hine [ver]onste,</l>
<l>Van dien dat die wijch begonste</l>
<l>Toten inde, van groten slagen,</l>
<l>Hem allen wondert diet ansagen.</l>
<l n="2275">Mijn her Geraert Ferrant</l>
<l>Was so bese[ch] metter hant,</l>
<l>Het boech al dat onder hem quam.</l>
<l>Mijn her Cortals [ogen] sagen gram</l>
<l>Ende was so diep met hem indrongen</l>
<l n="2280">In den wijch, met Slijcb[aer]ds jongen,</l>
<l>Dat menne daer seide over doet.</l>
<l>Dies was int here jammer groet.</l>
<l>Hi werd les[t]ent, daer hi stont,</l>
<l>Onder die viande sere gewont.</l>
</div>
<div type="subchapter"><head type="subchapter">Hoe die Grave van Artoes doet bleef, ende van den monc [.xxxiii.] </head>
<l n="2285">Een [F]errijn van Campenoys</l>
<l>Hilt hem achter met Artoys.</l>
<l>Met .i. sterker stemme hi riep:</l>
<l>"Edel prinse! Die gracht es diep.</l>
<l>Hout op, Heer! Hoet er u jegen.</l>
<l n="2290">Onse v[ri]nde liegen daer in verslegen."</l>
<l><pb n="2,322"/> Eer Peter Flote oec verstarf</l>
<l>Bat hi genade menichwarf,</l>
<l>Maer en mochten niet besluten.</l>
<l>Gene trompen gincmen tuten</l>
<l n="2295">Omtrent Artoyse menichfout.</l>
<l>Hi sach al om: wat hi scout</l>
<l>Waren alle gepynde martsen.</l>
<l>Hi riep: "Ari&#x00E8;te, om tebbene p[lats]e!"</l>
<l>Mor&#x00E8;l, sijn ors, dedi lanchieren.</l>
<l n="2300">Hem volgenden na sine helmewieren,</l>
<l>Met sterken orssen, sonder telt,</l>
<l>Over die dode, die lagen opt velt.</l>
<l>Artoys riep al dat hi mochte,</l>
<l>Dat hem die hersenen scoren dochte:</l>
<l n="2305">"Paterne die[u]! Wats ons gesciet?</l>
<l>En weet nu God van ons niet?"</l>
<l>Artoys sach tspel verloren.</l>
<l>Nochtan sloech hi dore met sporen,</l>
<l>Neven der gracht, op enen cant,</l>
<l n="2310">Daer hi sijn volc verdowen vant.</l>
<l>Sijn ors hadde so grote cracht</l>
<l>Dattet vloech over die gracht.</l>
<l>Her Ghi. die sine wapen kent,</l>
<l>Trac jegen hem, ende die som van Gent</l>
<l n="2315">Genendelike ende onvervard.</l>
<l>Hi sloechen af, den meesten scart</l>
<l><pb n="2,323"/> In dat volc dat met hem quam,</l>
<l>Dat nie wijf no man vernam.</l>
<l>Artoys was so diep gereden</l>
<l n="2320">Opt d)ors, dat hi hadde bestreden,</l>
<l>Overmids die grote cracht</l>
<l>Van den orsse, dat hi den scacht</l>
<l>Van den standarde gegreep</l>
<l>Mijn her Gijs. Sijn stegereep,</l>
<l n="2325">Daer hi hem sere op verliet,</l>
<l>Vergat hi. Daerom liet hijs niet,</l>
<l>Wat datmen op hem sloech ende stac,</l>
<l>.i. stic hi uter banieren trac</l>
<l>Met beiden handen, ende scorde.</l>
<l n="2330">In liege u niet van enen worde.</l>
<l>Eer menne velde het was lanc.</l>
<l>Hi gaf ende nam, ende oec dranc</l>
<l>Dor die viande stormelike.</l>
<l>Op hem brac menich pike.</l>
<l n="2335">Daer waren mede die van der Goes,</l>
<l>Ende .i. monech oec van der Does</l>
<l>Quam op .i. merie gereden.</l>
<l>Hort hoe hise nu sal besteden!</l>
<l>Enen cnape daer hise gaf,</l>
<l n="2340">Ende barenteerde om .i. staf</l>
<l>Daer quam .i. carmer oec inden hoep,</l>
<l>Die ute siere ordine sloep.</l>
<l>Men conste haers gelike niet vinden,</l>
<l>Elc soude enen bere binden.</l>
<l n="2345"><pb n="2,324"/> Dese .ii. waren daer te wige,</l>
<l>Ende gingen houwen te prige</l>
<l>Al met enen starken stave,</l>
<l>Dor die minne vanden Grave.</l>
<l>Het waren .ii. sterke gesellen.</l>
<l n="2350">Ic hebbe dicke horen tellen,</l>
<l>Dattie monec Artoyse velde</l>
<l>Van den orsse, dat hi helde</l>
<l>Met enen slage die hi sloech,</l>
<l>Morel viel oec over sijn boech.</l>
<l n="2355">Doe sijn ors dus was gestort</l>
<l>Ende selve had gehadt menich hort,</l>
<l>Ende onder hem stont te voet,</l>
<l>Ende menich ombehindech cloet</l>
<l>Tsinen hoefde sach geheven.</l>
<l n="2360">Doe wilde hi hem Guelke opgeven,</l>
<l>Ende seide: Ic lever u mijn swaerd!</l>
<l>Ic geve mi op! Wacht mijn paerd,</l>
<l>Dat gijt niet ne quets no slaet,</l>
<l>Maer dat gijt neemt ende vaet!"</l>
<l n="2365">Die Vlaminge riepen: "Wi ne kinnen u niet!"</l>
<l>Die Grave riep al in Fransoys:</l>
<l>Ic ben die grave van Artoys!</l>
<l>Neemt mi op, ic swige stille,</l>
<l>Ghi selt dan hebben al uwen wille!"</l>
<l n="2370">Die Vlaminc riepen: "Gi moet sterven,</l>
<l>Al waerdi grave anderwerven!"</l>
<l>"Laesse! riep hi, wat wildi dan?</l>
<l>Waer hier enich edelman</l>
<l><pb n="2,325"/> Die mi opnemen wilde?</l>
<l n="2375">Ic biede hem scerpe vanden scilde.</l>
<l>Nemt mi nu op te deser noet!</l>
<l>Ghi hebt die bloem van Kerstenheit doet.</l>
<l>Uwen pays van al bejagen</l>
<l>Gi selt, wildi mi verdragen!"</l>
<l n="2380">Si riepen: "Hiers geen edelman,</l>
<l>Noch die u tale verstaen can!"</l>
<l>Die Vlaminge stoeden vol haers moet[s],</l>
<l>Ende getrouden hem lettel goets</l>
<l>Dor al tbelof dat hi daer dede,</l>
<l n="2385">Ende sloegen doet opter stede.</l>
<l>Aldus werd Artoys gevelt.</l>
<l>Die tonge hem uten monde swelt,</l>
<l>Ende .i. van Brugge was gereet</l>
<l>Diesem uten monde sneet.</l>
<l n="2390">Ende na den stride had dese man</l>
<l>Van der Marct mijn her Jan,</l>
<l>Ward dat hem stonde te doene,</l>
<l>Hi souden geven van enen venisoene</l>
<l>Dat edelste daer nieman af at.</l>
<l n="2395">Dat venisoen daer hine toe bat</l>
<l>De[d]e per rivele die Bru[z]oeys,</l>
<l>Dats die tonge van Artoys.</l>
</div>
<div type="subchapter"><head type="subchapter"><pb n="2,326"/> <hi rend="bold">Van den Grave van Hu xxiiii. </hi></head>
<l>Die wijch werd sterc ende groet:</l>
<l>Die grave van Hu blever doet,</l>
<l n="2400">Ende .LXIII. baenroetsen</l>
<l>Bliven doet binner der plaetsen,</l>
<l>Ende .XI. [hondert] Ridders lagen in baren,</l>
<l>Ende alle die met hem waren</l>
<l>Daer Artoys dus lach gevelt,</l>
<l n="2405">Hets jammer te horen daer men telt.</l>
<l>Mijn her Raveel van Gaucort</l>
<l>Ute Vermendoes, was in den vort,</l>
<l>Hem .XVIII. ster[c] ridders van prise,</l>
<l>Die bleven alle tesen pongise.</l>
<l n="2410">Tot hem selven, ende .ii. siere cnapen,</l>
<l>Daer mochte houde ut lapen</l>
<l>Vanden wonden diese ontfingen.</l>
<l>Si lieten there, ende ontgingen.</l>
<l>Hi was ontorst, ende bleef te voet,</l>
<l n="2415">Hi nam ende gaf, al daer hi stoet,</l>
<l>Menich steke ende menigen slach,</l>
<l>So datmen van hem secgen mach</l>
<l>Den dach dattie werelt staet,</l>
<l>Van siere manliker daet.</l>
<l n="2420">Ende daer hi over die dode clam,</l>
<l>Sach hi waer hem hulpe quam,</l>
<l><pb n="2,327"/> Tot hem .xl. opgeseten,</l>
<l>Ende comen dapperlike gesmeten.</l>
<l>Dierste diene bescudden woude</l>
<l n="2425">Was geslegen optie moude,</l>
<l>Soe dat hi vanden orsse vel.</l>
<l>Doen liep daer onder her Ravel,</l>
<l>Nindelike hi dore croep.</l>
<l>Overmids daer vrese vander doet</l>
<l n="2430">Dors hi biden breidel greep,</l>
<l>Ende sette voet in stegereep</l>
<l>Daer het inden stride stont</l>
<l>Sonder here, ende oec gewont,</l>
<l>Ende spranker op so hi best conde.</l>
<l n="2435">Daer ontfinc hi ene wonde</l>
<l>Met enen stave met ere pinnen</l>
<l>Beneden sinen broecriemen.</l>
<l>Die .xl. die daer sijns souden plegen,</l>
<l>Bleven alle vor hem verslegen.</l>
<l n="2440">Hi werd ontorst noch anderwerve,</l>
<l>Doe dochti hem hi moeste sterven</l>
<l>Al[s] sijn ors gebodelt was.</l>
<l>Hi stont geclommen op .i. tas</l>
<l>Ende al van claren doden lieden,</l>
<l n="2445">Some lagensi ende verscieden.</l>
<l>Hi weerden met groter cracht.</l>
<l>Ende alsi dus stont ende vacht</l>
<l>Quam .i., die den arm verdroech</l>
<l>Ende met enen swaerde sloech</l>
<l n="2450"><pb n="2,328"/> Boven inden wer[v]ele inden cant,</l>
<l>Wel half af sijn helm bisant,</l>
<l>Ende toten hoefde oec in geslegen,</l>
<l>Dat hi ter eerden es gesegen.</l>
<l>.i. quam, die sine wapen kinde,</l>
<l n="2455">Ende halp op met geninde.</l>
<l>Doe riep hi: "Vlaminc!" dat hi can,</l>
<l>"Hout! het es een edel man!"</l>
<l>Vrienscap helpt tselker stonde,</l>
<l>Daer si comt ut goeden gronde.</l>
<l n="2460">Dus behilt hi daer sijn leven,</l>
<l>Ende was Guelke gegeven</l>
<l>Sinen wille met te doene.</l>
<l>Hi was geleit in prisoene</l>
<l>Ende mijn her Jan Borluut bevolen.</l>
<l n="2465">Die Vlamingen liepen met groten scolen</l>
<l>Daer si die Walen meest sagen,</l>
<l>Ende verdronken so met slagen</l>
<l>Datsi niet geduren conden.</l>
<l>Daer storver meer sonder wonden</l>
<l n="2470">Dan si van den wonden daden.</l>
<l>Doen liep daer over den andren waden</l>
<l>Te voet, met haren vergouden sporen.</l>
<l>Die onder licgen moesten versmoren</l>
<l>In diepen grachten, her ende gens.</l>
<l n="2475">Dus goudense swaerlike den chens</l>
<l>Dien si wilden, sonder waen,</l>
<l>Binnen vlaendren doen gaen.</l>
<l><pb n="2,329"/> Die here van Bruborch lach gecloeft</l>
<l>Van beneden tot ant hoeft,</l>
<l n="2480">Gelijc oft .i. bake ware.</l>
<l>Dit daden die volres openbare.</l>
<l>Het was .i. Vlamine ende om dat</l>
<l>Osorden sine also ter stat.</l>
</div>
<div type="subchapter"><head type="subchapter">Hoe die Vl[a]minge wech trocken, ende weder in worden gehaelt .xx[x]v. </head>
<l>Der Vlaminge vele hadden ducht</l>
<l n="2485">Ende trocken achter optie vlucht</l>
<l>Vanden velde heymelike,</l>
<l>Elc liet staen daer sine pike.</l>
<l>Som trockensi in die port</l>
<l>Ende some opter Leyen bort.</l>
<l n="2490">Dese gingen overswimmen.</l>
<l>Ghi riep met ere luder stimmen:</l>
<l>"Staet, Vlaminch! Ic heb vernomen,</l>
<l>Dat versche viande op ons comen!"</l>
<l>Daer bleven cume, na mijn vermoeden,</l>
<l>Dat versche viande op ons comen!"</l>
<l>Daer bleven cume, na mijn vermoeden,</l>
<l n="2495">Vijf [hondert] man, die bi hem stoeden,</l>
<l>Jegen menigen stouten man.</l>
<l>Die cone mijn her Ghi nochtan</l>
<l><pb n="2,330"/> Hen wilde sine stede niet rumen.</l>
<l>Ontfarmelike ginc hij tumen,</l>
<l n="2500">Dat hem tfolc dus was ontlopen.</l>
<l>Hi sach sine scare al open,</l>
<l>An beden siden cranc ende dinne.</l>
<l>Hi riep: "Hemelsce Coninginne!</l>
<l>Hulpt mi nu ute deser noet!"</l>
<l n="2505">Die vrese was bitter ende groet.</l>
<l>Borluut ende Godsenhove fijn,</l>
<l>Rinesse, Bone[m], Baugelijn,</l>
<l>Ferrant ende oec Popperoden,</l>
<l>Dese hebbense weder ingecroden</l>
<l n="2510">Met groter cracht, al datsi mogen.</l>
<l>Gene stave te sticken vlogen,</l>
<l>So vreselike was dit gemoet.</l>
<l>tFelt was el niet dan .i. bloet.</l>
<l>Metten staven warensi gevelt.</l>
<l n="2515">Die swaerde gingen met gewelt.</l>
<l>Toter hilten in ter vard,</l>
<l>Van beneden opward.</l>
<l>Si braken alle. die waren cranc.</l>
<l>Daer liep menich ors al mane</l>
<l n="2520">Sijn darme achter velde slepen.</l>
<l>Metter doet waren si begrepen.</l>
<l><pb n="2,331"/> Hen waer her Ghi niet staende bleven,</l>
<l>Si tote nu behilden dleven.</l>
<l>Sine stoutheit persit misere,</l>
<l n="2525">Want si behilt Vlaendren daer in dere.</l>
<l>Had mijn her Gi mogen volcomen,</l>
<l>Hi hadde Artoyse gerne opgenomen.</l>
<l>Maer neen, hi daer was niet gespard.</l>
<l>Daer bleef van Bone[n] her Godevard.</l>
<l n="2530">Menich Fransoys was ontset</l>
<l>Ende afgehouwen oec sijn let.</l>
<l>Men sach daer in der Vlaminc siden</l>
<l>Sente Jorise selve striden</l>
<l>Ende oec met so groter cracht</l>
<l n="2535">Datter menige gaf die macht.</l>
<l>Daer waren gebodelt scone beesten.</l>
<l>Daer waser vele vanden meesten</l>
<l>Die boven sprongen, metten wonden,</l>
<l>Over die Vlaminc, daer si stonden.</l>
<l n="2540">Si beten al omme metten tanden,</l>
<l>Alse wel den vrenden als den vianden.</l>
<l>Si sloegen achter ende voeren</l>
<l>Sonder bedwanc vanden sporen.</l>
<l>Die anguisse was so groet,</l>
<l n="2545">Die si hadden jegen die doet,</l>
<l>Dat sijt al te neder sloegen,</l>
<l>So sterc si die bene verdroegen,</l>
<l>Dat hem dijsen, ongelogen,</l>
<l>Met slagen vanden voeten vlogen.</l>
<l n="2550"><pb n="2,332"/> Ay Coninc, here van Vrancrike,</l>
<l>Dune gecriges meer haer gelike,</l>
<l>So edel herten waren noyt geboren,</l>
<l>Alstu hier nu heves verloren.</l>
<l>Tfolc datti nu bleven es</l>
<l>...</l>
<l n="2555">Jegen dattu verloren heefs.</l>
<l>Hets jammer, Coninc, dattu leefs,</l>
<l>Dattu noyt daer toe quaems,</l>
<l>...</l>
<l>Dattu dit volc souds avonturen,</l>
<l>Jegen volc dat dient om huren.</l>
<l n="2560">Du heves verloren in dit dal,</l>
<l>Datter cronen smerten sal!</l>
</div>
<div type="subchapter"><head type="subchapter">Hoe die Vlaminge boven quamen .xx[x]vi. </head>
<l>Hort noch meer vanden wige,</l>
<l>En es geen tijt dat ic swige!</l>
<l>Ghi hebt gehort van anguisse,</l>
<l n="2565">Die Gy, ende Guelke, ende Rinisse</l>
<l>Hadden. Nu ginct hem wel in hant:</l>
<l>Poprode, Baugelin. Borlu, Ferrant,</l>
<l>Dese dadent daerna best.</l>
<l>Tridderscap van Vlaendren West</l>
<l n="2570">Entie van Brugge, ende daer omtrent,</l>
<l>Ende daerna so die van Gent,</l>
<l><pb n="2,333"/> Dese en condemen niet volprisen</l>
<l>In engerehande wisen.</l>
<l>Sine verloren niet .xx. man,</l>
<l n="2575">Diemen wel gevreiscen can.</l>
<l>Die Fransoyse waren verstubt.</l>
<l>Het blever menich .c. gedubt</l>
<l>Ter langer mere indie beke.</l>
<l>Sine hadden noyt so quaden weke,</l>
<l n="2580">Deen versmorde daer den andren.</l>
<l>Daer Darius vacht jegen Alexander,</l>
<l>Daer blever niet. datmen sach,</l>
<l>So vele doet op .i. dach.</l>
<l>Daer waren .i. deel Ridders ontgaen,</l>
<l n="2585">Die quamen weder ende lieten hem slaen;</l>
<l>"Nadien dat Artoys doet es bleven,</l>
<l>Sone wille[n] wi niet langer leven!"</l>
<l>Deen was Li Bruen van Brungebeke,</l>
<l>Vandien, daer ic hier af spreke,</l>
<l n="2590">Hi was metten Grave onthouden</l>
<l>Van Simpoel. Hem werd vergouden</l>
<l>Sijn dienst die hi heeft gedaen,</l>
<l>Hi reet in ende liet hem slaen.</l>
<l>Ende doe hi sloech te storme ward,</l>
<l n="2595">So gemoetti in die vard</l>
<l><pb n="2,334"/> In die vlucht sinen here.</l>
<l>Hi riep: "Valsce ridder, kere!</l>
<l>Ghi siet u broeders bede dorbreken,</l>
<l>Keert u omme, ic helpt u wreken!"</l>
<l n="2600">Daer en leget geen castien an.</l>
<l>Hi vliet der doet al dat hi can</l>
<l>Dese bleven ter langer mare.</l>
<l>Noch was .i. ander scare,</l>
<l>Bi tSiexmans waren si bestaen,</l>
<l n="2605">Ende uutwaerd op si ne conden ontgaen.</l>
<l>Die derde onder den berch was,</l>
<l>Daer blever oec .i. groet tas.</l>
<l>Willem van Mosschere woender boven</l>
<l>Opten berch, hi wilde geloven</l>
<l n="2610">Tsgraven kindren getrouwichede.</l>
<l>Hem ne halp belof no bede.</l>
<l>Hi hads verdient, daer hulpt niet jegen,</l>
<l>tHoeft was hem van den buke geslegen.</l>
</div>
<div type="subchapter"><head type="subchapter">Der Vranken vlucht, der Brabanter doet .xx[x]vii. </head>
<l>Ende alse dit al leden was,</l>
<l n="2615">So werd ginder een tuutgeblas</l>
<l>Oestwerd op die lange mere.</l>
<l>Het quam die Grave, met sinen here,</l>
<l><pb n="2,335"/> Van Simpoel entie van Bonen,</l>
<l>Met menigerhande scone ponione,</l>
<l n="2620">Ende met wapen ende met meniger vorme,</l>
<l>Als in te slaen te neuwen storme.</l>
<l>Die Vlaminge daden hem echt scaren,</l>
<l>Si sagen wel dat viande waren,</l>
<l>Dus was gereet menige pike.</l>
<l n="2625">Nu verstaet mi ganselike.</l>
<l>Daer wasser .i. deel ute Henau,</l>
<l>Al maken si daer haer cypau,</l>
<l>Te vechten haddensi cleinen wille</l>
<l>Ende hilden hem op hoe[r] al stille</l>
<l n="2630">Metten ansichten ten Vlamingen waerd,</l>
<l>Ende elc in die hand een bloed swaerd,</l>
<l>En was el niet dat si wilden,</l>
<l>Diewile dat si stille daer hilden</l>
<l>Dadensi wechvoren haer goet,</l>
<l n="2635">Daer sijt hadden in behoet,</l>
<l>En was el niet, si ne quamen niet vort.</l>
<l>Die Vlaminge trocken met acort,</l>
<l>Ende versochtense, daer si hilden,</l>
<l>Met haren staven, alse die wilden</l>
<l n="2640">Ane hem werden hantgemene.</l>
<l>Doen rumdensi tfelt alrene</l>
<l><pb n="2,336"/> Ende haer scilde achter den rugge.</l>
<l>Si waren verjaecht van dien van Brugge.</l>
<l>Van hem so liep meest na hem</l>
<l n="2645">Van Bone[m] mijn her Willem</l>
<l>Halpse metten B[r]u[g]oyse jagen,</l>
<l>In grachten, in velde, in bosch, in hagen,</l>
<l>Wat dat si conden belopen,</l>
<l>Dat moest metten live becopen.</l>
<l n="2650">Si waren gejaecht tote Dotenijs,</l>
<l>Te Swe[v]egem ende tSente Denijs.</l>
<l>Daer blever vele licgende in wegen,</l>
<l>In grachten ende in velde verslegen.</l>
<l>Tot Dornike vloense, enter Mouden</l>
<l n="2655">Om haer leven daer tonthouden.</l>
<l>Van Brabant oec die grote Heren</l>
<l>Begonden haer gecri verkeren.</l>
<l>Si consten wel der Vlaminge tongen.</l>
<l>Van haren orsse datsi sprongen,</l>
<l n="2660">Ende liepen onder hem te voet,</l>
<l>"Vlaendren ende Leu!" des waren si vroet</l>
<l>Dattie Vlaminge also riepen,</l>
<l>Ende riepent mede aldaer si liepen.</l>
<l>Ende om tontdragen daer haer leven,</l>
<l n="2665">Vor die stave datsi beven,</l>
<l><pb n="2,337"/> Sine hadden el niet in den mont,</l>
<l>Dan "Vlaendren ende Leu!" Dit verstont</l>
<l>Menich Vlaminch ende werd geware</l>
<l>Dattie Brabanter scare</l>
<l n="2670">Met hem roepen haren cri,</l>
<l>Ende gingent secgen na her Ghi:</l>
<l>"Here. secgense, wats hier te rade?</l>
<l>Wi nemen int here grote scade.</l>
<l>Die Brabanters roepen als wi doen</l>
<l n="2675">Ende volgen mede den Lyoen.</l>
<l>Het scijnt vriende ende sijn viande!"</l>
<l>Mijn her Ghi hief op te hande,</l>
<l>Met ere groter stemme hi riep,</l>
<l>Daer hi met in den storm liep:</l>
<l n="2680">"Slaet al doet! hets volc verbannen</l>
<l>Wat dat sporen heeft gespannen!"</l>
<l>Daer bleven Prinsen in dit jagen</l>
<l>Van den Vlamingen dus verslagen</l>
<l>Die Brabantsce ridders van banieren</l>
<l n="2685">Bleven tuscen .ii. rivieren.</l>
<l>Simpoel entie Grave van Bonen</l>
<l>Sloegen met sporen vor die gonen,</l>
<l>Ende vloen al datsi conden vlien.</l>
<l>Sonder enich ombesien,</l>
<l n="2690">Tote Dornike, die .v. [hondert]. Die porten an</l>
<l>Die .v. [hondert] hem waren besloten dan.</l>
<l>Daer blevense licgende buten opt velt</l>
<l>Bi Antoengen optie Scelt.</l>
<l><pb n="2,338"/> Die Vlaminge keerden weder haer straten,</l>
<l n="2695">Daer si dander hadden gelaten,</l>
<l>Vore Cortrike buten te velde</l>
<l>Tuschen der Leyen ende der Scelde.</l>
<l>Daert al vol lach doder liede,</l>
<l>Daert jammer af was dat gesciede.</l>
</div>
<div type="subchapter"><head type="subchapter">Hoe die Vlaminge daer bleven opt velt, ende wie daer doet bleven .xxxviii. </head>
<l n="2700">Die Vlaminge bleven sere vermoyt,</l>
<l>Sine connen geseggen wat hem vernoyt.</l>
<l>Deen den andren luttel toesprac,</l>
<l>Noch conden gevragen wat hem gebrac,</l>
<l>So moede warense, ende so mat.</l>
<l n="2705">Haer wapen waren mes nat,</l>
<l>Haer hande, daer si die stave in hilden,</l>
<l>Al waer dat sake, dat si wilden</l>
<l>Die toeluken ende wringen,</l>
<l>Sine haddens niet connen volbringen,</l>
<l n="2710">So stijf warense hem daer af,</l>
<l>So vaste hilden si den staf.</l>
<l>Daer hadde die menige so groten dorst,</l>
<l>Dat hem die mont ende tonge borst,</l>
<l>Ende tbloet hem uter nese spranc,</l>
<l n="2715">Dat hi weder van node dranc.</l>
<l>Sine weten hem waermede laven,</l>
<l>Ende staen ende lenen op hare staven.</l>
<l><pb n="2,339"/> Dus blevense daer nacht ende dach</l>
<l>Al gewapent, ende hebben gewacht</l>
<l n="2720">Die dode liede met gewelt,</l>
<l>Die daer verslagen lagen opt velt.</l>
<l>Ute genen lande vinde[n] wi bescreven</l>
<l>Datter so vele ridders bleven</l>
<l>Alst ut Normendien daden.</l>
<l n="2725">Si mogen secgen van hare scaden,</l>
<l>Elke vrouwe daer cracht lach an</l>
<l>Die verloes daer haren man.</l>
<l>Die grave van Artoys blever doet,</l>
<l>Ende ute sinen landen .i. coenroet.</l>
<l n="2730">Jacob, sijn broeder, van Simpoel</l>
<l>Bleef oec doet in desen doel,</l>
<l>Met ridders die hi bracht int lant.</l>
<l>Mijn here Godevard van Brabant,</l>
<l>Ende mijn her Jan van Viersoen,</l>
<l n="2735">Sijn sone, brachten in dit doen</l>
<l>Edel Ridders in dit plein,</l>
<l>Daer tSampenoys ende tSuritein.</l>
<l>Van Aspermont ende sijn coenroet.</l>
<l>Bleven alle verslegen doet.</l>
<l n="2740">Heinric van Linge, Jacop van Dorne,</l>
<l>Ende Joffrois sijn broeder utvercorne.</l>
<l><pb n="2,340"/> Entie Grave van Al[b]e[r]mae[rl]e,</l>
<l>Van den geslachte mijus her Kaerle,</l>
<l>Ende Coninc maech van Vrancrike,</l>
<l n="2745">Dit waren alle edelike.</l>
<l>Ende Jan. diemen grave hiet</l>
<l>Van Hollant (in liege u niet)</l>
<l>Ende vanden Vriesen (dus daden sine noemen),</l>
<l>.i. jonc ridder in sijn comen,</l>
<l n="2750">Ende Godefroyt van Bolongen</l>
<l>Bleef verslegen met deser comongen.</l>
<l>Conincstavel vanden Vranken,</l>
<l>Die here van Nele, sonder wanken,</l>
<l>Ende Gi sijn broeder, die here van Merlos,</l>
<l n="2755">Deze worden haers lives alle los.</l>
<l>Dit was tgiey[l] ute genomen</l>
<l>Vanden genen die daer waren comen.</l>
<l>Alle te noemen waer mi swaer,</l>
<l>Die te stride nu bleven daer,</l>
<l n="2760"><pb n="2,341"/> Ute Vranken, ute Normendien,</l>
<l>Ute Baren, ute Bonen, [ute] Chimakien,</l>
<l>Ute Henegouwen, ute Brabant,</l>
<l>Ende oec mede uut Vlaenderlant,</l>
<l>Die daer bleven verslegen doet.</l>
<l n="2765">Menich Brabanters, menich genoet,</l>
<l>Heeft daer sinen inde ontfaen.</l>
<l>Dit latic aldus ende kere saen</l>
<l>Optie Vlaminge, die noch haer jegen</l>
<l>Opt velt bleven onverslegen.</l>
</div>
<div type="subchapter"><head type="subchapter">Hoe die Castele te Cortrike ente Cassele op worden gegeven .xxxix. </head>
<l n="2770">Doe die strijt verwonnen was,</l>
<l>Die Casteel, daer ic hier voren af las</l>
<l>Die hem niet op wilden geven,</l>
<l>Waer nu daer toe verdreven,</l>
<l>Dat si ontboden nu den genen</l>
<l n="2775">Oft sise up wilden, sonder gerenen</l>
<l>Eniger dinc, si onster hem wale</l>
<l>Sonder enige wedertale.</l>
<l>Dus werd die Castelein beraden,</l>
<l>Dat hi viel in hare genaden</l>
<l n="2780">Van den Castele te Cortrike vorseit,</l>
<l>Ende waren in gevancnesse geleit.</l>
<l><pb n="2,342"/> Entie van Cassele oec ter stede</l>
<l>Gaven hem op Guelke mede,</l>
<l>Diere vore op had gestreden,</l>
<l n="2785">Si waren blide dat sijt so leden.</l>
<l>Men seget oec al over waer,</l>
<l>Dattie gene die bleven daer,</l>
<l>Vor die Vlaemsce, doet opt velt.</l>
<l>Dat sijt niet met haerre gewelt</l>
<l n="2790">In drien dagen daden achter een,</l>
<l>Dats te verstane man ende wreen,</l>
<l>So vele waren daer Fransoyse,</l>
<l>Die alle quamen met Artoyse,</l>
<l>Entie daer bleven vor die Lyone</l>
<l n="2795">Tusscen middach ende none.</l>
<l>Vlaminch! dune heefs niet gedaen,</l>
<l>Het dede Onse Here sonder waen!</l>
<l>Nu hadden die Vlaminge honger groet.</l>
<l>Men ginc gereden, dor di[e] noet,</l>
<l n="2800">Dattie kimpen souden eten</l>
<l>Die de Vranken hadden verbeten.</l>
<l>Si waren alle, sonder van slagen,</l>
<l>Alle nuchteren van den dagen.</l>
<l>En ware oft si in haer comen</l>
<l n="2805">.i. soppe in wine hadden genomen,</l>
<l>Si waren wel na van honger doet,</l>
<l>Ende van Eenam quam hem dirste broet</l>
<l>Datten kempen was gesent.</l>
<l>Men liep om spise daer omtrent,</l>
<l n="2810"><pb n="2,343"/> Dus gingensi eten, die daer vochten.</l>
<l>Die liede, die hem teten brochten,</l>
<l>Dancten Gode van der glorien</l>
<l>Van deser edelre victorien.</l>
<l>Mijn her Gy ende Guelke mede</l>
<l n="2815">Waren so moede, dat si bede</l>
<l>Moesten resten ende slapen,</l>
<l>Diewile waecten die ander cnapen.</l>
<l>Sine wilden tfelt niet rumen,</l>
<l>Noch sine lieten niemen scumen,</l>
<l n="2820">Tot ander dages wel betide.</l>
<l>Het was trecht van den stride,</l>
<l>Diemen niet mach verdriven,</l>
<l>Mogen bi den doden bliven</l>
<l>Bachten, ende haer baniere opsteken,</l>
<l n="2825">Ofte se yemen wil comen wreken.</l>
<l>Tot sanderdages, ter neuwer sonnen,</l>
<l>Dan mach men secgen: si hebben verwonnen.</l>
<l>Des ander dages, doe waest tijt</l>
<l>Dat elc besach om profijt.</l>
<l n="2830">Den doden dadensi, alsi hem onden,</l>
<l>Ende namen dat si onder hem vonden.</l>
<l>Si stroten hem die wapen uut,</l>
<l>Al moedernaect, toter huut.</l>
<l>Scone lichamen sachmen daer vele.</l>
<l n="2835">Wacht u vort van selken spele!</l>
<l>Ghi Fransoyse sijt hier onteert</l>
<l>Ghi sijt anderwerven geleert!</l>
</div>
<div type="subchapter"><head type="subchapter"><pb n="2,344"/> <hi rend="bold">Hoe die coninc den strijt vernam ende vanden rouwe diemen dreef .xl. </hi></head>
<l>Die niemare liep vor dien bode,</l>
<l>Eer die sonne quam te gode.</l>
<l n="2840">Sanderdages vanden dage</l>
<l>So quam die jammerlicste clage</l>
<l>Vorden coninc, sijt seker das,</l>
<l>Dat Artoys verslegen was,</l>
<l>Ende alle die gene die daer waren</l>
<l n="2845">Bleven daer met siere scaren.</l>
<l>Die coninc, die hem sere mesliet,</l>
<l>Hine seit der coninginne niet,</l>
<l>Maer behendelike den rouwe droech.</l>
<l>Nochtan dat hi ter eerden sloech,</l>
<l n="2850">Therte wildem al beswiken,</l>
<l>Als hi horde van al den liken</l>
<l>Die in Vlaendren waren gemaect.</l>
<l>Den groten rouwe die hi smaect,</l>
<l>Entie sijn herte alle dranc,</l>
<l n="2855">Waer u te secgen al te lanc.</l>
<l>Hi dede der coningin verstaen</l>
<l>Anderssins dant was vergaen</l>
<l>Tesen bitterliken stride.</l>
<l>Si waende waers, ende es blide,</l>
<l n="2860">Datmen niemen soude verdragen,</l>
<l>Hadsi bevolen, ende dede vragen</l>
<l>Oft alse nu ware gesciet,</l>
<l>Alse si beval ende hiet?</l>
<l><pb n="2,345"/> Hi seide: het waer also geslegen</l>
<l n="2865">Datter nieman was verdregen.</l>
<l>Sine verstoet den coninc niet wel,</l>
<l>Ende hadde des bliscap ende spel.</l>
<l>Si ginc daer poenten, ende visieren,</l>
<l>Hoemen die heren entie scuwieren</l>
<l n="2870">Alle in Vlaendren soude goeden,</l>
<l>Die dese orloge onderstoeden.</l>
<l>Doe werp die coninc haer inden scoet</l>
<l>Ene letter, van bloede roet.</l>
<l>Want bedi, diese screef,</l>
<l n="2875">Ontfoer, daer Artoys doet bleef,</l>
<l>Met groter smerten dorwont,</l>
<l>Ende desen oec wel swaerlike stont,</l>
<l>Die die letter screef ende sciep,</l>
<l>Want dbloet hem over die vinger liep.</l>
<l n="2880">Die coninc groten rouwe besief.</l>
<l>"Vrouwe", seit hi, "leest desen brief,</l>
<l>Hi sal u al die dinge verclaren,</l>
<l>Hoet in Vlaendren es gevaren."</l>
<l>Die vrouwe sach den brief besmet</l>
<l n="2885">Vanden bloede, ende werd ontset.</l>
<l>Si nam den brief, ende las</l>
<l>Dat alt tfolc verslegen was.</l>
<l>Si sloech haer hande, ende mesliet:</l>
<l>"Help God, wats mi nu gesciet!"</l>
<l n="2890">Si riep doe: "Coninc, edel coninc,</l>
<l>Wrake over den quaden Vlaminc,</l>
<l>Die mine [o]em[e] hebben gemort."</l>
<l>Van haren hoefde heeftsi gescort</l>
<l><pb n="2,346"/> Die hoeftclederen, ende hare huven,</l>
<l n="2895">Datsi achter die sale stuven,</l>
<l>Ende met alle oec metten hare.</l>
<l>Men horde noyt sulc mesbare.</l>
<l>Si seech neder ende beswalt</l>
<l>Als .i. die ter eerden valt.</l>
<l n="2900">Die spise verdarf nu tesen male,</l>
<l>Want al dat was in die zale,</l>
<l>Die oude liede metten jongen,</l>
<l>Sloegen haer hande ende wrongen,</l>
<l>Elkerlijc om sinen vrient.</l>
<l n="2905">Si hebben hem selven so ontsient,</l>
<l>Datsi niement en geleken,</l>
<l>En mocht niemen andren toespreken</l>
<l>Die rouwe togede, die si dreven,</l>
<l>Oft si onlange souden leven.</l>
<l n="2910">Die coninc moeste met crachte vlien,</l>
<l>Hine conste den rouwe niet gesien.</l>
<l>Hi seide doe: "Coninginne, vrouwe,</l>
<l>Maniert u selven in uwen rouwe.</l>
<l>Haddes u te voren bedacht,</l>
<l n="2915">Dit hebdi al selve toe bracht.</l>
<l>Gine dorvet niement anders tien</l>
<l>Dan u selven, wildijs lien. "</l>
<l>Dit seer te ginc, al waest niet saen,</l>
<l>Alset dicwile heeft gedaen.</l>
</div>
<div type="subchapter"><head type="subchapter"><pb n="2,347"/> <hi rend="bold">Hoe die stede hieten, die jegen den grave hadden geweest .xli. </hi></head>
<l n="2920">Die niemare liep achter lande,</l>
<l>Al waest der Fransoyse scande,</l>
<l>Dattie bloeme van haren rike</l>
<l>Lage verslagen vor Cortrike.</l>
<l>Die van Ypere daden sluten</l>
<l n="2925">Haer porten, ende bleven in muten.</l>
<l>Sine dorsten in langen tiden</l>
<l>Niegeren gaen, no oec riden,</l>
<l>Om dattie Vlaminge waren ontbonden.</l>
<l>Die van Atr[e]cht oec onderwonden,</l>
<l n="2930">Ende die van Lens. Tote Amiens</l>
<l>Waren die porten wide ende gens</l>
<l>Besloten vaste, dat verstaet,</l>
<l>Ende al om der Vlaminge daet.</l>
<l>Hadden die Vlaminge vort geronnen,</l>
<l n="2935">Doen die wijch dus was verwonnen,</l>
<l>Daer ne waer niet .i. o[v]e[r] bleven,</l>
<l>En haddem aldaer op gegeven</l>
<l>Sonder stoet ende sonder slach.</l>
<l>Dit was op St. Benedictus dach.</l>
<l n="2940">Hi mach wel secgen gebenedijt,</l>
<l>Doen die leu verwan den strijt.</l>
<l>Hort wat God noch wreken sal.</l>
<l>Binnen Gent werd groet gescal</l>
<l>Op desen dach in die stat</l>
<l n="2945">Te velne der Lelien blat.</l>
<l><pb n="2,348"/> Daer waren in twee pertien:</l>
<l>Die ene en dorste niet wel lien</l>
<l>Datse metten grave was;</l>
<l>Si waren gewacht op elken pas.</l>
<l n="2950">Die Lilyarte hieten alle vri</l>
<l>Die Lyebarts vander quader pertie,</l>
<l>Ende waer datsi conden gemicken</l>
<l>Dattie Liebarde dorste kicken,</l>
<l>Dat wilsi wreken metten swaerde.</l>
<l n="2955">Selc volc waren die Liliarde.</l>
<l>In dOudenborch ende Overscelt,</l>
<l>Si hadden haer liede wel getelt,</l>
<l>Hadsijt wel dorren volbringen,</l>
<l>Si hadden gerne laten springen</l>
<l n="2960">Omtrent den wolf entie contreie,</l>
<l>Ende tusscen der Scelt enter Leye,</l>
<l>Ghi weet wel waer ic wil wesen.</l>
<l>Men wilse metter hant uutlesen</l>
<l>Die den Liebart doe dwongen.</l>
<l n="2965">Hi hadde oec eer uutgesprongen,</l>
<l>En haddent somege liede niet gedaen,</l>
<l>Die daer achter straten gaen.</l>
<l>Niet om dat hen es vergeven,</l>
<l>Ende sijn metten grave bleven,</l>
<l n="2970"><pb n="2,349"/> Alse mosschelvesch, .i. twint niet bet,</l>
<l>Ende houden hem an sgraven wet.</l>
<l>Des ander dages, vor vespertijt,</l>
<l>Alse verwonnen was die strijt,</l>
<l>Spranc die Liebart uter tralien,</l>
<l n="2975">Ende brac alle sine travaelgen</l>
<l>Binnen Gent, met groter cracht.</l>
<l>Men sach nie sulke jacht,</l>
<l>Selc getuut, ende selc geblas,</l>
<l>Alse doe binnen der stede was.</l>
<l n="2980">Men warp die Lilye onder voet</l>
<l>Ende sette den Liebart daer si stoet.</l>
<l>Aldus quam weder die Liebart vort</l>
<l>In die stede zuut ende nort,</l>
<l>Want sine dorstens laten niet</l>
<l n="2985">Om den strijt die was gesciet.</l>
</div>
<div type="subchapter"><head type="subchapter">Hoe die coninc den grave vor hem [dede] comen .xlij. </head>
<l>Die coninc, daer ic vore af las,</l>
<l>Ontboet den grave, daer hi was,</l>
<l>Dat hi voren soude comen.</l>
<l>Hi sprac: "Her grave, ic heb vernomen</l>
<l n="2990">Dat mijn volc al es verslegen,</l>
<l>Ende het sijn liede, diet u antegen,</l>
<l>Dat dit al es bi uwen rade</l>
<l>Dat ic vernoy heb ende scade,</l>
<l><pb n="2,350"/> Ende soudent proeven, waers te doene,</l>
<l n="2995">Dat gi gisteren vor die noene,</l>
<l>Recht alse die wijch soude sijn,</l>
<l>Menigen gulden florijn</l>
<l>Om Gode, ende menich bisant</l>
<l>Selve delet metter hant.</l>
<l n="3000">Ende haddier niet af geweten</l>
<l>Mijn volc waer daer niet verbeten.</l>
<l>In hebbe niet, in ware wort,</l>
<l>Van selsenre aelmoesse gehort.</l>
<l>Want alse die wijch soude wesen,</l>
<l n="3005">Dadi oec messe lesen:</l>
<l>.X. vanden heyligen geest,</l>
<l>Ghi hebt menich k[o]nt geweest,</l>
<l>Ende .x. van onser vrouwen gerede,</l>
<l>Ende .x. zielemessen mede,</l>
<l n="3010">Om dit sijn si daer alle verslegen.</l>
<l>Ende dat daer niemen was verdregen,</l>
<l>Dat gi dit uwen sone bevaelt"</l>
<l>Wat die grave daer jegen taelt,</l>
<l>Sine onscout ende al sijn togen</l>
<l n="3015">En halp niet. Vor coninc ogen</l>
<l>Mosti trecken danen hi quam.</l>
<l>Nochtan, al was die coninc gram,</l>
<l>Hi dedem vragen daer, nu siet,</l>
<l>Eer hi van sinen ogen sciet:</l>
<l n="3020">Oft hi woude, hi soude[n] bedriven</l>
<l>Van al, inder coninginne b[e]liven,</l>
<l><pb n="2,351"/> Wat in Vlaendren waer mesdaen.</l>
<l>Die grave seide: hi was gevaen,</l>
<l>Ende "Ic ben in u prisoen,</l>
<l n="3025">Wat dat gi met mi wilt doen,</l>
<l>Dat moechdi doen, sonder vragen.</l>
<l>Maer waer wildine nu verdragen</l>
<l>Dies herde onsculdich ware,</l>
<l>Dies en bleve hi niet op hare.</l>
<l n="3030">Hi seide doe: "Grave, gi hebt recht,</l>
<l>Bede Ghi ende oec Robrecht</l>
<l>Souter ombe sijn ontlijft,</l>
<l>Si hebben liever dat dus blijft."</l>
<l>Dus horde grave Gyoet</l>
<l n="3035">Datmen hem daer sere mesboet,</l>
<l>Hine dorste wreken, no anden,</l>
<l>Het waren alle sine vianden,</l>
<l>Ende den coninc sere over hem clagen.</l>
<l>Met fellen ogen op hem sagen</l>
<l n="3040">Die haer vriende hebben verloren,</l>
<l>Wraken gerne haren toren.</l>
<l>Hine hadden niet mogen ontflien,</l>
<l>En haddense den coninc niet ontsien.</l>
<l>Want die coninc dede gebieden opt hoeft,</l>
<l n="3045">Elken man, des geloeft,</l>
<l>Datmen den grave niet mesbode.</l>
<l>Die sonne was wel na te Gode,</l>
<l>(H)eer die grave danen sciet,</l>
<l>Daer hi menigen viant liet.</l>
<l n="3050"><pb n="2,352"/> Die grave was coninc petrijn,</l>
<l>(H)en(t) hadt dat selve pont gesijn</l>
<l>Dat hine uter vonten hief,</l>
<l>En hadde gedaen dat gerief</l>
<l>Hi waer daer dus bleven doet.</l>
<l n="3055">Natuerleke reden hem verboet.</l>
<l>Den coninc en dwanc oec niet so sere</l>
<l>Die minne als die onnere,</l>
<l>Diemen der cronen soude hebben gesproken,</l>
<l>Haddijt opten grave gewroken.</l>
<l n="3060">Die coninc dede maken doen</l>
<l>Ene gyole vast tot Cenoen.</l>
<l>Daer dede hi mijn her Robrecht in</l>
<l>.VI. weken, niet vele min,</l>
<l>Dat hi daer in besloten lach,</l>
<l n="3065">Dat hi sonne no dach ne sach.</l>
<l>Des waren sijn kindre swaer bedacht,</l>
<l>Lodewijc ende oec Robrecht,</l>
<l>Die metten coninc waren bleven,</l>
<l>Ende hebben den vader begeven.</l>
<l n="3070">Hets .i. dinc, die w[e]sen moet,</l>
<l>Selense behouden haer goet.</l>
<l>Maer het was des vaders wille.</l>
<l>Doen sijt wisten, sine swegen niet stille,</l>
<l>Maer gingen thans ans coninc raet,</l>
<l n="3075">Ende seiden hem haers vaders staet.</l>
<l><pb n="2,353"/> Hi werd verlicht ende niet so saen,</l>
<l>Ende uter donker camer gedaen,</l>
<l>Noysint werd hi versward.</l>
<l>Nu trect hi weder te Vlaendrenward.</l>
</div>
<div type="subchapter"><head type="subchapter">Hoe die stede hem opgaven mijn her Gye .xliii. </head>
<l n="3080">Her Ghi ende Guelke quamen te Gent,</l>
<l>Wantmen had om hem gesent,</l>
<l>Datsi quamen ende Gent ontfingen,</l>
<l>Oftmen sout hem jegen bringen.</l>
<l>Selke feeste werd noyt gedreven.</l>
<l n="3085">Men mocht te Gent vollen, no weven.</l>
<l>Het trac al uut, sonder vragen,</l>
<l>Dat .i. boge conste gedragen,</l>
<l>Ende men geboet alle gebode</l>
<l>Van sgraven halven, naest Gode.</l>
<l n="3090">Si brachten alle die wapen an,</l>
<l>Daer se den strijt met wonnen dan,</l>
<l>Om dat te scouwen den andren mede,</l>
<l>Hoe si geaventuer[t] hadden haer lede,</l>
<l>Ende hoe haer wapen waren benet</l>
<l n="3095">Metten bloede ende besmet,</l>
<l>Ende dorhouwen ende dorsteken,</l>
<l>Om dat me[n]re te mer[r]e af soude spreken,</l>
<l>So quamense dus gewapent gegaen.</l>
<l>Te Gent warense wel ontfaen.</l>
<l n="3100">Die grave van Namen heeft dit vernomen,</l>
<l>Ende es oec te Gent binnen comen</l>
<l><pb n="2,354"/> Om te weten vanden gesciene,</l>
<l>Ende om sine broeder oec te siene,</l>
<l>Ende om sijn neve Guelke mede.</l>
<l n="3105">Daer werd bliscap in die stede.</l>
<l>Die van Toloyse hebben verstaen</l>
<l>Hoet in Vlaendren es vergaen,</l>
<l>Ende hoe dit orloge op es comen.</l>
<l>Eens ja[e]rs was hem aldus genomen</l>
<l n="3110">Haren grave, haer lant [des] gelike</l>
<l>Bi der crone van Vrancrike,</l>
<l>Ende hi bleef int prisoen doet.</l>
<l>Om dit nu elke stede ontboet</l>
<l>Die anden daer op ene wile:</l>
<l n="3115">Dat si nu wilden houden bile</l>
<l>Jegen die wet van Vrancrike,</l>
<l>Oftmen soude hem des gelike</l>
<l>Enen grave weder geven,</l>
<l>Die dus dlan[d]s waer verdreven,</l>
<l n="3120">Gelijc datsi hadden gehad.</l>
<l>Dit oreest ende dit rabad</l>
<l>Liep al dorentore int lant.</l>
<l>Hoet bleef es mi onbecant,</l>
<l>Te Gent en mocht niet blider sijn.</l>
<l n="3125">Daer lach die Coninc Peterkijn</l>
<l>Met sgraven kindren daer omtrent.</l>
<l>Men sagen gerne, hi werd bekent,</l>
<l>Die menige liep om hem te siene.</l>
<l>Ende hi begonste toe bespiene</l>
<l n="3130"><pb n="2,355"/> Om die gemeente, sonder letten,</l>
<l>Ende dede daerin amman(t) ende scepen setten.</l>
<l>Jans Ammans die was verdreven,</l>
<l>Ende daer sijn vader om liet sijn leven.</l>
<l>Dit hilden sgraven kinder gestaden</l>
<l n="3135">Dat hem Coninc Peter dede genaden.</l>
<l>Ten coninc van Inglant was gesent</l>
<l>Dattie Fransoyse waren gescent.</l>
<l>Den bode heeft hi wel ontfaen</l>
<l>Ende dede daer gebieden saen</l>
<l n="3140">Datmen die Vlaminc del[iv]erere</l>
<l>Al Ingelant dore van alre dere.</l>
<l>Uter havenen oec van Ingelant,</l>
<l>Tusscen Doevre ende Wisant,</l>
<l>Ende daer omtrent, ende vor Calaes,</l>
<l n="3145">Trocken uut, of enich aes</l>
<l>In soccorse vanden Vranken</l>
<l>Souden comen dien wilsi cranken.</l>
<l>Ende al die scepe van Vlaenderside</l>
<l>Trocken vort, met enen getide,</l>
<l n="3150">Dapperlike ende onvervard</l>
<l>Ende alse hi tesen gate ward.</l>
<l>Daer enich goet in mochte comen,</l>
<l>Doense vortquamen, si vernomen</l>
<l>Hoe vele scepe int diep lagen,</l>
<l n="3155">Ende kindense wel, doe sise sagen,</l>
<l><pb n="2,356"/> Ende datsi waren uut Ingelant.</l>
<l>Si worden gevriende ende al .i. hant.</l>
<l>Doen sagense comen uutwaerd mee,</l>
<l>Recht uter Bertaenscer zee,</l>
<l n="3160">Daer si haer merc an leiden,</l>
<l>Wel tote .ix. [dusent] galeiden,</l>
<l>Die daer brachten alrehande goet.</l>
<l>Si voeren daer jegen metter vloet,</l>
<l>Ende ontfingen dese proyen</l>
<l n="3165">Blidelike ende met groeter [j]oyen,</l>
<l>Ende gingen delen sonder striden.</l>
<l>Die viande moesten thuswaerd liden,</l>
<l>Deen lant voren, dander naer.</l>
<l>Dit goet had gesint aldaer</l>
<l n="3170">Die coninc neven der zee te Gent</l>
<l>Den volke, dat nu lach gescent</l>
<l>Te Cortrike, dien heren groet,</l>
</div>
<div type="subchapter"><head type="subchapter">Die daer waren bleven doet.<hi rend="bold">Hoe die Vlaminge optogen to Li[l]oise, te Risele ende te Duway .xliiij. </hi></head>
<l n="3175">Die Liloyse worden vervard,</l>
<l>Sine hebben niet langer .i. dachvard,</l>
<l>Sine daden die porten vaste sluten,</l>
<l>Tote die Vlaminge waren buten.</l>
<l><pb n="2,357"/> Si deden maken ute baelgen,</l>
<l n="3180">Ende bevesten hem van vitaelgen:</l>
<l>Wijn, coren, vleesch ende broet.</l>
<l>Si waren seker alle der doet</l>
<l>Da[t]se die Vlamingetas ten hoeken</l>
<l>Stormelike souden soeken.</l>
<l n="3185">Sinen lieten niemen in der stede</l>
<l>Die leven wilde bider bede.</l>
<l>Die van Duay dies gelike</l>
<l>Senden boden in Vrancrike:</l>
<l>Datmen hem soude in hulpe staen,</l>
<l n="3190">Oft si souden in hant gaen,</l>
<l>Ende opgeven, oft si moesten vechten.</l>
<l>Men ginc gene bliden rechten</l>
<l>Entie springale, daer si mede scoten.</l>
<l>Dus lagense .xii. dage besloten.</l>
<l n="3195">Men dede nu roepen he[r]vard</l>
<l>Al Vlaendren dore te Riceleward.</l>
<l>Dus werd daer uter porten opt velt</l>
<l>Menech pavelioen gestelt.</l>
<l>Men ginc daer winden die windasen,</l>
<l n="3200">Ende die horne te storme blasen,</l>
<l>Men ginc werpen scieten omtrent,</l>
<l>...</l>
<l><pb n="2,358"/> Ende die van Yper op dander side.</l>
<l>Dies wordense van binnen onblide.</l>
<l>Si worpen uut al ongespart</l>
<l n="3205">Scarpe yser, daer op die pard</l>
<l>In terden souden metten lieden.</l>
<l>Maer en conde niet gedieden,</l>
<l>Si worden vonden ende opgenomen.</l>
<l>Die van Gent sijn nu comen</l>
<l n="3210">So bi der stat ende so besocht,</l>
<l>Datse wel waenden hebben vercocht.</l>
<l>Binnen der port staet .i. casteel,</l>
<l>Die noch bleef daer al geheel,</l>
<l>Die de coninc hadde doen maken.</l>
<l n="3215">Daer lagen liede, die uutwaerd spraken</l>
<l>Ende riepen lude int openbare:</l>
<l>"Vlaminc, Vlaminc, mordenare!"</l>
<l>Die derde dach waest vanden oeste,</l>
<l>Die van Ypre waren woeste.</l>
<l n="3220">Som cnecht, die sonder rouwen</l>
<l>Waren, gingen die ander s[t]ouwen.</l>
<l>Dit namense sere in despijt.</l>
<l>Het was omtrent wel middachtijt</l>
<l>Dat si uuttrocken, sonder versagen,</l>
<l n="3225">Daers gene knec[h]te dus sagen,</l>
<l>Ende sloegender .vi. meer no min,</l>
<l>Ende trocken vaste weder in.</l>
<l><pb n="2,359"/> Doen riepmen ten wapen alomtrent.</l>
<l>Het trect toe dat here van Gent,</l>
<l n="3230">So na den mure vander stat,</l>
<l>Dat siere in braken .i. gat,</l>
<l>Entie van Ypre an dander side.</l>
<l>Men wiste noyt van selken stride,</l>
<l>Noch so sterc assa[u]t gedaen,</l>
<l n="3235">Nochtan so worden si wederstaen,</l>
<l>Die muer was so vast gemets.</l>
<l>Daer werd menich man gequets.</l>
<l>Men mach niet doen, al datmen waent.</l>
<l>Die seste dach vander maent</l>
<l n="3240">Was gehouden .i. parlement.</l>
<l>Dus wasser van Duay gesent</l>
<l>Ende die van Ricele oec mede,</l>
<l>Daer men sprac oec omden vrede.</l>
<l>Si baden datmen desen strijt</l>
<l n="3245">.XIIII. nacht leide in respijt,</l>
<l>Oftse die coninc yet wilde versien.</l>
<l>Si wilden hem opgeven, ende vlien</l>
<l>Behoudelike lijf ende let.</l>
<l>Aldus waest in verste geset.</l>
<l n="3250">Maer watsi wachten ende haken,</l>
<l>Die coninc en dorste niet genaken.</l>
</div>
<div type="subchapter"><head type="subchapter">Hoe hem die stede al opgaven .xlv. </head>
<l>Te Groninge was oec .i. pongijs</l>
<l>Binnen deser selver wijs.</l>
<l><pb n="2,360"/> Daer wonnen die Vlaminge den strijt</l>
<l n="3255">Ende versloechen daer ter selver tijt</l>
<l>Al dat volc dat op hem ran,</l>
<l>Wel tote .xv. [hondert] man.</l>
<l>Dit was opten andren dach</l>
<l>Dat Magdalenen feeste gelach.</l>
<l n="3260">Dit waren bedauwers, arm ende naect,</l>
<l>Die te Groningen waren geraect.</l>
<l>De .xiiij. nacht waren geset</l>
<l>So lange te Nonnen te Market</l>
<l>Die vechters, daer ic af heb geseit.</l>
<l n="3265">Daer quamen te hem, sonder gepleit,</l>
<l>Die [L]yloyse ende lieten hem dwingen,</l>
<l>So datse sgraven kinder ontfingen,</l>
<l>Ende Ricele ende Duay mede,</l>
<l>Ontfingen daer des graven vrede,</l>
<l n="3270">Die casteel was hem ontdaen,</l>
<l>Dier binnen waren lietmen gaen.</l>
<l>Si dreven bliscap ende spel,</l>
<l>Men vant daer vate met wine, wel</l>
<l>.vii. [hondert], ende menich e[n]gien,</l>
<l n="3275">Daer die borch mede was vorsien.</l>
<l>Si hadden spise te drien jaren,</l>
<l>Die werd gedeelt sonder sparen.</l>
<l>Ende op desen selven termijn</l>
<l>So was gewonnen Eymijn,</l>
<l n="3280"><pb n="2,361"/> Een goet portkijn ende vast.</l>
<l>Die Vlaminge haddent so verlast,</l>
<l>Datsi hem op moesten geven,</l>
<l>Soudensi behouden dleven.</l>
<l>Mijn her Huge van Onscote</l>
<l n="3285">Was mede inder stede rote.</l>
<l>Die Vlaminc, dienc hebben gevaen,</l>
<l>Daden te Groninge verslaen,</l>
<l>Ende menigen, die si verraden hieten,</l>
<l>Moesten daer die doet genieten</l>
<l n="3290">Des naestes dages, die gelach</l>
<l>Talf oeste van onser vrouwen dach.</l>
<l>Betunen gaf hem op ter vard,</l>
<l>Ende lieten vallen den standard.</l>
<l>Die binnen lagen in die were,</l>
<l n="3295">Vloen in die borch te Dossemere.</l>
<l>Die naeste saterdach, die gelach</l>
<l>Na datmen Ricele opgeven sach,</l>
<l>Niet vele meer, na mijn reken,</l>
<l>Dan om dien loep van .iii. weken,</l>
<l n="3300">So heeft die Liebard al onronnen</l>
<l>Ende sijn lant al weder gewonnen,</l>
<l>Ende keerden weder tote Gent,</l>
<l>Daer si hem onlange resten omtrent.</l>
<l>Want hier cont een ander mare:</l>
<l n="3305">Dat Alart van Berdelare</l>
<l><pb n="2,362"/> Met behendichede, die hi vant,</l>
<l>Betunen dede keren die hant.</l>
<l>Ic sal u seggen nu waermede</l>
<l>Datti weder wan die stede,</l>
<l n="3310">Hi brachte wel .vii. [hondert] man,</l>
<l>Die alle hadden rocke an</l>
<l>Gelijc den Vlaminc meer no min.</l>
<l>Die van binnen lietense in</l>
<l>Ende hilden stille haer e[n]gien,</l>
<l n="3315">Si waenden vriende hebben gesien.</l>
<l>Aldus was dit volc bedrogen.</l>
<l>.i. vogel en hadde niet gevlogen</l>
<l>Vor die niemare uutbrac:</l>
<l>Dattie guldine Lilye stac</l>
<l n="3320">Te Betunen in die port.</l>
<l>Doen mijn her Gi heeft gehort,</l>
<l>Voer hi daerward met .iiii. [dusent] man,</l>
<l>Waerbi dat hijt weder wan.</l>
<l>Alard trac wech aldat hi mach,</l>
<l n="3325">Doen hi die Vlaminc comen sach,</l>
<l>Want watmen vant van mans waerde,</l>
<l>Was daer gelevert al te swaerde.</l>
<l>Ende dier toe gaven haren raet,</l>
<l>Ende die visierden dit baraet,</l>
<l n="3330">Die hier dus bleven verslegen,</l>
<l>Si hadden te Risele gelegen,</l>
<l>Ende hadden den casteel daer opgegeven,</l>
<l>Hier lach haer doet, si lieten dleven.</l>
<l>Dus es nu al Vlaendrenland</l>
<l n="3335">Desen kindren gegaen in hand.</l>
</div>
<div type="subchapter"><head type="subchapter"><pb n="2,363"/> <hi rend="bold">Hoe die coninc weder te Vlaendrenwaerd doet varen om sinen toren te wreken .xlvi. </hi></head>
<l>Nu hort vanden coninc vort,</l>
<l>Die wreken wille die grote mort</l>
<l>Ende die scade, sonder waen,</l>
<l>Die hem die Vlamen hebben gedaen.</l>
<l n="3340">Dese niemare liep achter lande:</l>
<l>Dattie coninc entie viande</l>
<l>Comen wilden te Vlaendrenward</l>
<l>Met alder macht, ongespard,</l>
<l>Die de crone conde volbringen,</l>
<l n="3345">Ende daer met Vlandren al beringen,</l>
<l>Ende bringen mede do[r]iflamme,</l>
<l>Uptie van Brugge enten Damme,</l>
<l>Ende al Vlaendren durenture.</l>
<l>Cort gewapent, wel ter cure,</l>
<l n="3350">Moesten die Vlaminc weder ute.</l>
<l>Si hadden cume gehad .i. m[in]ute,</l>
<l>Datsi weder moesten striden.</l>
<l>Want daer quam, te dien tiden,</l>
<l>Van Borgongen mijn her Otti[l]ijn,</l>
<l n="3355">Sgravescap van [A]rtoys werd nu sijn,</l>
<l>Ende heefter manscap af gedaen,</l>
<l>Ende vanden coninc Philips ontfaen.</l>
<l><pb n="2,364"/> Hi voer vermanen sinen lieden,</l>
<l>Dat si hem daer toe gerieden,</l>
<l n="3360">Ende si hem oec gehulpech waren,</l>
<l>Hi wilt op Vlaendren, seit hi, varen.</l>
<l>Aldus hi Vlaenderlant besochte,</l>
<l>Ende brachte daer hi bringen mochte.</l>
<l>Te Niwendike, opten Da[m],</l>
<l n="3365">Lagen wel .xii. [hondert] man.</l>
<l>Haren vrienden si vermaenden,</l>
<l>Daer si soccors an hebben waenden,</l>
<l>Datsi tot hem souden comen.</l>
<l>Si hadden sekerlike vernomen</l>
<l n="3370">Dat Ottelein van Borgoengen</l>
<l>Comen soude, met siere conmoengen.</l>
<l>Des graven kinder waren gesceden.</l>
<l>.i. Jan Sporart was hem geleden</l>
<l>Jegen dit here, dat hem naect,</l>
<l n="3375">Ende voget ende hoeftman gemaect.</l>
<l>Te Cassele lach oec .i. gespan</l>
<l>Wel tote .xvi.[dusent] man,</l>
<l>Die van boven, daer si lagen,</l>
<l>Dese grote vrese sagen.</l>
<l n="3380">Dese hadden die .xii. [hondert] ontboden,</l>
<l>Datsi hem hulpen quamen in noden.</l>
<l>Nu wederstont dit conroet</l>
<l>Mijn her Diderijc van Honscoet</l>
<l><pb n="2,365"/> Ende haer Willem die Vischer mede.</l>
<l n="3385">Dese maecten grote onlede</l>
<l>Ende stonden vaste vorden Dam,</l>
<l>Dat hem niemen te hulpen quam.</l>
<l>Van dien .xii. [hondert] en blever nemmee.</l>
<l>Sine waren verslagen dan .c. ende .ii..</l>
<l n="3390">Dit verlies ende dese scade</l>
<l>Hadde Vlaendren bi valscer rade.</l>
<l>Dit was grote jammerhede.</l>
<l>Hadde hem Cassele geholpen mede,</l>
<l>Ende datsi neder waren gedaelt,</l>
<l n="3395">Si hadden die viande achterhaelt.</l>
<l>Die Vlaminge waren daer ontdaen.</l>
<l>Dat hebben deze .ii. ridders gedaen,</l>
<l>Dat dit volc was al vergaen.</l>
<l>Dit was recht te middewegen</l>
<l n="3400">Tusscen Cassele ende Sente (t)Omaer.</l>
<l>Alle die gene die bleven daer</l>
<l>Waren omtrent den Neuwendike,</l>
<l>Ende int besceet oec sekerlike.</l>
<l>Tusscen Vlaendren ende Artoys,</l>
<l n="3405">So was datmen den strijt verloes.</l>
<l>Dese strijt geviel ten Neuwendike,</l>
<l>Na den wijch van Cortrike</l>
<l>Omtrent den slach van .vii. weken</l>
<l>Dit selen noch die Vlaminge wreken</l>
<l n="3410"><pb n="2,366"/> Ende maken selc .i. handgeslach,</l>
<l>Eer noch lijt die .vii.de dach,</l>
<l>Dat Otteline noch smerten sal</l>
<l>Ende dat hi rumen sal met al.</l>
<l>Maer eer ic dit nu bringe te voren,</l>
<l n="3415">Moetti van Aelmaengen horen.</l>
</div>
<div type="subchapter"><head type="subchapter">Vanden coninc van Almangen ende den grave van Henegouwe .xlvij. </head>
<l>Ene grote niemare int lant ginc:</l>
<l>Dat Henegouwe in werre dinc</l>
<l>Met Vlaendren hem keren wilde,</l>
<l>Op datmen hem nu trouwe hilde,</l>
<l n="3420">Ende om den coninc te hulpen verwaren</l>
<l>Van Aelmaengen, die quam gevaren</l>
<l>Van oest neder biden Rine,</l>
<l>Om Zeelant te doene pine.</l>
<l>Hi was comen tote Nimagen,</l>
<l n="3425">Daer die Zelanders lagen,</l>
<l>Mettien grave van Henegouwen.</l>
<l>Op ene wile mochtmen scouwen.</l>
<l>Daer wilt sine weren metter hant</l>
<l>Eer hi vorder quame int lant.</l>
<l n="3430">Dus heeft die coninc dlant versocht,</l>
<l>Drie eertsce biscop heeft gebrocht,</l>
<l>Die met hem om striden quamen,</l>
<l>Om lettel goets ende siere vramen.</l>
<l><pb n="2,367"/> Ic mach u seggen in wat manieren:</l>
<l n="3435">Coelne, Meuse ende Trieren</l>
<l>Sijn daer over .i. gedregen</l>
<l>Datmen den coninc soude hebben geslegen</l>
<l>Alse hi ter tafel waer geseten</l>
<l>Ende niet en hoede, ende waende eten.</l>
<l n="3440">Die biscop van Coelne had gebrouwen.</l>
<l>Hi sende den grave van Henegouwen</l>
<l>.i. vat wijns heymelike,</l>
<l>Daer hi lach bi enen dike</l>
<l>Met sinen volke, wel gescard,</l>
<l n="3445">Al te voet ende sonder pard.</l>
<l>Dese biscop hier te voren</l>
<l>Hadden selve den coninc vercoren,</l>
<l>Diese nu willen morden stille</l>
<l>Valscelike oms sgraven wille</l>
<l n="3450">Die taflen waren alle geset,</l>
<l>Maer dit werd daer nu belet</l>
<l>Bi enen wive, diet hadde verstaen,</l>
<l>Datmenne doet daer soude slaen,</l>
<l>Diet den coninc weten liet.</l>
<l n="3455">Die coninc heymelike hene sciet</l>
<l>Ende ontfloe dus dese mort.</l>
<l>Hi was .i. mile buter port,</l>
<l>Eer ment wiste, wech gereden.</l>
<l>Dus en was daer niet gestreden,</l>
<l n="3460">Het wilde God dat dus gesciede.</l>
<l>Hem volgeden na sine liede.</l>
<l><pb n="2,368"/> Dus was sijn vorsate geslegen doet</l>
<l>Bi verraetnesse daer genoet,</l>
<l>Ende daer hi selve oec mede was.</l>
<l n="3465">Nochtan versoenden dese na das,</l>
<l>Diene doet wilden hebben doen slaen,</l>
<l>Si hebben onscout gedaen.</l>
<l>Dus heeft die grave sinen pays.</l>
<l>Hi trac doe wech dor Areways</l>
<l n="3470">Ende also vort dore int lant,</l>
<l>Daer hi den coninc van Vranken vant</l>
<l>Ende swoer hem hulde ende trouwe,</l>
<l>Ende werd sijn man van Henegouwe.</l>
<l>Dus ginc hi daer den kindren of,</l>
<l n="3475">Haer besprec ende haer belof,</l>
<l>Dat hi hem vore had beloeft.</l>
<l>Hierom werd Henegou noch beroeft,</l>
<l>Eer die strijt inde nemen sal.</l>
<l>Nu comt weder op Vlaendren al.</l>
</div>
<div type="subchapter"><head type="subchapter">Vanden passe ten Nuwendike, hoe hi belegen ward .xlviij. </head>
<l n="3480">In desen tiden, alse nu recht,</l>
<l>So hief weder dat gevecht</l>
<l>Tusscen den coninc van Vrancrike</l>
<l>Entie Vlaminge diergelike,</l>
<l>Des ander dages, die gelach</l>
<l n="3485">Inden oest na Sent Jansdach.</l>
<l><pb n="2,369"/> Die storm was al omme ende omme</l>
<l>Van groten volke sonder somme,</l>
<l>Ende al ten Nuwendikeward,</l>
<l>Daer hadde die coninc sijn volc gescart</l>
<l n="3490">Ende recht daer, ten Nuwendike,</l>
<l>Sceet Vlaendren ende Vrancrike.</l>
<l>Recht ten inde vanden lande</l>
<l>Waren comen die viande,</l>
<l>Ende wilden liden daer den pas</l>
<l n="3495">Om ene stede die sonderlinc was</l>
<l>Te besittene, ende mettien</l>
<l>Hebben die Vlaminge dit gesien</l>
<l>Ende begeren oec die stede.</l>
<l>Nu hort wat Rinisse dede:</l>
<l n="3500">Hi trac saen met sinen lieden.</l>
<l>Alse die hem dat wilde verbieden,</l>
<l>"Ofte het cost mi dleven."</l>
<l>Die Vlaminge wilden niet begeven,</l>
<l>Datsi daer niet soude bliven.</l>
<l n="3505">"Ic salse" sprac hi "van daer verdriven!"</l>
<l>Ende volgen hem genendelike.</l>
<l>Dit was tusscen den Niwen Dike</l>
<l>Ende Duway, dat dit gesciede,</l>
<l>Dat Rinisse ende sine liede</l>
<l n="3510">Die Fransoyse daden [s]isieren</l>
<l>Ende gingen daer selve logieren.</l>
<l><pb n="2,370"/> Si sloegen, int vlien, daer Fransoyse,</l>
<l>Arcesine ende Genefoyse,</l>
<l>Wel tote .c. ende sesse.</l>
<l n="3515">Desen raet vant Rinesse,</l>
<l>Ende van Aelst die borchgrave</l>
<l>Wasser toe goet ende gave.</l>
<l>Dese nomic sonderlinge uut:</l>
<l>Rinesse ende Jan Borluut,</l>
<l n="3520">Godsenhove ende Bangelijn,</l>
<l>Bo[n]en ende Poprode, die sijn</l>
<l>Wel waerd datmense p[re]s[ent]eren</l>
<l>Naest Guelke, ende dese heren</l>
<l>Nu gereet die Vlami[n]ch, ende niet ne spert.</l>
<l n="3525">Die coninc Philips es optie verd</l>
<l>Nedercomen tote Atracht.</l>
<l>Daer leget hi nu ende wacht</l>
<l>Om wijch te leverne, op dat si comen</l>
<l>Die hem Artoyse hebben genomen.</l>
<l n="3530">Het was in Vlaendren uutgeboden</l>
<l>Om te werne dese noden,</l>
<l>Papen ende clerken, wat dat was,</l>
<l>Om lantwere te doen opten pas.</l>
<l>Het sat .i. man doe optie Scelt,</l>
<l n="3535">Die vische vinc, alsemen telt,</l>
<l><pb n="2,371"/> Met .i. hinge[l]e. .i. (h)out man</l>
<l>Quam daer, ende sprac hem dus an:</l>
<l>"Wat sitstu hier? en weetstu niet</l>
<l>Datmen tfolc al uutgebiet</l>
<l n="3540">Jegen der Fransoyse cracht?</l>
<l>Die coninc leget binnen Atracht</l>
<l>Ende gadert volc van dage te dage.</l>
<l>Die van Gent sijn te trage</l>
<l>Ute treckene, si mesdoen.</l>
<l n="3545">Soudsi helpen den lyoen,</l>
<l>Het waer tijt dat siere waren.</l>
<l>Die coninc doet sijn volc scaren,</l>
<l>Daer sal sere gestreden wesen</l>
<l>Eer siere comen." Ende mettesen</l>
<l n="3550">So verloes hi den selven man.</l>
<l>Die vische[r] in die stede ran</l>
<l>Ende riep wonder overluut.</l>
<l>Doen trac die volc algader uut,</l>
<l>Ende eersi quamen te middelwegen,</l>
<l n="3555">Was den coninc sijn volc afgeslegen</l>
<l>Bi Duay, wel .vii. [hondert] man,</l>
<l>Ende aldus die strijt began.</l>
<l>Doen die Fransoyse hadden vernomen</l>
<l>Dat si ten inde waren comen</l>
<l n="3560">Vanden lande, wildense over</l>
<l>In Vlaendren, ende dese waren pover,</l>
<l>Naecte bedouwers, die liepen voren,</l>
<l>Ende dese waren verloren.</l>
<l><pb n="2,372"/> Ende die van Duay liepen hem an</l>
<l n="3565">Ende versloegen wel .vii. [hondert] man.</l>
<l>Dit was manendages, vor waerheit,</l>
<l>Vor onser vrouwen nativiteit.</l>
</div>
<div type="subchapter"><head type="subchapter">Hoe die Vlaminge die Fransoyse vingen ende hoe die coninc uuttrac .xlix. </head>
<l>Des selves dages, sonder getuut,</l>
<l>Trocken die van Dossemer uut</l>
<l n="3570">Vanden castele, daer si lagen,</l>
<l>Op aventure of si sagen</l>
<l>Enige Vlaminge verwayt.</l>
<l>Dlant wasser al vol gesayt</l>
<l>In beiden siden vander Leyen.</l>
<l n="3575">Het begonste den Walen greyen.</l>
<l>Si hebbenre .i. hoep vernomen</l>
<l>Inden wech te Riselewaerd comen.</l>
<l>Si trocken alle, ende waenden wel</l>
<l>Hebben gehadt gedeelt spel</l>
<l n="3580">Ende riepen: "Vlaminc, mordenare!"</l>
<l>Die Vlaminc setten hem ter were</l>
<l>Ende sloeger .xxx. int begin</l>
<l>Ende bringen .iii. [hondert]. Dit gewin</l>
<l>Was te Risele, na der waerheit,</l>
<l n="3585">Al in gevancnesse geleit.</l>
<l><pb n="2,373"/> Dander vloen, al wasser niet vele,</l>
<l>Swaerlike van desen spele.</l>
<l>Die hi coninc wasser om gram</l>
<l>Doe hi dese mare vernam.</l>
<l n="3590">Hi trac doe ute Atracht</l>
<l>Wel .iii. milen met herecracht,</l>
<l>Alse die te velde striden wilde.</l>
<l>Nu hulpt Jhesus coninc milde!</l>
<l>Wi hadden wel .x. man jegen e[nen].</l>
<l n="3595">Die Vlaminge lieten hem niet verbenen</l>
<l>Ende traken daperlike jegen.</l>
<l>Si hebben pauwelioenen geslegen</l>
<l>Genindelike, stout ende coene,</l>
<l>Alsof sijs quamen met al te woene.</l>
<l n="3600">There was groet, ende in beden siden,</l>
<l>Dattie coninc wilde striden,</l>
<l>Was den Vlamingen daer geseit</l>
<l>Des ander dages, over waerheit.</l>
<l>Ic wane noyt man op enen dach</l>
<l n="3605">Alse grote bliscap sach,</l>
<l>Alse die van Gent daer om dreven,</l>
<l>Datmen hem wijch soude geven.</l>
<l>Den rey gingen si alle leiden</l>
<l>Ende toter broec hem ontcleiden,</l>
<l n="3610">Van bliscepen datsi striden souden.</l>
<l>Ende alsmen sach datsi wouden</l>
<l>Hindelike te velde comen,</l>
<l><pb n="2,374"/> Ende die Walen hebben vernomen,</l>
<l>Doen wilden sijt anders ordineren</l>
<l n="3615">Ende tenen payse doen viseren.</l>
<l>Hen was ontboden irst instrumenten,</l>
<l>Datsi quamen te parlementen</l>
<l>Tote .xl. mannen ende nemmee.</l>
<l>Hier werd om den Vlamingen wee,</l>
<l n="3620">Daermen den wijch dus soude breken</l>
<l>Met perlemente ende hem ontsteken.</l>
</div>
<div type="subchapter"><head type="subchapter">Vanden perlemente dattie coninc hadde jegen die Vlaminge .l. </head>
<l>Tesen perlemente, die es genomen,</l>
<l>Si vander Vlaenderside comen:</l>
<l>Die van Scori(u)s, ende Poperoden,</l>
<l n="3625">Ende Rinisse, dit sijn die boden,</l>
<l>Ende ander heren, diemen uutlas,</l>
<l>Gelijc dat hem bevolen was,</l>
<l>Tote .xl. man, daer boven niet.</l>
<l>Alse die here van Castel[i]oen dit siet,</l>
<l n="3630">Datsi quamen, voer hi hem jegen.</l>
<l>Sijn ors was wel na verslegen</l>
<l>In ene beke, daert in sloech.</l>
<l>Dors scoet in tot over dboech,</l>
<l>Maer het spranc ende herquam</l>
<l n="3635">Weder hoge tote opten dam.</l>
<l><pb n="2,375"/> Mijn her Jan oec van Chaloen</l>
<l>Quam daer oec, oms coninc doen.</l>
<l>In ene kerke, die was te broken,</l>
<l>Waser van dien payse gesproken.</l>
<l n="3640">Die here van Scori(u)s sprac vore:</l>
<l>"Ghi heren", seit hi, "wildijt horen,</l>
<l>Des graven kinder, die ghi wel kint,</l>
<l>Hebben ons alhier gesint,</l>
<l>Die den pays begeren sere</l>
<l n="3645">Jegen den coninc uwen here.</l>
<l>Si kinnen wel, hoe hi hem jan,</l>
<l>Ende dat hi es .i. machtich man,</l>
<l>Ende bidden u, dor genaden,</l>
<l>Dat ghire helpt toe geraden</l>
<l n="3650">Hoe si best sonder meer wigen</l>
<l>Haren pays mogen gecrigen,</l>
<l>Opdat si mogen, heb wi vernomen,</l>
<l>Te siere vrienscap hier nu comen.</l>
<l>Si willen varen over zee</l>
<l n="3655">Ende bliven daer .i. jaer vort mee</l>
<l>Ende .v. [hondert] ridders oec met hem.</l>
<l>Verstaet wel dat icker .i. af ben,</l>
<l>Die met hem over wille varen,</l>
<l>Tot .x. [hondert] mans sijns, twaren,</l>
<l n="3660">Vromiger Vlaminch. Ende in wraken</l>
<l>Willense oec .i. canesie maken</l>
<l><pb n="2,376"/> Van .xx. nonnen, ewelike,</l>
<l>Vor die stede van Cortrike,</l>
<l>Over haer ziele, diere bleven,</l>
<l n="3665">Ende over haer vrient, dier noch leven,</l>
<l>Elke minsce tot .l. ponde,</l>
<l>Dit spreke wi uter kinder monde."</l>
<l>Alse Chastelioen hadde verstaen</l>
<l>Hoe die rede soude hene gaen:</l>
<l n="3670">"Scronay", seit hi, "dits al niet</l>
<l>Van dat te Cortrike es gesciet,</l>
<l>Daer ane leit ons gene macht.</l>
<l>Maer dat te Brugge es gewracht</l>
<l>Op coninc liede van Vrancrike</l>
<l n="3675">Bi nachte, ende oec mordelike.</l>
<l>Dat fayt es lelijc ende openbaer</l>
<l>Wat dat valt int openbaer,</l>
<l>Daer die liede hem versien,</l>
<l>Daer deen oft ander moet gescien,</l>
<l n="3680">Dat ter wilder aventuren.</l>
<l>Die coninc moet in sijn tenuren</l>
<l>Vanden lande sijn gedaen</l>
<l>Ende alse scouteit weder ontfaen,</l>
<l>Behoudelike ende sinen live."</l>
<l n="3685">"So ware in", sprac hi, "wel keytive,</l>
<l>Van Aelst, die vromege borchgrave,</l>
<l>Datmen ons dat leven gave,</l>
<l>Ende onse ogen uut dade steken,</l>
<l>Onse goet neme, onse lede breken,</l>
<l n="3690">Ende maken aldus van ons keytive,</l>
<l>So ware wi seker vanden live,</l>
<l><pb n="2,377"/> Oec heb wijt liever dat wijt wagen.</l>
<l>Vare wi," sprac hi, "dit sijn sagen."</l>
<l>Doe sprac Chalons, die bi hem stont:</l>
<l n="3695">"Her borchgrave, wi maken u cont</l>
<l>En mach u niet hulpen dit spreken.</l>
<l>Die coninc sal hem willen wreken</l>
<l>Of dat hi sal die crone verliesen,</l>
<l>Ghi moet deen oft dander kiesen."</l>
<l n="3700">Rinisse stont daer sonder vaer,</l>
<l>Ende leende daer op enen outaer.</l>
<l>Hi horde tale ende wedertale.</l>
<l>"Ghi heren," sprac hi," alte male</l>
<l>Die Vlaminge sijn over .i. gedragen,</l>
<l n="3705">Hen souden niemen dorren gewagen</l>
<l>Van desen payse, alse tere tijt</l>
<l>Si hebben liever vele den strijt.</l>
<l>Wildi nemen dat wi u bieden,</l>
<l>Wi dankens Gode ende u lieden,</l>
<l n="3710">Oft wi aventuren onse leven,</l>
<l>Ende dat ons God wille geven</l>
<l>Dat sele wi nemen vriendelike.</l>
<l>Niemen en spreke behagelike,</l>
<l>Beraet u wel, al sonder scelt.</l>
<l n="3715">Hier es nu hase ende velt."</l>
<l>Dus werd dat perlement gesceden,</l>
<l>Ende elc voer daer in siere geleden.</l>
</div>
<div type="subchapter"><head type="subchapter">Hoe die coninc scarde te stride ende alse die Vlaminge quamen vlien ginc .li. </head>
<l>Doent die Vlaminge werd bekent</l>
<l>Hoe gesceden was tperlement.</l>
<l n="3720">Gingense hem gereden te tide</l>
<l>Haestelike te desen stride</l>
<l><pb n="2,378"/> Jegen den coninc van Vrancrike.</l>
<l>Dit was al ter Neuwendike</l>
<l>Daer tVlaemsce here te velde lach,</l>
<l n="3725">Datmen daer lanc ende breet sach.</l>
<l>Si hadden daer staende, wel getelt,</l>
<l>Pauwelgone, op maste gestelt,</l>
<l>.XIX. dusent, over al</l>
<l>Beset daer berch ende dal,</l>
<l n="3730">Ende .xvij. [hondert] oec mede,</l>
<l>Daer die leu sinen wille met dede.</l>
<l>Dat volc, dat al yseren sceen,</l>
<l>Dies was daer so vele over een</l>
<l>Dat ics niet wel genoemen can,</l>
<l n="3735">Het was wel .xii [hondert] dusent man.</l>
<l>Het was hem eyselijc tansiene,</l>
<l>Diere dore moesten met haren engiene.</l>
<l>Die coninc maecte nu .iiij. bataelgen,</l>
<l>Ende in elke waren, sonder faelge,</l>
<l n="3740">Wel .ii. [hondert] dusent man</l>
<l>Die Vlaminc trocken doe bet an</l>
<l>Crachtelike ende met staden,</l>
<l>Bider groter heren raden,</l>
<l>Die van orlogen wel wisten.</l>
<l n="3745">Die coninc en wilde sijn volc niet quisten.</l>
<l>Hi vloe ende seide: "Nu benic vroet</l>
<l>Dattie Vlaminc es verwoet.</l>
<l>Si hebben geten, hets nu cont,</l>
<l>Van enen doden verwoeden hont.</l>
<l n="3750">Siet, hoesi staen ende dringen,</l>
<l>Oftse niemen mochte dwingen."</l>
<l><pb n="2,379"/> Aldus die coninc nam die vlucht.</l>
<l>Men sach boven hem in die lucht</l>
<l>Een wolken, swarter dan die helle,</l>
<l n="3755">Ic wane die herde was sijn geselle,</l>
<l>Sekerlike dit sachmen daer.</l>
<l>Die grote princen hadden vaer.</l>
<l>Doen si aldus dit teken sagen</l>
<l>Lieten si hem die Vlaminge jagen.</l>
<l n="3760">Dus sach die Liebard om sijn aes.</l>
<l>Tuscen Duway ende Ponderaes</l>
<l>Verloes die coninc .ii. hondert man,</l>
<l>Dies hi niet gewreken can.</l>
<l>Dit waren vanden meesten heren.</l>
<l n="3765">Die Vlaminge hilden daer haer sceren,</l>
<l>Ende braken daer op hare tenten,</l>
<l>Ende daden luden haer instrumenten.</l>
<l>Si wilden, seidensi, overtrecken,</l>
<l>Ende haer viande daer bestrecken,</l>
<l n="3770">Oftmen soudem leveren wijch.</l>
<l>Hierom hadsi groet gecrijch.</l>
<l>Dat was met vroetscapen belet,</l>
<l>Datse haer tenten hebben weder geset.</l>
<l>Dit was smaendages, doemen dit sach,</l>
<l n="3775">Die lach vor Sente Mahetusdach.</l>
<l>Vlaendre al ydel bleven was.</l>
<l>Het was al omme daer desen pas</l>
<l><pb n="2,380"/> Dat manswaerd es metten lioene,</l>
<l>Omt lant winninge daer te doene</l>
<l n="3780">Jegen die cracht vanden Vranken,</l>
<l>Diet lant van Vlaendren wilden eranken.</l>
<l>Die vrouwen daden die sciltwachte,</l>
<l>Oft enich prinse met crachte</l>
<l>Dit edel lant had willen versoeken.</l>
<l n="3785">Men vant noyt staende in boeken,</l>
<l>Dat vrouwen scilt wachten daden,</l>
<l>Sonder man, in mans gewaden,</l>
<l>Dit was .i. wonder van vrouwen.</l>
<l>Die grave oec van Henegouwen</l>
<l n="3790">Soude Vlaendren hebben versocht,</l>
<l>Ende had sijn vo(e)l[c] daer brocht.</l>
<l>Si wisten dat wel ende kinden</l>
<l>Dat sijt werloes souden vinden,</l>
<l>Om dattie Vlaminge sekerlike</l>
<l n="3795">Alle lagen te Niwendike.</l>
<l>Maer hi verloes sijn volc, dits claer,</l>
<l>Hi wiste oec hoet nu waer.</l>
<l>Die hertoge oec, die dit wel weet,</l>
<l>Van Brabant, hi lach gereet.</l>
<l n="3800">Hadde Henegouwen dlant gerumt,</l>
<l>Die hertoge soud hebben geplumt</l>
<l>Dapperlike, an dander side,</l>
<l>Ende also gedestrueert met stride.</l>
<l>Men wilt oec secgen overwaer,</l>
<l n="3805">Dattie hertoge was mede aldaer,</l>
<l><pb n="2,381"/> Metten oem te Niwendike</l>
<l>Om te hulpen heymelike,</l>
<l>Alse die gene die ontsach</l>
<l>Den coninc enten swaren slach,</l>
<l n="3810">Die hem van hem mochte comen.</l>
<l>Hi mocht wel scilt hebben genomen,</l>
<l>Ongenoemde, ende oec groet,</l>
<l>Vanden coninc, die hem boet,</l>
<l>Haddi metten wilden heelden</l>
<l n="3815">Ende weren die scepe vander Scelden,</l>
<l>Die Vlaendren sustinantie brochten.</l>
<l>Die hertoge, die des niene rochte,</l>
<l>Ontseide desen coninc dese gichte.</l>
<l>Nochtan ontboet hem sine nichte,</l>
<l n="3820">Die oude coninginne Ver Marie,</l>
<l>Dat hi Vlaendren waer contr[a]rie,</l>
<l>Ende hem metten coninc hilde,</l>
<l>Oft hi sijn lant behouden wilde.</l>
</div>
<div type="subchapter"><head type="subchapter">Hoe die Vlaminge gerne opbraken ende die sceldinge .lij. </head>
<l>Hieraf es gesproken genoech.</l>
<l n="3825">Die Vlaminge hadden haer ongevoech,</l>
<l>Omdat si geen orbaer daden,</l>
<l>Den tsyvitein, dat si baden</l>
<l><pb n="2,382"/> Datmen hem orlof soude geven.</l>
<l>Si wilden aventuren haer leven</l>
<l n="3830">Ende haer viande nu versoeken.</l>
<l>Des Saterdages vander woeken</l>
<l>Dedemen hem sekerlike verstaen</l>
<l>Datmen wijch hadde ontfaen.</l>
<l>Des waren die Vlaminch blide.</l>
<l n="3835">Die coninc ontboet nu tesen tide</l>
<l>Mijn her Jan van Rode saen,</l>
<l>Ende heeften uter vangenes gedaen</l>
<l>Ende om wissel also gesproken.</l>
<l>Het lach .i. ridder ter Biloken,</l>
<l n="3840">Die om hem gewisselt was.</l>
<l>Nu stont die wijnt in Bo[r]ias</l>
<l>Ende bracht .i. cracht goet in tlant</l>
<l>Ut oestrike int Swin ant Sant.</l>
<l>Den Vlaminc mach niet gebreken.</l>
<l n="3845">Het leecht nu neven Harlebeken</l>
<l>Menich scipman ende ander aert</l>
<l>Met vitaelgen te Riselwaerd.</l>
<l>Die Vlaminc leget ende wacht,</l>
<l>Maer hine vernempt geen herecracht,</l>
<l n="3850">Om dit si doen opbraken,</l>
<l>Ende ten viandenwaerd nu traken.</l>
<l><pb n="2,383"/> Bede dese heren, daer ic af spreke,</l>
<l>Haelden water tere beke.</l>
<l>Dese hadde die liede versceden</l>
<l n="3855">Ende liep daer tusscen hem beden</l>
<l>Ende hiet die Storve. Daer lagen si</l>
<l>Bi ere port, ende hiet Vieri.</l>
<l>Dit was sonnendages, die gelach</l>
<l>Vor Sente Michielsdach.</l>
<l n="3860">Noch en wiste die coninc niet</l>
<l>Wat hem dlant van Vlaendren hiet,</l>
<l>Want Chal[o]ns ende Chastellioen</l>
<l>Lietens hem niet weten doen</l>
<l>Vanden perlemente, daer ic af seide.</l>
<l n="3865">Si haddent tot noch geleit in beide.</l>
<l>Hieraf haddense grote calaenge.</l>
<l>Die hertoge sprac, van Bertaengen,</l>
<l>Ende alle die princen, diere waren,</l>
<l>Met scarpen worden ende met swaren</l>
<l n="3870">Gingensi hem an ende spraken,</l>
<l>Ende vrageden watsi wilden maken?</l>
<l>Oft sijt dlant wilden verderven,</l>
<l>Dat sijt onder hem dus lieten sterven?</l>
<l>Scone gebot dat men hem boet.</l>
<l n="3875">Ic segt u, here, dor gene noet</l>
<l>Die u van desen hier coemt,</l>
<l>Wien dat scaet oft vroemt,</l>
<l><pb n="2,384"/> In dore om halsberch, no plate.</l>
<l>Ic late nu vechten dese prelate</l>
<l n="3880">Die den coninc te oren gaen.</l>
<l>Die grave van Savoye stont ongedaen,</l>
<l>Alse dier om tongemake was.</l>
<l>"Laet ons rumen nu desen pas,"</l>
<l>Sprac die grave daer metten,</l>
<l n="3885">"Wat waendi, dat wi niet en sien</l>
<l>Watmen hier manselt ende jaecht?</l>
<l>Ic secge u datmi qualike behaecht.</l>
<l>Waen haddijt doch ons geseit</l>
<l>Dat u te voren was geleit?</l>
<l n="3890">En steke wi niet alse verre den voet</l>
<l>In dit gewat, alse gi doet.</l>
<l>Waerom soudijt ons niet gewagen?</l>
<l>Wi moetent alse wel alse gi wagen</l>
<l>Comter scade af of verlies."</l>
<l n="3895">Doe sprac Chalon: dat hem verwies</l>
<l>Dit te vertrecken den coninc,</l>
<l>Omdat men boet so cleine dinc,</l>
<l>Na die scaden die hem gescieden</l>
<l>Te Cortrike, van sinen lieden.</l>
<l n="3900">Die coninc stont nu al verdrayt.</l>
<l>Bertaengen hilts hem niet gepayt,</l>
<l>Ende alle princen, diere ware,</l>
<l>Wilden, seidensi, thuswaerd varen.</l>
<l><pb n="2,385"/> Haddemen dit anderwerf versocht,</l>
<l n="3905">Men hadde den pays wel toebrocht</l>
<l>Biden princen, die daer lagen</l>
<l>Entie vrese vor ogen sagen.</l>
</div>
<div type="subchapter"><head type="subchapter">Hoe die coninc vloe ute Atracht .liij. </head>
<l>In Po[n]tie[u], die van Abbevile</l>
<l>Vochten nu oec te deser wile</l>
<l n="3910">Jegen diegene van Parijs.</l>
<l>Met hem waren in dit pongijs</l>
<l>Alle die cracht van Amiens.</l>
<l>"Coninc, merc hierop ende pens</l>
<l>Hoe di daventure nu es jegen."</l>
<l n="3915">Daer waren .v. doet geslegen,</l>
<l>Daer die meeste cracht lach an</l>
<l>Ende anders wel .ccc. man.</l>
<l>Chalons was sere gewont,</l>
<l>Daer hi inden hoep stont.</l>
<l n="3920">Men hadde om hem groten vare,</l>
<l>Hi was marscalc vanden hare.</l>
<l>Hi deder enen die hand afslaen.</l>
<l>Bertaengen geboet [die] sinen doe saen</l>
<l>Dat si thuswaerd trocken souden.</l>
<l n="3925">Die Vlaminc hem om dit verbouden</l>
<l><pb n="2,386"/> Ende seiden Guelke hantcracht,</l>
<l>Ende wilden besoeken Atracht,</l>
<l>Ende den coninc die stat ondergaen,</l>
<l>Ende van achter ende van voren bestaen.</l>
<l n="3930">Doen die coninc dat vernam,</l>
<l>Dat dit here te hemwaerd quam,</l>
<l>Trac hi achterwaerd in die stede.</l>
<l>Hine reet nie so snellen rede,</l>
<l>Doe hi die Vlaminc sach opbreken.</l>
<l n="3935">Hi werd so sere van anxte ontsteken,</l>
<l>Dat hi sinen caproen vergat,</l>
<l>No ne gedachte voer hi ter stat</l>
<l>Binnen quam. Doen dit gelach</l>
<l>Was tsaterdages vor Sent Baefsdach,</l>
<l n="3940">Doe trocken die Walen uten lande</l>
<l>Met .i. herde groten brande.</l>
<l>Si staken in haere loetse vier,</l>
<l>Wijn, godale ende oec bier</l>
<l>Sloegen si vele den boden uut.</l>
<l n="3945">Die Vlaminc maecten groet geluut</l>
<l>Doen si tfolc sagen gescoffiert.</l>
<l>Si sloegen daer al ongeviert</l>
<l>Al datsi bevaren conden.</l>
<l>Groet goet datsi oec daer vonden,</l>
<l n="3950">Bi onsen here van hemelrike</l>
<l>In vernam noyt des gelike.</l>
<l><pb n="2,387"/> Want dit .i. selsen wonder was,</l>
<l>Datsi wonnen dus den pas,</l>
<l>Liede, daer niet vele an leget</l>
<l n="3955">Ende volc, datte werken pleget,</l>
<l>Opten coninc van Vrancrike.</l>
<l>Dit was boven den Neuwendike.</l>
<l>Dus besaten die van Brugge tfelt</l>
<l>Met pauwelgoenen ongetelt.</l>
<l n="3960">Nu was oec tesen tiden geseit</l>
<l>Dattie coninc oec over waerheit</l>
<l>Vans paus monde was verwaten,</l>
<l>Daer alle die cardenale saten</l>
<l>In consistorien overwaer.</l>
<l n="3965">Doe senden die Vlaminc openbaer</l>
<l>Tote dien van Abbenvile,</l>
<l>Biden rade vandien van Lile,</l>
<l>Ende oec tot dien van Amiens,</l>
<l>Die den coninc gaven chens,</l>
<l n="3970">Oft si wilden hem adhereren</l>
<l>Ende met hem concrederen.</l>
<l>Al Vlaender soude, sonder begeven,</l>
<l>Met hem sterven ende leven.</l>
<l>Niet wel dorsten sijt anegaen.</l>
<l n="3975">Si hadden jegen den coninc mesdaen,</l>
<l>Ende dorsten nember daer jegen mesdoen,</l>
<l>Ende omdit ontseidense den lyoen.</l>
</div>
<div type="subchapter"><head type="subchapter"><pb n="2,388"/> <hi rend="bold">Hoe Sent Amans werd verbert .liiij. </hi></head>
<l>Hort! Ic sal u nu secgen vord</l>
<l>Hoe Risele ende Duay die pord</l>
<l n="3980">Hadden geloeft heymelike</l>
<l>Des coninc liede van Vrancrike</l>
<l>In te laten. Ende bi nachte</l>
<l>Datsi quamen met herecrachte,</l>
<l>Si souden hem wiket ontdoen.</l>
<l n="3985">Aldus was verraden die lyoen.</l>
<l>Maer dit moeste uutbreken.</l>
<l>Men wiste oec op wien wreken.</l>
<l>Doen versekerdemen gene awaten</l>
<l>Tallen porten, tallen gaten.</l>
<l n="3990">Dus sloech daer bloet die coninc.</l>
<l>Ende oec om dese selve dinc,</l>
<l>Dattie coninc daer achter trac</l>
<l>Alsemen hem dus vorwaerde brac.</l>
<l>Hi was in sinen comen wel trage.</l>
<l n="4000">Hi reet meer in enen dage</l>
<l>Tsinen landewaerd, in sijn vlien,</l>
<l>Dan hi dede daerwaerd in drien.</l>
<l>Dus wan tVlaemsce here groet goet.</l>
<l>En(de) conde u niemen maken vroet,</l>
<l n="4005"><pb n="2,389"/> Hoe groet goet datsi daer vonden</l>
<l>Op wagen, in logen, in allen stonden</l>
<l>Daer die Fransoyse hadden gelegen,</l>
<l>Die nu waren hare wegen.</l>
<l>Daerna, op Sent Remeisdach,</l>
<l n="4010">Die op enen maendach lach,</l>
<l>Werd Sent Amans in Pevele die port</l>
<l>Verbrant, omdat si helt acort</l>
<l>Metten coninc van Vrancrike.</l>
<l>Het ginc al af sekerlike,</l>
<l n="4015">Toter kerken, die daer stont.</l>
<l>Daer werd somech gewont</l>
<l>Vanden fransoysen, die si beliepen</l>
<l>Ende die sere om genaden riepen,</l>
<l>Maer daer was gene genade ane.</l>
<l n="4020">Die Dorneke oec vordane</l>
<l>Hebben ontdaen dus hare stede.</l>
<l>Die heren wilden doen .i. behagelhede,</l>
<l>Ende traken tharen porten uut.</l>
<l>Doe werd int Vlaemsce here geluut.</l>
<l n="4025">Die van Risele worden irst geware</l>
<l>Ende stoeden op met snelre gebare.</l>
<l>So hadsi langer yet gestaen,</l>
<l>Men had hem tgat ondergaen.</l>
<l>Van dien van Risele wistsi niet.</l>
<l n="4030">Vor datmens op hem breken siet.</l>
<l><pb n="2,390"/> Alse die van Dorneke staen ende merken</l>
<l>Oest van Sint Mertijns kerken</l>
<l>Hoe si ute ere hage quamen,</l>
<l>Bander side die graven van Namen,</l>
<l n="4035">Dornike sach dit spel verloren.</l>
<l>Want Namen sloech op hem met sporen,</l>
<l>Ende Drongene ende Leuwerge[m],</l>
<l>Dat noch staet bi Sottege[m],</l>
<l>Dese volgede na met groter cracht,</l>
<l n="4040">Lilo an dander side vander gracht.</l>
<l>Doen quam inden andren gedrongen,</l>
<l>Metten orssen die vorwaerd sprongen,</l>
<l>tVlaemsce here, werd so starc,</l>
<l>Dat Dornike moste rumen tparc.</l>
<l n="4045">Een deel blever van hem doet,</l>
<l>Diemen dor die porte croet.</l>
<l>Binnen werd groet hantgeslach,</l>
<l>Dit was op Sint Denijsdach.</l>
<l><pb n="2,391"/> Die boven lagen, gingen scieten,</l>
<l n="4050">Ende gene hantstene uutgieten,</l>
<l>Op die gene die inwaerd crupen,</l>
<l>Lieten si glavien ende swaerden drupen</l>
<l>Ende worpen na met scerpen cniven,</l>
<l>Die hem tfolc dus inwaerd driven,</l>
<l n="4055">Om dus te winnen haerre stede.</l>
<l>Met groter cracht in desen onvrede</l>
<l>Wilde [Leu]werge[m] of ne wilde.</l>
<l>So sterc waest tfolc ende so [w]ilde</l>
<l>Dat hi binnen was gecroden.</l>
<l n="4060">Die Sandrinre, die here van Morden</l>
<l>Waren. hadden gerne gevelt.</l>
<l>Sijn ors hadde groet gewelt,</l>
<l>Dat hem weder uutwaerd droech,</l>
<l>Het maecte plaetse metter boech.</l>
<l n="4065">Dus werd die porte besloten daer</l>
<l>Ende nemmermere quamense uut daernaer.</l>
<l>Dus trac Vlaendren mere ende minder</l>
<l>Weder an des graven kinder,</l>
<l>Ende hilden hem te gader ene stont.</l>
<l n="4070">Hierna salict u maken cont</l>
<l>Hoet verginc met desen dingen.</l>
<l>Maer ic moet eer vortbringen</l>
<l>Wat in andren landen gesciede</l>
<l>Eric u dit vort bediede.</l>
</div>
<div type="subchapter"><head type="subchapter"><pb n="2,392"/> <hi rend="bold">Van ere soch die honde ende verken droech .lv. </hi></head>
<l n="4075">Doemen .xiij. hondert jaer</l>
<l>Ende .iiij. screef openbaer,</l>
<l>So gesciede wonder groet</l>
<l>Te Zichenen binnen, dat ic albloet</l>
<l>Selve metten ogen an sach.</l>
<l n="4080">Want ic woende op dien dach</l>
<l>Te Sicgene, ende sanc daer</l>
<l>Ende hadde daer onser Vrouwen outaer.</l>
<l>Van daer ic woende, niet verre van mi,</l>
<l>So dat hi mijn gebuer was bi,</l>
<l n="4085">Woende .i., die Arun Pickil hiet.</l>
<l>Daer een wonder nu es gesciet,</l>
<l>Also ic u sal doen verstaen.</l>
<l>Hi hadde een soch, die wilde gaen</l>
<l>Te bere, also alse zoge plegen.</l>
<l n="4090">Nu hadde dese man .i. hont daer jegen,</l>
<l>Enen bonten, ende oec groet mede,</l>
<l>Ende begonde te speelne ende dede</l>
<l>Metter zoch oft waer een beer,</l>
<l>Entie zoch verdroech haer zeer</l>
<l n="4095">Ende liet den hont met haer dit doen.</l>
<l>Dicke hebben si des geploen,</l>
<l>Dattie van den huus hebben gesien,</l>
<l>Ende si lietent also gescien,</l>
<l>Ende hadden haer spel ende haer buerde,</l>
<l n="4100">Dat dus die hont die soch voerde.</l>
<l><pb n="2,393"/> Ten lesten so lieten si dese dinc.</l>
<l>Ende die zoch vanden hont ontfinc,</l>
<l>So datsi van hem werd in drachten,</l>
<l>Ende [die] zoch also haer geachten</l>
<l n="4105">Gelijc dat zoge te dragen plien.</l>
<l>Ende alse die tijt quam van dien,</l>
<l>So bracht si .v. saken vort,</l>
<l>Daer wonder af te secgen word.</l>
<l>Want die worp die si werp ginder,</l>
<l n="4110">Daer vive was onder, mere ende minder,</l>
<l>Ward selsen tanesien sere.</l>
<l>Vore die muel was min no mere</l>
<l>Dan die selve hont gedaen,</l>
<l>Daer ic hier vore af dede verstaen,</l>
<l n="4115">Entie hals, toten rugge toe,</l>
<l>Geleec den hont wel alsoe,</l>
<l>Bede van gedane ende van hare</l>
<l>Gelekense den hont openbare.</l>
<l>Met ogen, met mulen, met nese, met horen</l>
<l n="4120">Ende oec die vorste voete voren</l>
<l>Waren gelijc den hont gedaen,</l>
<l>Ende geclaud oec, sonder waen,</l>
<l>Ende getant warense mede,</l>
<l>Gelijc nader honde sede,</l>
<l n="4125">Dit strecte toten rugge daer.</l>
<l>Ende achterwaerd, overwaer,</l>
<l>Dattie vorme, sonder waen,</l>
<l>Na dat die soch was [gedaen],</l>
<l>Geborstelt, gehart in scine</l>
<l n="4130">Alse .i. verken pleget te sine,</l>
<l><pb n="2,394"/> Ende den stert oec alsoe,</l>
<l>Ende sine achterste voete daertoe</l>
<l>Gescepen na der soch wise.</l>
<l>Dit vernamic ende ginc lise</l>
<l n="4135">Tote daer, om dit te siene.</l>
<l>Ende alsic quam te gesciene,</l>
<l>Stont die man ende maecte houde</l>
<l>.i. gracht, daer hijt in graven soude,</l>
<l>Want hi hem sere scaemde des</l>
<l n="4140">Dat dit dus gevallen es,</l>
<l>Ende hi bat mi, dat ict [ver]hale.</l>
<l>Ende noyt sint, vander stont</l>
<l>Dat dit gesciede vanden hont,</l>
<l>Sone voer die man wel van goede,</l>
<l n="4145">Ende ginc hem af, met groten spoede,</l>
<l>Ende werd arm, ende hadde verdriet.</l>
<l>Wat hi dede en besloec hem niet.</l>
<l>Hine ginc ten lesten om sijn broet.</l>
<l>Ic waent God dede om sijn goet.</l>
</div>
<div type="subchapter"><head type="subchapter">Van enen portere ende sinen honde .lvi. </head>
<l n="4150">Int ander jaer, te Diest, gevel</l>
<l>Dat .i. rijc man hadde groet spel</l>
<l>Met .i. hondekijn, dat hi helt.</l>
<l>Het was int hus van selker gewelt.</l>
<l>Dat al moeste doen sinen wille.</l>
<l n="4155">Hen dorste daer niement, lude no stille,</l>
<l>Yet doen dat hem was jegen,</l>
<l>So wale deet die man plegen.</l>
<l><pb n="2,395"/> Hi helset, hi cusset, hi had so lief,</l>
<l>Dat hi hem dede al sijn gerief.</l>
<l n="4160">Hi hadder so groete genoechte mede.</l>
<l>Alsi bi hem was telker stede,</l>
<l>Dat hi alles dinges vergat.</l>
<l>In die kerke oec, daer hi sat,</l>
<l>Quaemt te hem dicke gelopen,</l>
<l n="4165">Ende deden vergeten al sier hopen</l>
<l>Die hi te Godewaerd in die messe</l>
<l>Soude hebben gehad, ende dinckenesse</l>
<l>Te Godewaerd oec mede.</l>
<l>Dese vergat hi altoes ter stede</l>
<l n="4170">Alsi dit hondekijn mochte sien,</l>
<l>So sere setti sijn herte in dien.</l>
<l>Nu geviel den man hier naer,</l>
<l>Dat hi bleef licgende openbaer</l>
<l>In .i. starke siecheit groet.</l>
<l n="4175">Daerom die hont so wee geboet,</l>
<l>Dat hi belde ende jancte.</l>
<l>Daeraf die man hem sere bedancte</l>
<l>Dat dit hondekijn dit seer dreef.</l>
<l>Entie man in dese siecheit bleef</l>
<l n="4180">.i. lange stont, so dat hi starf.</l>
<l>Ende tondekijn altoes verwarf</l>
<l>Dat sijn here was altenen bi,</l>
<l>Alse lange alse levede hi.</l>
<l>Ende doen hi doet was had groet seer,</l>
<l n="4185">Ende croep hem emmer naerre meer,</l>
<l>So datment uudwaerd moeste jagen.</l>
<l>Ende doemen ter kerken soude dragen,</l>
<l><pb n="2,396"/> Volget altenen hulende mede.</l>
<l>Ende daer men groef oec ter stede</l>
<l n="4190">Bleef dat hondekijn op sijn graf</l>
<l>Licgende, dat niement conde bringen af,</l>
<l>Ende lach daer op den dach al dure</l>
<l>Tote inder nacht. Ter selver ure</l>
<l>Geviel dat te Dienst ontstac</l>
<l n="4195">Ende dat daer tvier dede ongemac,</l>
<l>Want daer vele huse verborren.</l>
<l>Ende doe die wachten souden porren</l>
<l>Om die clocke luden te storme,</l>
<l>Sach hi neder, waer menige vorme</l>
<l n="4200">Van groter honden lach opden grave,</l>
<l>Daer ic hier te voren sprac ave.</l>
<l>Dese honde waren groet, swerd, ongehier</l>
<l>Ende uten ogen scoten vier,</l>
<l>So vreselijc ende so clare</l>
<l n="4205">Dattie gene waende openbare</l>
<l>Dattie kerke soude verberren.</l>
<l>Om dit werd die gene in werre,</l>
<l>Ende vervard so sere ter stonden,</l>
<l>Dat hi niet geluden en conde,</l>
<l n="4210">Sonder drie slage en weet viere,</l>
<l>Ende hi bleef licgende sciere</l>
<l>Van vervarnes om dit so groet,</l>
<l>Dat hi binnen der weke bleef doet.</l>
<l>Ende waeraf hem quam, liet hi verstaen</l>
<l n="4215">In sine biechte .i. caplaen,</l>
<l><pb n="2,397"/> Die hem te seggene verboet.</l>
<l>Maer doen die wachter was bleven doet,</l>
<l>So vertellet die caplaen deser gelike</l>
<l>Onder sine gesellen heymelike,</l>
<l n="4220">So dat uutbrac onder die liede.</l>
<l>Maer die portere, dart af gesciede,</l>
<l>Was vorbaer sere vander stat,</l>
<l>Datment niet dorste secgen om dat.</l>
<l>Ghi, heren, ende gi, vrouwen mede,</l>
<l n="4225">Die dese hondekijn hout gerede</l>
<l>Ende daer met drivet so grote [j]oye,</l>
<l>Dat ghi verget alle vernoye,</l>
<l>Ende sprect ende hebt genoechte daermede,</l>
<l>Dat gi verget alle goede sede</l>
<l n="4230">In huus, op straten ende in die kerke,</l>
<l>So dat gi verget alle goede werke.</l>
<l>Deen sprect ten andren openbaer:</l>
<l>"U hondekijn hevet slecht haer,</l>
<l>Heeft hangende oren ende thoeft clene,</l>
<l n="4235">Eest camus ende subtijl die bene?"</l>
<l>"Jaet, ende so wel gescepen,</l>
<l>Ende den lichaem so edelike begrepen,</l>
<l>Hets tscoenste hondekijn dat ic kinne.</l>
<l>Ic secge u oec, dat ict sere minne!"</l>
<l n="4240">"Bi Gode," antword dander echt,</l>
<l>"Dat gijt mint, dats goet recht.</l>
<l>Haddic .i. van dien gelate,</l>
<l>Ic sout lief hebben boven mate."</l>
<l><pb n="2,398"/> Ay, gi vrouwen, ende gi heren,</l>
<l n="4245">Wacht u, dat si u niet verkeren</l>
<l>Gelijc dat dit hondekijn dede</l>
<l>Desen man, daer ic dit af sede,</l>
<l>Want snachts hondekijn verloren ward</l>
<l>Metten groten honden sward,</l>
<l n="4250">Datmen nie wiste waer.</l>
<l>Oec, seitmen heymelike, niet openbaer,</l>
<l>Dat int hondekijn die quade geest was.</l>
<l>Ic gelove vele te bat das,</l>
<l>Om die honde, dier snachts quamen.</l>
<l n="4255">Dus wanic datmet liep tsamen.</l>
</div>
<div type="subchapter"><head type="subchapter">Van ere eyken die men anebede .lvii. </head>
<l>In desen tiden was ganginge mede</l>
<l>Tuscen Zichgem ende Diest der stede</l>
<l>Rechte bi na te middewarde.</l>
<l>Daer dede menich sine bedevarde</l>
<l n="4260">Tot ere eyken, dat si u cont,</l>
<l>Die alse .i. cruse gewassen stont</l>
<l>Met .ii. rayen gaende uut.</l>
<l>Daer menich quam overluut,</l>
<l>Die daer ane hinc scerpe ende staf</l>
<l n="4265">Ende seide dat hi genesen waer daer af.</l>
<l>Som [s]liepense onder den boem.</l>
<l>Dus quam hem voren in haren droem</l>
<l><pb n="2,399"/> Datsi vanden boem genasen.</l>
<l>Aldus so quamen daer die dwasen,</l>
<l n="4270">Ende die waren meest siec vanden rede,</l>
<l>Ende vele verlorne daer optie stede.</l>
<l>Dit duerde wel .i. half jaer,</l>
<l>Sodat menige scerpe hinc daer</l>
<l>Ende menich staf anden boem.</l>
<l n="4275">Selc quam daer, die des nam goem,</l>
<l>Alsoe alsi dronken van Diest quam,</l>
<l>Ende trac sijn swaerd ende werd gram</l>
<l>Ende sloecht al af datter ane hinc.</l>
<l>So quam .i. ander na dese dinc,</l>
<l n="4280">Dien dit dochte herde quaet gedaen,</l>
<l>Ende [h]inc gene futselinge weder saen.</l>
<l>Int leste, also alst soude wesen</l>
<l>So quam .i. cnape onder desen</l>
<l>Boem licgen metten reden,</l>
<l n="4285">Ende heeft anden boem gebeden</l>
<l>Om genesen daer ter stat.</l>
<l>Ende recht in d[a]nder stonde na dat</l>
<l>Quam hem ane een groet dorst,</l>
<l>Ende hiet sinen wive, sonder vorst,</l>
<l n="4290">Datsi hem drinken souden halen.</l>
<l>Si liep an wech, al sonder talen,</l>
<l>In een hus, dat stoet daer an.</l>
<l>Binnen dat dit wijf dus ran</l>
<l><pb n="2,400"/> Om borne, quam .i. wint</l>
<l n="4295">Ende hief den man op omtrint</l>
<l>Ende vordene wech, men wiste waer.</l>
<l>Als[e] dat wijf quam weder daer</l>
<l>Hadsi haren man verloren.</l>
<l>Si liep achter, besiden ende voren</l>
<l n="4300">Ende riep lude haren man.</l>
<l>En bescoet niet wat si ran.</l>
<l>Die man dede noyt sint keer</l>
<l>Ende bleef verloren emmermeer.</l>
<l>Ende noyt sint, ter gere uren,</l>
<l n="4305">Sone dorste niemen aventuren</l>
<l>Dat hi daer onder meer wilde slapen,</l>
<l>Sint dat geviel den cnape.</l>
<l>Hier na inden oest, vorwaer,</l>
<l>Ward .i. groet wint daer naer,</l>
<l n="4310">Sodat coren so uutsloech.</l>
<l>Dese wint dede groet ongevoech:</l>
<l>Hi wayde den wagen averecht</l>
<l>Die opt velt stoeden slecht,</l>
<l>Geladen met corne, vorwaer,</l>
<l n="4315">Sodat wagen ende parde aldaer</l>
<l>Wintelden achtervelde alginder.</l>
<l>Ende die scove mere ende minder</l>
<l>Ronnen som .i. half mile verre.</l>
<l>Dus werd dat coren so daer in werre.</l>
<l n="4320">Dat niemen conde bekinnen tsine.</l>
<l>Selc, dier noyt om dede pine,</l>
<l>Nam sanders coren, alsict vernam,</l>
<l>Dat opt tsine gevlogen quam.</l>
<l><pb n="2,401"/> Mangel hier, mangel daer.</l>
<l n="4325">Daerna quam .i. regen swaer,</l>
<l>Die noch dede meer ongevoech,</l>
<l>Die al dat coren in deerde sloech.</l>
<l>Dit was tusscen Halen ende Arscot</l>
<l>Dat geviel dit sware lot.</l>
</div>
<div type="subchapter"><head type="subchapter">Van enen wive die ons heren teken hadde .lviii. </head>
<l n="4330">Te desen tiden, int lant van Loen,</l>
<l>Gesciede oec .i. wonderlike doen.</l>
<l>In .i. dorp, dat Kermte hiet,</l>
<l>Woende .i. joncfer, daer men an siet</l>
<l>Ende scouwen mochte al openbaer</l>
<l n="4335">Ons heren teken an voete an haer.</l>
<l>Dit sach menich ende becande,</l>
<l>Ende werd mare achter lande.</l>
<l>Som seidense al openbare</l>
<l>Dat .i. godelijc teken ware,</l>
<l n="4340">Ende som seidense oec daer mede</l>
<l>Dat waer een bedriegelijchede.</l>
<l>Die liede die daer woenden omtrent</l>
<l>En hilden niet af .i. twint,</l>
<l>Maer liede die van verre quamen,</l>
<l n="4345">Hilden hem sere daer an te samen.</l>
<l>Daer plach te comen .i. legaet</l>
<l>Emmer tsjaers, die al haren staet</l>
<l>Wiste ende al haren gront.</l>
<l>Hi sach daer oec somege stont</l>
<l n="4350">Van tgoets Vridages, sonder sage,</l>
<l>Tote dat quamen die tsinxen dage.</l>
<l>Geproeft was si menige stont,</l>
<l>Daer men af seide ende maecte cont</l>
<l>Datmense gewarech vant in al.</l>
<l n="4355">Om dit mense te bat geloven sal.</l>
<l>Dit hebbic vonden int openbare,</l>
<l>In weet nemmeer te seggen van hare.</l>
<l>Tusscen Tricht ende Aken der stede</l>
<l>Ende tot Coelne treckende mede,</l>
<l n="4360">So gesciede .i. tempeest swaer.</l>
<l>Want inden winter reinet daer</l>
<l>So sere, ende so lange stonde,</l>
<l>Dattie eerde werd toten gronde</l>
<l>So moderechtech ende so slijc,</l>
<l n="4365">Dat noyt man sach dies gelijc.</l>
<l>Ende alst quam te somer werd,</l>
<l>Waest so droge ende daerde so herd,</l>
<l>Dat niemen gesamenne conde.</l>
<l>In [L]oreine, ter selver stonde,</l>
<l n="4370">Was doe ene sterfte groet,</l>
<l>Daer bleef menich mensce doet.</l>
<l>.i. meester hieromme hadde daer</l>
<l>Die clerke groet geruchte vorwaer,</l>
<l>Al Vrancrike dore over al</l>
<l n="4375">Werd in die scole groet gescal.</l>
<l>Dit duerde daer ylanc so mere.</l>
<l>Dit moeste namaels beteren sere</l>
<l>Die coninc, want die met hem waren</l>
<l>Onthouden ende bi hem varen</l>
<l n="4380">Hadden gedaen dese daet.</l>
<l>Hieromme hem te beterne staet.</l>
<l>Het was oec gebetert, lude ende stille,</l>
<l>Rechte na der clerke wille.</l>
<l>In desen tiden oec so ward</l>
<l n="4385">In huwelijc die coninc Edeward</l>
<l>An coninc suster van Vrancrike.</l>
<l>Ende hier mede werd oec die gelike</l>
<l>Die pays tusscen hem gemaect</l>
<l>Ende worden aldus te gader gesaect.</l>
<l n="4390">Van derre joncfer hadde sint</l>
<l>Die coninc Edeward een kint.</l>
</div>
<div type="subchapter"><head type="subchapter">Van dien van Awa[n]s ende die van Waer(l)oes .lix. </head>
<l>Doemen screef ons heren jaer</l>
<l>.xiii. [hondert], gesciede int jaer</l>
<l>Daervore, inden somer, recht</l>
<l n="4395">Bi Geludeke .i. groet gevecht</l>
<l>Vandien van Awenes ende van Waer(l)oes.</l>
<l>Die here van Awans wille altoes</l>
<l>Die van Waer(l)oes al bederven,</l>
<l>Ende hadde doen maken, te derre bederven,</l>
<l n="4400"><pb n="2,404"/> Bollen, daer hi soude mede</l>
<l>Tcoren opt velt ter selver stede</l>
<l>Al ontwee breken gereet.</l>
<l>Doe die here van Waer(l)oes dit weet,</l>
<l>Ontboet hi sine liedekijn saen</l>
<l n="4405">Ende liet hem dese dinge verstaen,</l>
<l>Ende seide: "Beneemt hi dus onse coren,</l>
<l>So bliven wi tachter ende verloren,</l>
<l>Maer wildi mi helpen in rechter trouwen,</l>
<l>Ic sal den here van Awans bescouwen</l>
<l n="4410">Ende wederstaen eer hi dit doet.</l>
<l>Gene liedekijn antwerden metter spoet,</l>
<l>Ende hebben daer met hem gesworen.</l>
<l>Si seiden: eer si haer coren verloren,</l>
<l>Si soudent al eer aventuren,</l>
<l n="4415">Ende haer lijf setten in sware curen.</l>
<l>Dus sijn metten heren gedregen,</l>
<l>Dat si haer lijf willen setten daer jegen.</l>
<l>So wapenden hem so si best mochten.</l>
<l>Grote colven si sciere brochten</l>
<l n="4420">Met groten bollen gepint voren.</l>
<l>Dus reet die here van War(el)oes voren</l>
<l>Ene grote delle daer coren om lach,</l>
<l>So datmen niet comen sach,</l>
<l>Ende die coddenaren volgeden na.</l>
<l n="4425">Sonder geluut, alsict versta,</l>
<l>Quamense dus al onversien</l>
<l>Optie ander, die haer e[n]gien</l>
<l><pb n="2,405"/> Hadden gemaect, daer si ter stede</l>
<l>Dat coren gevelt souden hebben mede.</l>
<l n="4430">Doen deen den andren heeft versien,</l>
<l>Daer ne was geen achtersien,</l>
<l>Si reden te gader met haren orssen.</l>
<l>Die coddenars volchden inder porssen</l>
<l>Ende sloegen ende staken die orsse doet,</l>
<l n="4435">Sodat die ander moesten te voet.</l>
<l>Ende doen si te voet dus waren gestaen,</l>
<l>Was die strijt herde saen gedaen,</l>
<l>Want die here van Awans</l>
<l>Werd doet geslegen. Daerna thans</l>
<l n="4440">Was die strijt saen gehent,</l>
<l>Want dander vloen, ende sijn kint</l>
<l>Werd herhaelt ende oec geslegen,</l>
<l>Dus misten daer des zegen.</l>
<l>Binnen desen quam groet geluut</l>
<l n="4445">Te Ludeke, daer menich trac uut,</l>
<l>Wel gewapent ende wel gereden.</l>
<l>Daer werd groet geruchte inder steden,</l>
<l>Deen reet voren ende dander naer,</l>
<l>Maer eersi comen conden daer,</l>
<l n="4450">So was die strijt algader leden,</l>
<l>Ende die van Waer(l)oes waren gereden</l>
<l>In haer behout, eer si daer quamen.</l>
<l>In desen strijt, als wijt vernamen,</l>
<l>Hadde die van Awans scade groet:</l>
<l n="4455">Daer bleven .xxi. parde doet</l>
<l>Binnen .i. herde corter stont.</l>
<l>Daer waren oec liede .i. deel gewont,</l>
<l><pb n="2,406"/> Maer die [v]an Waer(l)oes was noyt een,</l>
<l>No man, no perd gequets negeen.</l>
<l n="4460">Men droech den here van Awans enwegen,</l>
<l>Die van Ludeke thuswaerd dregen,</l>
<l>Entie vede werd swaer ende groet,</l>
<l>Daer sijn sint liede ombe bleven doet.</l>
<l>Int ander jaer ward grote vaerd</l>
<l n="4465">Om aflaet te Romenwaerd,</l>
<l>Wantmen seide doe al openbare</l>
<l>Dat groet aflaet daer ware,</l>
<l>Omdat men .xiii. [hondert] jaer screef.</l>
<l>Op desen wech oec menich bleef</l>
<l n="4470">Doet, van onganser spisen.</l>
<l>Dese vard horic lettel prisen</l>
<l>Vanden genen die daer waren.</l>
<l>Hieraf te spreken latic varen,</l>
<l>Ende sal van hertoge van Brabant</l>
<l n="4475">Al lettel daden doen becant.</l>
</div>
<div type="subchapter"><head type="subchapter">Hoe die hertoge Mechgelen belach .lx. </head>
<l>Doemen screef .xiii. [hondert] jaer</l>
<l>Ende .iii., so werd openbaer</l>
<l>Een grote orloge in Brabant.</l>
<l>Want die van Mechgelne willen die hant</l>
<l n="4480">Keren ende Brabant ontsecgen.</l>
<l>Hier ombe wildet die hertoge belecgen,</l>
<l><pb n="2,407"/> Als hi oec dede met groten here.</l>
<l>Die van Loven ende Brusele quam ter were.</l>
<l>In dene side, met menigen dorpe,</l>
<l n="4485">Ende belagent so na, datmen haer worpe</l>
<l>Wel met enen stene, Godweet.</l>
<l>Daer lagensi lancs ende breet</l>
<l>Van Brucelporte tote Hanswijc.</l>
<l>Die van Antwerpen des gelijc</l>
<l n="4490">Lagen bander side, met menigen man,</l>
<l>Die hem uten lande van [Rien] quam an,</l>
<l>Entie van Liere ende daer omtrent</l>
<l>Van tot Opberge waren gesent</l>
<l>Die kempen der Kempen, dat verstaet wel.</l>
<l n="4495">Ende dat dit orloge dus gevel,</l>
<l>Dat was opten goeden Vridach</l>
<l>Datmen Mechgelen dus belach.</l>
<l>Nu liep die Dele tusscen dit here,</l>
<l>Sodat elc in sinen were</l>
<l n="4500">Licgen moeste ende niet comen mochte</l>
<l>Al ware dathem yewent dochte,</l>
<l>Dus moesten versceden wesen.</l>
<l>Nu geviel binnen desen</l>
<l><pb n="2,408"/> Dat .i. pays werd geroepen</l>
<l n="4505">Ende al die wile behendelike uutslopen,</l>
<l>Die van Mechgelne, bander side,</l>
<l>tAntwerpenwaerd, die vanden stride,</l>
<l>Niet en wisten, noch hadden hoede,</l>
<l>Want si waenden oec inden moede</l>
<l n="4510">Alse van payse seker gedaen.</l>
<l>Dus wordense bedrogen op dese waen,</l>
<l>Doch wederstoedense dat conroet,</l>
<l>Maer daer bleef her Geraerd doet,</l>
<l>.i. ridder, een stout joncman,</l>
<l n="4515">Want hi hem int eerste quam an</l>
<l>Eer die ander gereet waren</l>
<l>Doch moestense weder in varen</l>
<l>Ende sloten haer porten daer ter stonde.</l>
<l>Dit was recht een Paschavonde.</l>
<l n="4520">Si reden som tot biden porten.</l>
<l>Daer quam selc op andren horten</l>
<l>Van onsen lieden, alsmen daer</l>
<l>Udwaerd scoet dorden vaer.</l>
<l>Som tiden liepen daer .i. groet geluut:</l>
<l n="4525">Die van Mechgelne trocken uut.</l>
<l>Maer inne wane niet dat sijs wille</l>
<l>Hadden enige stont, lude of stille,</l>
<l>Want .i. tant jegen al .i. lant</l>
<l>Ute trecken waer groet pant.</l>
<l n="4530"><pb n="2,409"/> Si hadden gehadt oec vrese mere,</l>
<l>Maer si getroesten hem herde sere</l>
<l>Opt lant van Ludeke, want daer binnen</l>
<l>Was .i. here, die dede bekinnen,</l>
<l>Dattie van Ludeke souden comen</l>
<l n="4535">Entie stat hulpen begomen.</l>
<l>Maer weet dat wel overwaer</l>
<l>Hi wilde selve wesen van daer.</l>
<l>Mi wondert oec sere van vroeden lieden</l>
<l>Hoe si wilden dit bedieden,</l>
<l n="4540">In wat manieren ende oec hoe,</l>
<l>Hoe die van Ludeke soude comen toe</l>
<l>Om hem enige hulpe te doene.</l>
<l>En wistense niet dat menich coene</l>
<l>Serjant in Brabant was geseten,</l>
<l n="4545">Eer die van Ludeke die verbeten</l>
<l>Ende dor shertogen lant souden siden,</l>
<l>Het souden oec vele dage liden.</l>
<l>Int leste, als opten Paeschavont,</l>
<l>Geboet die hertoge ter selver stont</l>
<l n="4550">Datmen opbrake ende voer van daer.</l>
<l>Men souds anders begaden daer naer.</l>
<l>Dus trocken daer elc thuswaerd saen</l>
<l>Ende lieten Mechgelne aldus staen.</l>
</div>
<div type="subchapter"><head type="subchapter">Hoe men verboet datmen geen goet in Mechelne liet comen .lxi. </head>
<l>Doen si van Mechlen waren gesceden,</l>
<l n="4555">Dede die hertoge saen gereden</l>
<l>S[o]udeniere ende deedse leggen</l>
<l>Te Vilvorden, om dus wederseggen</l>
<l><pb n="2,410"/> Dien van Mechgelle haer utvaerd.</l>
<l>Int ander side oec, te Lovenwaerd</l>
<l n="4560">Omtrent Meerbeke, optien pas,</l>
<l>Daer lager oec, die wachten das</l>
<l>Oft die van Mechgelen yet uutquamen.</l>
<l>Bander side Mechgelne, als wijt vernamen</l>
<l>Lagen s[o]udeniere, die die stede</l>
<l n="4565">Wachten van uut verne ende oec mede</l>
<l>Dat daer niemen soude varen in,</l>
<l>Die hem soude bringen enich gewin.</l>
<l>Dus waest in allen siden beset</l>
<l>Van Paschen tote tSinxen met.</l>
<l n="4570">Eens waren si uut gevaren,</l>
<l>Recht te Hofstadenwaerd twaren,</l>
<l>Ende hadden hem vermeten dat</l>
<l>Tot Lovene, te verne ander stat,</l>
<l>Ende al te haelne datsi vonden,</l>
<l n="4575">Wat datsi bevaren conden.</l>
<l>Doen si dus uut waren gevaren,</l>
<l>Wordens een lettel liede gewaren,</l>
<l>Niet si .xl., dat wel verstaet.</l>
<l>Dese maecten .i. stout gelaet</l>
<l n="4580">Ende .i. geruchte herde groet.</l>
<l>Ende reden dus op geen conroet</l>
<l>Dat uute Mechgelne was getogen,</l>
<l>Dat daer sceen also vermogen</l>
<l><pb n="2,411"/> Oft soude varen daret wilde</l>
<l n="4585">Beide met spere ende met scilde.</l>
<l>Alse saen alsi hebben verhord</l>
<l>Tgeruchte, nochtan datsi niema[n] vort</l>
<l>Comen en sagen, gingense vlien</l>
<l>Watsi mochten, ende mettien</l>
<l n="4590">Somech, die wel gereden was daer,</l>
<l>Drie ofte .iiii. quamen hem so naer,</l>
<l>Datsi riepen: "Gi blivet gevaen!</l>
<l>Slaet doet! vanc! laets niet ontgaen!"</l>
<l>Dus versagense so die viere,</l>
<l n="4595">Dat an Hofstaden, an die riviere,</l>
<l>Daer die brugge over den vlos,</l>
<l>So sere drongen, eersi daer los</l>
<l>Over die brucge comen conden,</l>
<l>Datter int water vielen ter stonden,</l>
<l n="4600">Die ute moesten swimmen dare.</l>
<l>Haer gesellen namen qualijc ware,</l>
<l>Want si lietense daer mettien</l>
<l>Ende ginge vaste vlien mettien,</l>
<l>Oft si mochten quamen uut.</l>
<l n="4605">En horde nieman selc geluut,</l>
<l>Noch so grote ene scoffiringe,</l>
<l>Alsi daer hadden onderlinge,</l>
<l>Daer cume si .xl. volgeden nare.</l>
<l>Si quamen int stat met groten vare,</l>
<l n="4610">Alse of si alle herteloes waren.</l>
<l>Noch gevielen hier utvaerde [n]aren.</l>
<l><pb n="2,412"/> Si ware tot S[e]emse .i. werf comen</l>
<l>Ende asselgierden den tor, hebbic vernomen,</l>
<l>Maer niet lanc was daer haer dagen,</l>
<l n="4615">Want die te Vilvorden lagen</l>
<l>Trockense daerwaerd. Doen keerdense weder</l>
<l>In haer stat. Dus op ende neder</l>
<l>Proefden si hem, hebbic beseven,</l>
<l>Maer si werden weder in gedreven.</l>
<l n="4620">Dus duerde dit tot tSinxen toe</l>
<l>Datsi [l]agen besloten alsoe.</l>
<l>Die wege alle groet ende smal</l>
<l>Die daer gingen, waren al</l>
<l>Met gerse, met crude overgaen,</l>
<l n="4625">Als ofter noyt wech hadde gestaen.</l>
<l>Om tSinxenen begonsten haer spise</l>
<l>So nauwen in allen wise,</l>
<l>Ende haer belof faelgierde oec mede,</l>
<l>Dattie van Ludeke daer ter stede</l>
<l n="4630">Hem geloefden, ende om dese dingen</l>
<l>Si menigen raet anevingen.</l>
<l>Daer was ene, die de Tobbere hiet,</l>
<l>Daers vele anginc, dat hi riet.</l>
<l>Enen raet hebben si nu vonden.</l>
<l n="4635">Dien salic u secgen nu ter stonden.</l>
</div>
<div type="subchapter"><head type="subchapter"><pb n="2,413"/> <hi rend="bold">Hoe die van Mechgelne uuttrocken .lxij. </hi></head>
<l>Na desen worden te rade des</l>
<l>Die van Mechgelne, sijt seker des,</l>
<l>Datsi ut willen trecken</l>
<l>Ende hem tAntwerpen willen recken</l>
<l n="4640">Met starken scepen uter Dele.</l>
<l>Dies was daer ut gesocht nu vele</l>
<l>Die dese bederve nu doen soude.</l>
<l>Met bliscepen, met groter vroude,</l>
<l>Manden si die scepe ginder.</l>
<l n="4645">Sine dochten hem genen hinder,</l>
<l>So wel waren haer scepe bewaerd.</l>
<l>Daer was een scip in die vaerd,</l>
<l>Dat boven die ander ginc wel hoge,</l>
<l>Dit was gemaect jegen al orloge</l>
<l n="4650">Ende voersien achter ende voren.</l>
<l>Niemen, waendensi, dathem toren</l>
<l>Ofte scade soude connen doen.</l>
<l>Hier in was die [T]obbe[re] ende ander baroen,</l>
<l>Die vorbaerste wilden wesen daer.</l>
<l n="4655">Ute trecken si daer naer</l>
<l>In dier maniere, oft si souden</l>
<l>Dwingen alle die si wouden.</l>
<l>Oec mochten sijt daer al sconfieren</l>
<l>Tote Antwerpen, tote optie rivieren,</l>
<l n="4660">Quinsiquans: nu bringe wijt al</l>
<l>Dat wi vinden groet ende smal.</l>
<l><pb n="2,414"/> Grote beroemlike worde</l>
<l>Men daer onder hem secgen horde,</l>
<l>Die [T]obbere sprac so hoge tale</l>
<l n="4665">Ende so stoute, datmen waende wale,</l>
<l>Dat hise alle allene soude dwingen,</l>
<l>Die hi vonde ende vor hem bringen.</l>
<l>Oec seidemen dat hi had vermeten</l>
<l>Hi soude van enen hertoge eten,</l>
<l n="4670">Die oec soude sijn gebraden.</l>
<l>Dat dese mochte comen te genaden</l>
<l>Sint doen hi was gevaen,</l>
<l>Dat heeft mi wonder, sonder waen.</l>
<l>Nu sijn dese scepe vort comen,</l>
<l n="4675">Entie van Antwerpen hebben vernomen</l>
<l>Ende rechten scepe opter werp,</l>
<l>Die nutte waren in dit bederp</l>
<l>Ende vaste ende starc. Ende daerwaerd saen</l>
<l>Met vromen cnapen, sonder waen,</l>
<l>Ende ontmoeten die onder wegen,</l>
<l>Die van Mechgelne, die daerwaerd cregen,</l>
<l>Die quamen gevaren met groter vlagen,</l>
<l>Alse lange alsi niemen sagen.</l>
<l>Maer doensi die scepe dus sagen comen</l>
<l n="4685">Faelgierden therte daer hem somen,</l>
<l>Oec wildense wel overwaer</l>
<l>Datsi niet waren comen daer.</l>
<l>Dus begonden gene scepe naken,</l>
<l>Ende men sloech daer in met haken</l>
<l n="4690">Ende trocken deen ten andren ward,</l>
<l>Ende gingen daer slaen ongespard</l>
<l><pb n="2,415"/> Ene grote porsse ende ene st[a]rke.</l>
<l>Dat grote scip, dat grote barke,</l>
<l>Die van Mechgelne daer was comen,</l>
<l n="4695">Werd getrocken van hem somen</l>
<l>Ten ondiepen weerd, so dat conde</l>
<l>Niegeren comen optie stonde.</l>
<l>Liede oec die woenden daerbi</l>
<l>Ende tgeluut horden ende tgecri,</l>
<l n="4700">Quamen daerwaerd ende stoeden in staden</l>
<l>Dien van Antwerpen. Dus worden verladen</l>
<l>Die van Mechgelne ende worden gevaen.</l>
<l>So sijn si oec daer ontgaen,</l>
<l>Die in dappere scepen waren</l>
<l n="4705">Ende sijn te Mecgelnewaerd gevaren,</l>
<l>Ende lietent weten(t) die vander stede.</l>
<l>Om dit ward ginder groet gecri.</l>
<l>Hen dochte nu wel datsi hierbi</l>
<l>In hant souden moeten vallen.</l>
<l n="4710">Haer grote word, haer grote eallen,</l>
<l>Ward nu altemale gecest.</l>
<l>Dat smeken donct hem wesen best,</l>
<l>Alst oec es, weet dat wel.</l>
<l>Die van Antwerpen hadden groet tspel</l>
<l n="4715">Met haren gevangen ende keerden omme.</l>
<l>Si swegen nu recht alse stomme</l>
<l>Die daer voren so coene scenen,</l>
<l>Dat sijt al wilden verbenen.</l>
<l><pb n="2,416"/> Die [T]obbere, met sinen gesellen stout</l>
<l n="4720">Ic wane hi nu silentie hout,</l>
<l>Ende sprect sine vemen onder sinc tande.</l>
<l>Haddi alse wel geroerd sine hande</l>
<l>Ende den arm int gevechte,</l>
<l>Alsi siere tonge hadde plechte</l>
<l n="4725">Eer hi daer te stride in quam,</l>
<l>Hi maecte den menigen gram,</l>
<l>Want hi had al verslegen</l>
<l>Dat hem waren comen jegen,</l>
<l>So mocht hi ende sine gesellen twaren</l>
<l n="4730">Weder thus wesen gevaren.</l>
</div>
<div type="subchapter"><head type="subchapter">Hoe die pa[y]s was gemaect jegen den hertoge .lxiii. </head>
<l n="4740">Nu hort vort van desen doene,</l>
<l>Hoe gemaect werd die soene</l>
<l>Tuscen den hertoge entie stede.</l>
<l>Daer werd gegeven saen .i. vrede</l>
<l>Dat deen ten andren moehte varen</l>
<l n="4745">Om haer dinge doen verclaren</l>
<l>Dat si wilden nu anevaen.</l>
<l>Haer liede, die daer sijn gevaen,</l>
<l>Soudensi herde gerne gewinnen</l>
<l>Wisten sijs hoe beginnen.</l>
<l n="4750">Hieraf werd geleit .i. dach,</l>
<l>Hoement den hertoge beteren mach</l>
<l><pb n="2,417"/> Van datsi op hem hebben gedaen.</l>
<l>Dier tuscen gingen, ordineerden saen</l>
<l>Wat die van Mechgelle doen moeten</l>
<l n="4755">Daer si den hertoge mede boeten:</l>
<l>Irst bekinden si daer sijn recht.</l>
<l>Datsi [in] orloge waren sculder echt</l>
<l>Te varne daerwaerd dat hi vore.</l>
<l>Ende daer sijn ander steden worden in rore,</l>
<l n="4760">Daer moesten si alle varen mede,</l>
<l>Ende geloefdent bi sekerhede.</l>
<l>Dit bekinden si hem daer al fijn,</l>
<l>Oec dat die vischemarct waer sijn,</l>
<l>Ende si wildene hebben tenen here,</l>
<l n="4765">Dit bekinden si hem daer mere.</l>
<l>Dit besekerdense hem aldaer</l>
<l>Ende vele stucken overwaer,</l>
<l>Diesi onlange selen houden.</l>
<l>Welc tijd dat si yet vercouden,</l>
<l n="4770">So selen sijs al ave gaen</l>
<l>Ende .i. ander here ontfaen.</l>
<l>Sine mickens niet al, overwaer,</l>
<l>Al huldensi hem .iii. werf op .i. jaer.</l>
<l>Datsi den hertoge nu daden ere,</l>
<l n="4775">Dat dede bedevard groet ende sere,</l>
<l>Want si niet vorder comen mochten.</l>
<l>Dese dinge si vaste ondersochten</l>
<l><pb n="2,418"/> Ende oec so was daer wel besproken</l>
<l>Dat die veste soude sijn te broken,</l>
<l n="4780">So datmer mochte in allen siden</l>
<l>Over gaen ende over riden.</l>
<l>Gelijct dat waer .i. slecht land.</l>
<l>Hier met wordensi te delivereert thant</l>
<l>Die gevangene, ongescaedt</l>
<l n="4785">Van haren live. Doe dit gestaedt</l>
<l>Vaste was in beden siden,</l>
<l>Doen dede die hertoge ten selven tiden</l>
<l>Den dorplieden gebieden daer,</l>
<l>Die optie .iii. milen woenden naer,</l>
<l n="4790">Datsi te Mechgelne trecken saen</l>
<l>Entie veste slechten gaen.</l>
<l>Daer quamen die dorpliede, godweet,</l>
<l>Ende slichten an die veste gereet.</l>
<l>Bi selker porten maecten si .i. gat,</l>
<l n="4795">Daer men wel riden mochte dor dat.</l>
<l>Ende hierbinnen dat dit gesciede,</l>
<l>Dat aldus slichten die liede,</l>
<l>So werd gemanselt heymelike,</l>
<l>Datmen dit slichte oec haestelike,</l>
<l n="4800">Ende dat sijt weder maecten daer naren</l>
<l>Die gate, die daer te broken waren.</l>
<l>Om gelt waest daer gepoent al,</l>
<l>Dat Brabant namaels rouwen sal.</l>
<l>Hiermet werd .i. inde des.</l>
<l n="4805">Nu hort wat sint gesciet es.</l>
</div>
<div type="subchapter"><head type="subchapter"><pb n="2,419"/> <hi rend="bold">Hoe die van Ludeke op Brabant quamen, ende gesconfiert worden .lxiiij. </hi></head>
<l>Inden oest, recht na dit,</l>
<l>Worden die van Ludeke sere verhit</l>
<l>Op Brabant, ende waren uutgetogen</l>
<l>Met herecracht also vermogen,</l>
<l n="4810">Datsi quamen ende bernden opt lant.</l>
<l>Si daden stoten anden cant,</l>
<l>Maer niet verre dorstensi comen</l>
<l>Binnen lants, hebbic vernomen.</l>
<l>Si gelieten hem daer openbaren,</l>
<l n="4815">Dat si souden tot Loven varen,</l>
<l>Ende al afdoen, dat si vonden,</l>
<l>Ende verbernen toten gronden,</l>
<l>Hen dochte datsi gewelder waren.</l>
<l>Die hertoge, die dit vernam twaren,</l>
<l n="4820">Geboet herevard in sijn land,</l>
<l>In stede, in dorpe alte hand,</l>
<l>Ende heeft vergadert .i. groet here,</l>
<l>So datmen seide, datmen noyt ere</l>
<l>So sconen here in Brabant vernam,</l>
<l n="4825">Alse nu metten hertoge quam</l>
<l>Die van Mechele clein ende groet</l>
<l>Waren nu uut te derre noet.</l>
<l>Men seide, datsi allene mochten</l>
<l>Hebben jegen .i. lant gevochten,</l>
<l n="4830">Maer niet wel, dat verstaet,</l>
<l>Betroude men hem van ouder daet,</l>
<l>Ende had gegaen ten vechten waerd,</l>
<l>Men hadse vore geset in ruwaerd.</l>
<l>Dus quam die hertoge vortgetogen,</l>
<l n="4835">Alse .i. prinsen wel vermogen,</l>
<l>Ende trac vaste metter vard</l>
<l>Daer dLucsce here lach gescard.</l>
<l>Ende alse vollicke alsmen dat vernam,</l>
<l>Dattie hertoge dus vermogen quam,</l>
<l n="4840">Vloe alt there, dat ginder lach,</l>
<l>Sonder stoet ende sonder slach.</l>
<l>Die gene die daer woenden omtrent</l>
<l>En wisten hier niet af .i. twent,</l>
<l>So heymeliken slopen van daer.</l>
<l n="4845">Si waenden wel overwaer</l>
<l>Dat achterwaerd waer getogen,</l>
<l>Om in haer lant te sine vermogen,</l>
<l>Ende datsi daer om beiden souden</l>
<l>Des hertogen, ende daer striden wouden.</l>
<l n="4850">Doen die hertoge ginder es comen,</l>
<l>Daer si haer lichte hadden vernomen,</l>
<l>Voer hi over, ins biscops lant.</l>
<l>Hem en conste niemen, doen becant</l>
<l>Ware, dat hem henen quam.</l>
<l n="4855">Die hertoge voer vort tes hi vernam</l>
<l>Dat henen was siere varde.</l>
<l>Daer lach die hertoge optie warde</l>
<l>Met al sinen volke in haer lant,</l>
<l>Ende woeste tcoren en[de] stichte brant,</l>
<l n="4860"><pb n="2,421"/> Ende nam, al dat hi wilde, ende vinc.</l>
<l>Daer seide niemen tsiere dinc.</l>
<l>Si voeren daer weder ende vort,</l>
<l>Ende hebben daer dlant sere gestort,</l>
<l>Maer niement quam, dient wilde berechten,</l>
<l n="4865">Noch jegen hem yet wilde vechten.</l>
<l>Ende alsi daer dus hadde gelegen,</l>
<l>Ende hem niemen quam daer jegen,</l>
<l>Dedi sine liede daer opbreken</l>
<l>Ende seide datsi thuswaerd streken</l>
<l n="4870">Die grave van Loen ende ander heren,</l>
<l>Eerse die hertoge dus dede keren,</l>
<l>Hadden om den pays gesproken,</l>
<l>So dat orloge werd te broken.</l>
<l>Maer dit bleef al te niewete daer,</l>
<l n="4875">Ende Brabant den hertoge aldaer naer,</l>
<l>Dat hem geloeft was, Godweet.</l>
<l>Om dit dede die hertoge gereet</l>
<l>In Haspegouwe, telker stat,</l>
<l>Daer die van Ludeke hadden wat,</l>
<l n="4880">Waest van renten, waest van corne,</l>
<l>Hi deed utderscen, tharen torne,</l>
<l>Ende naemt over sijn belof.</l>
<l>Hieraf was grote clage in thof,</l>
<l>So datsi met gemeinen rade</l>
<l n="4885">Met banne wisten wreken haer scade,</l>
<l>Ende senden hier uut tot Loven saen</l>
<l>Ende wilden t[la]nt met banne beslaen,</l>
<l>Ende datmen cesseren soude om dat.</l>
<l>Des was onwillich lant ende stat.</l>
<l n="4890"><pb n="2,422"/> Si namen metten hertoge raet,</l>
<l>Die dit algader wederstaet,</l>
<l>Ende appelleerde te Rome in thof</l>
<l>Ende betogede daer sijn belof.</l>
<l>Dus duerde dit meer dan .ii. jaer,</l>
<l n="4895">Dat hijt al nam openbaer.</l>
<l>Dattie canoenke [hadden] in Brabant.</l>
<l>Oec was mi tenen tide cant,</l>
<l>Dat viande quamen van deser onminne,</l>
<l>Dat eens quam te Loven binnen</l>
<l n="4900">Een mudde corens op .i. dach,</l>
<l>.xv. soler nam af den slach.</l>
<l>Int leste bleeft al over niet,</l>
<l>Die gene dier af hadden verdriet.</l>
<l>Haddent hem sonder waen.</l>
<l n="4905">Nu willic weder te Vlaendren gaen,</l>
<l>Ende vort u doen verstaen ende becant</l>
<l>Hoe sijt besochten doe Zeelant.</l>
</div>
<div type="subchapter"><head type="subchapter">Hoe her Jan van Namen ende her Gy in Zeelant trocken met here .lxv. </head>
<l>Doemen screef ons heren jaer</l>
<l>.xiii. [hondert] ende .iii. daer naer,</l>
<l n="4910">So voer mijn her Jan van Namen</l>
<l>Ende mijn her Gye beide te samen</l>
<l>Met enen here in Zeelant</l>
<l>Om te winnen dat te hant.</l>
<l><pb n="2,423"/> Ende doen si daer in trecken wilden,</l>
<l n="4915">Waren daer jegen. met pieke, met scilden,</l>
<l>Zelanders oec comen ter were,</l>
<l>In Walgrenlant, op dat [v]ere.</l>
<l>Daer vacht jegen haer Jan van Namen</l>
<l>Metten genen die met quamen.</l>
<l n="4920">.i. groet strijt was daer verheven.</l>
<l>Daer was ontfaen ende gegeven</l>
<l>Menich slach in corter ure.</l>
<l>Doch geviel die aventure</l>
<l>Metten Vlamingen, dat verstaet,</l>
<l n="4925">So dat al in hant gaet</l>
<l>Dat jegen hem daer was comen.</l>
<l>Een ander strijt hadde genomen</l>
<l>Mijn her Gy, ende opten selven dach</l>
<l>tArnemude die strijt lach.</l>
<l n="4930">Dien verwan oec mijn her Gy.</l>
<l>Van den Voren trocken sy,</l>
<l>Bede mijn her Gy ende Jan,</l>
<l>Te Middelborch ter porten an</l>
<l>Ende wilden belecgen daer.</l>
<l n="4935">Doen werd binnen groet die vaer,</l>
<l>So dattie jonge grave van Hollant,</l>
<l>Die nu grave daer es becant,</l>
<l><pb n="2,424"/> Binnen was. Dor vrese twaren</l>
<l>Lieten mijn her Gi uutvaren,</l>
<l n="4940">In sijn behout, int lant. Daerna</l>
<l>So ginc al Zelant, alsict versta,</l>
<l>Mijn her Gi doe in hant.</l>
<l>Dus so haddi al dat lant,</l>
<l>Sonder Zierechzee die port.</l>
<l n="4945">En wilden met hem niet acort</l>
<l>Houden, noch hem oec opgeven,</l>
<l>Sine worder anders toe bedreven.</l>
<l>Om dit so es daer jegen comen</l>
<l>Mijn her Gi, hebbic vernomen,</l>
<l n="4950">Ende willen daer al, sonder vieren,</l>
<l>Die port gaen nu asselgieren.</l>
<l>Ende die daer waren in die stat</l>
<l>Scoten uutwaerd sere om dat,</l>
<l>Ende werden die port vromeleke.</l>
<l n="4955">Si waren daer binnen wel te gereke</l>
<l>Ende hilden die porten daer jegen.</l>
<l>Int leste die Vlaminc nare cregen</l>
<l>Binnen stroem, dat sotheit was.</l>
<l>Doen was daer, sijt seker das,</l>
<l n="4960">Een deel gewont optie ure.</l>
<l>Oec blever daer te[r] sconfelt[u]re</l>
<l><pb n="2,425"/> Doet geslegen vrome liede,</l>
<l>Daer mijn her Gy sere af mesciede.</l>
<l>Om dit so es hi getogen af.</l>
<l n="4965">Niet omdat hem vrese gaf,</l>
<l>Oft dat daer ave verjaecht was,</l>
<l>Maer omdat hi hem na das</l>
<l>Bat wilde werneren, ende dan</l>
<l>Met behendichede hem striden an.</l>
</div>
<div type="subchapter"><head type="subchapter">Hoe die Vlaminge den biscop vingen ende een deel siere liede .xlvi. </head>
<l n="4970">Onlange hierna so quam seder</l>
<l>Een deel Zelanders ende Vlaminc weder,</l>
<l>Al heymelike, dat verstaet.</l>
<l>D[o]r Duvelant was haer raet,</l>
<l>Datsi daer over souden tien</l>
<l n="4975">Jegen Ziericzee. Mettien</l>
<l>Worden die van binnen geware,</l>
<l>Ende maecten daer jegen .i. scare</l>
<l>Mettien biscop van Utrecht.</l>
<l>Dus sijn si daer onder hem verplecht</l>
<l n="4980">Ende trocken uut met groten rivele.</l>
<l>Derre was wel noch also vele</l>
<l><pb n="2,426"/> Alse der ander, dat verstaet,</l>
<l>Ende waendense daer met hare daet</l>
<l>Al hebben gedoet ende gevaen.</l>
<l n="4985">Dese hope ende dese goede waen</l>
<l>Es ombe gekeert alse tr[a]vers.</l>
<l>Het maect selc te voren vers</l>
<l>Van dingen die noch te gesciene sijn,</l>
<l>Ende setter af den termijn,</l>
<l n="4990">Den sinen ten besten ende ten scone,</l>
<l>Dat namaels anders comt te lone.</l>
<l>Aldus was dien van binnen gesciet.</l>
<l>Sine waenden niet dat selve verdriet,</l>
<l>Daer si om pensden ende gomen,</l>
<l n="4995">Dat op hem selven mochte comen.</l>
<l>Want men dicke heeft geseit</l>
<l>Dat an dien menigen niet en leit</l>
<l>Die victorie van den stride.</l>
<l>Her Wijt, die biscop was tien tide,</l>
<l n="5000">Ende noch biscop es al nu,</l>
<l>Ende sgraven oem, dat secgic u,</l>
<l>Van Hollant, trac uut met scepen daer</l>
<l>Tote in Duvelant vorwaer,</l>
<l>Ende wanetse hebben gesconfiert siden,</l>
<l n="5005">So dat daer ten selven tiden</l>
<l>Die biscop selve werd gevaen,</l>
<l>Ende met hem oec, sonder waen,</l>
<l><pb n="2,427"/> Wasser .i. deel gevangen nu,</l>
<l>Ende doet geslegen. dat secgic u,</l>
<l n="5010">Ende dander ontfloen in Ziericzee</l>
<l>Ende quamen daerna ute nemmee.</l>
<l>Dus gevielt daerna die strijt.</l>
<l>Ende daerna in corter tijt,</l>
<l>So trac her Gy te Hollantward</l>
<l n="5015">Met sinen lieden wel gescard,</l>
<l>Dat hem saen es opgegeven</l>
<l>Tote Dordrecht toe, dat es bleven</l>
<l>Noch jegen hem in tweste.</l>
<l>Dat heeft gedaen haer goede veste.</l>
<l n="5020">Dus haddi Hollant onder al,</l>
<l>Ende Zeelant, dat onlanc duren sal.</l>
</div>
<div type="subchapter"><head type="subchapter">Van Mons in Pevele, ende van Zierichzee, op enen tyt .lxvij. </head>
<l>Int jaer ons heren daerna sciere</l>
<l>.xiii. [hondert] ende oec viere,</l>
<l>Doen trac mijn her Gi, die here,</l>
<l>Met enen herde sconen here.</l>
<l n="5025">Bede uut Vlaendren ende uut Zeelant</l>
<l>Brachten menigen sconen serjant</l>
<l><pb n="2,428"/> Int lant van Scou[w]en, die gevee</l>
<l>Waren alle Ziericzee.</l>
<l>Aldus belach men daer die stat</l>
<l n="5030">Omdat hise gerne had gemat.</l>
<l>Lange bleef hi licgende daer,</l>
<l>Dat hi niet en wan .i. haer.</l>
<l>In desen selven tide mede</l>
<l>So quam die coninc oec ter stede,</l>
<l n="5035">Dat Mons in Pevele noemt</l>
<l>Om dit te werne daerwaerd coemt</l>
<l>Mijn her Philips ende Jan van Namen,</l>
<l>Ende Guelke. Dese quamen tsamen</l>
<l>Metten Vlamingen daer te velde,</l>
<l n="5040">Daer die coninc lach met gewelde,</l>
<l>Met menigen baroen edel ende rike</l>
<l>Ende menich fransoys desgelike.</l>
<l>In desen tiden hadde oec toren</l>
<l>Die biscop Willem, van Mechgelen geboren,</l>
<l n="5045">Want hi doet geslegen was</l>
<l>In desen tiden, sijt seker das,</l>
<l>Bi Utrecht optie weide gereet,</l>
<l>Ende tUtrecht hi begraven leet,</l>
<l><pb n="2,429"/> Te Sint Katerinen in die kerke.</l>
<l n="5050">Onse here God die ziele gesterke,</l>
<l>Want omt recht so vacht hi daer</l>
<l>Vander kerken, versta ic vorwaer.</l>
<l>Die gone diene sloegen doet,</l>
<l>Storven alle in groter noet</l>
<l n="5055">In Duvelant, in aventueren strijt,</l>
<l>Bi Ziericzee, des seker sijt.</l>
<l>Na dese dinge, so quam gevaren</l>
<l>Mijn her Gi, met siere scaren,</l>
<l>Vor Ziericzee, alsic u seide.</l>
<l n="5060">Om dit te weten quam sonder beide</l>
<l>Die jonge Grave van Hollant,</l>
<l>Willem, die nu grave es genant,</l>
<l>Onlange vor Sint Laurensdach</l>
<l>Te Ziericzee, daer there lach,</l>
<l n="5065">In een water, ende hiet die Goude,</l>
<l>Metten ammierael, wel houde,</l>
<l>Vander zee, met vele scepen</l>
<l>Ende met galeiden, die waren begrepen</l>
<l>Met een deel goeder liede.</l>
<l n="5070">In Sint Laurensdage daer gesciede,</l>
<l>Die doe opten Maendach was,</l>
<l>Omtrent Vespertijt, alsict las,</l>
<l>Dat mijn her Gi hem quam jegen,</l>
<l>Oec te scepe. Daer werd geslegen</l>
<l n="5075">In beiden siden liede doet.</l>
<l>Met pinen ende met groter noet</l>
<l><pb n="2,430"/> Vochtense toten avonde daer,</l>
<l>Ende dien nacht overwaer</l>
<l>Tot ander dages opten dach.</l>
<l n="5080">Daer was geslegen menich slach</l>
<l>Binnen derwilen, want verstaen,</l>
<l>Doen werd mijn her Gi gevaen</l>
<l>Ende sijn volc al ontaen,</l>
<l>En conste niet ontgaen,</l>
<l n="5085">Som doet ende vele gewont.</l>
<l>Aldus geviel te meniger stont,</l>
<l>Om haren Gye, dat verstaet.</l>
<l>Oec gevielt den Vlaminc quaet</l>
<l>Vor Mons in Peve[le], sonder waen,</l>
<l n="5090">Alsic u hier sal doen verstaen.</l>
</div>
<div type="subchapter"><head type="subchapter">Noch van Mons in Pevele ende van Risele .lxviij. </head>
<l>Alsic u te voren hier seide</l>
<l>Hoe vergadert waren beide</l>
<l>Die Fransoyse ende die Vlaminge</l>
<l>Op Mons in Pevele sonderlinge,</l>
<l n="5095">Des disensdages die gelach</l>
<l>Recht na onser Vrouwendach,</l>
<l>- Dat was .viij. dage vor dien tijt</l>
<l>Dat vor Ziericzee was die strijt -</l>
<l>So geviel oec dese noet,</l>
<l n="5100">Daer menich Vlaminc in bleef doet.</l>
<l><pb n="2,431"/> Want alden dach ten avonde</l>
<l>So hildensi daer opdie stonde</l>
<l>Gebatelgiert jegen den coninc.</l>
<l>Inden strijt om dese dinc</l>
<l n="5105">Wordensi vermoet wel sere</l>
<l>Van hitten ende van dorste noch mere.</l>
<l>Int leste so was gesent aldare</l>
<l>Dattie coninc kerde van vare</l>
<l>Ende tfelt gelaten hadde nu.</l>
<l n="5110">Doen keerde die Vlaminc, secgic u,</l>
<l>Alse saen alsesi die huert waren,</l>
<l>Ende sijn alle thuswaerd gevaren.</l>
<l>Si lietent tfelt ende lietent daer</l>
<l>Al datsi daer brochten vorwaer.</l>
<l n="5115">Die coninc ende die sine dit vernamen</l>
<l>Ende op geent velt doe wederquamen</l>
<l>Ende behilt tfelt ende goet mede,</l>
<l>Dat hi vant daer ter stede.</l>
<l>Ende daer bleef inder groeter noet</l>
<l n="5120">Van Guelke mijn heer Willem doet</l>
<l>Ende vele goeder liede mede</l>
<l>Bleven verslegen daer ter stede.</l>
<l>In desen tiden of daer omtrent</l>
<l>So was oec .i. strijt bekent</l>
<l n="5125">Bi Bruborch in Vlaendren west.</l>
<l>Hier verloren in desen twest.</l>
<l>Alse vele volx Vlamine oft mee</l>
<l>Alse te Mons of Zierixzee.</l>
<l><pb n="2,432"/> Doe die wijch te Mons was leden,</l>
<l n="5130">So es van Vlaendren Phi[lip] gereden</l>
<l>Binnen Ricele, dat verstaet,</l>
<l>Om dat te behouden, hoet gaet.</l>
<l>Ende als hi daer binnen dus es comen,</l>
<l>So heeft dit die coninc vernomen,</l>
<l n="5135">Trac hi daerwaerd met groten gere</l>
<l>Ende belaecht met al sijn here.</l>
<l>Om dit trac in Vlaendren mijn her Jan</l>
<l>Van Namen tallen steden dan:</l>
<l>Te Gent, tYpre, te Brucge mede</l>
<l n="5140">Ende begarde tfolc gerede</l>
<l>Al Vlaendren, ende oec daernaer</l>
<l>Te Ricelwaerd al sonder vaer.</l>
<l>Eer oec die weken waren leden</l>
<l>Es hi den coninc so na gereden.</l>
<l n="5145">Sint dat die wijch te Mons was.</l>
<l>So vele volx brachti na das</l>
<l>Dattie coninc seide aldaer:</l>
<l>"Mer seide mi hier vore vorwaer</l>
<l>Dattie Vlaminge meest waren doet,</l>
<l n="5150">Ende mi donct nu an dit conroet,</l>
<l>Datsi levende sijn worden alle.</l>
<l>God behoet mi van mesvalle,</l>
<l><pb n="2,433"/> In sach nie so menigen man</l>
<l>Gewapent hebben, bi Sint Jan.</l>
<l n="5155">Om dese dinc. Van desen doene</l>
<l>So werd ginder gemaect die soene,</l>
<l>Ende die pays gesproken daer</l>
<l>Bi toedoene des hertogen, overwaer,</l>
<l>Den andren Janne van Brabant,</l>
<l n="5160">Ende ander princen, die oec die hant</l>
<l>Daer toestaken, so datter Wijt,</l>
<l>Doude grave, die langen tijt</l>
<l>Alle worden daer gevrijt</l>
<l>Ende gelaten ute daerna.</l>
<l n="5165">Ende mijn her Ghi, alsict versta,</l>
<l>Entie met hem waren gevaen</l>
<l>Vor Ziericzee, sijn utgedaen.</l>
<l>Entie biscop van Utricht mede</l>
<l>Was utgedaen daer ter stede</l>
<l n="5170">Ende die met hem gevaen waren.</l>
<l>Desen pays waentmen openbaren</l>
<l>Dat emmer soude hebben gewesen.</l>
<l>Noch seldi horen meer van desen</l>
<l><pb n="2,434"/> Hierna, alsi selen gevallen.</l>
<l n="5175">Ic moet nu van Albrechte callen,</l>
<l>Den coninc, die ic lange wile</l>
<l>Af hebbe geswegen om ander gile.</l>
</div>
<div type="subchapter"><head type="subchapter">Des coninc Alebrechts doet ende ander dinc .lxix. </head>
<l>Na dit orloge van Vlaendren swaer</l>
<l>Omtrent wel .15. jaer,</l>
<l n="5180">Wille die coninc Albrecht varen</l>
<l>Sijn lant besien ende achterwaren.</l>
<l>Tes Keyserswerde wilde hi nu,</l>
<l>Om dat te winne, secgic u,</l>
<l>Sine neven, daer ic af seide hier voren,</l>
<l n="5185">Die om haer goet hadden toren,</l>
<l>Dat hi hem dus wilde ontkeren.</l>
<l>Si haddens gesproken den meesten heren,</l>
<l>Dat si hem souden lachteren dat,</l>
<l>Maer en bescoet niet, wies hem bat.</l>
<l n="5190"><pb n="2,435"/> Nu voer daer neven .i. met heme</l>
<l>Op desen wech, alsict verneme,</l>
<l>Die hem sprac ane om sijn goet,</l>
<l>Alsic u hier sal maken vroet.</l>
<l>Dit waren siere suster kinder,</l>
<l n="5195">Ende aldie wile datsi waren minder</l>
<l>Vermo[m]bo[r]dise ende nam hem al</l>
<l>Haer goet, beide groet ende smal.</l>
<l>Ende nu, alsi waren groet,</l>
<l>Eysten si hem weder haer goet.</l>
<l n="5200">Si wildent selve berechten nu.</l>
<l>Hi antworden, dat secgic u,</l>
<l>Dat he[m] niet en gave,</l>
<l>Noch erve, noch leen, no oec have,</l>
<l>No lant, no borch, no steen,</l>
<l n="5205">"Sone gevic hier uwer ne geen,</l>
<l>Het al mijn, swijcht nu des."</l>
<l>Die outste seide: "Oem, en es</l>
<l>Oft God wilt, gine selt ons niet</l>
<l>Nemen dat ons onse vader liet."</l>
<l n="5210">"Wat gebrect u?" sprac die coninc,</l>
<l>"En hebdi niet alrehande dinc</l>
<l>Die tuwen licgaem nu behort?</l>
<l>Ende van eten ende drinken vort,</l>
<l>Ende rijt met mi ende hebt genoech."</l>
<l n="5215">"Neen, here, mijn gevoech</l>
<l><pb n="2,436"/> Waer nu bat dat ic mijn lant</l>
<l>Berechte, dat mi comen es thant</l>
<l>Dan .i. ander berechten moet."</l>
<l>"Swiget des, het es u goet"</l>
<l n="5220">Sprac die coninc, "laet u genoegen</l>
<l>Ende waent u onder mi gevoegen.</l>
<l>Ic sal dat lant wel berechten,</l>
<l>So datter niement om dar vechten."</l>
<l>"Bi mire trouwen, in swiges nemmere.</l>
<l n="5225">Alse gerne soudic nu sijn here</l>
<l>Van minen lande, nu ter tijt,</l>
<l>Alse gi vanden uwen sijt."</l>
<l>"Dats u nu wel ongereet"</l>
<l>Sprac die coninc. "Dats mi leet"</l>
<l n="5230">Seide die ander ende keerde van daer,</l>
<l>Ende bewerp sine dinc daernaer,</l>
<l>Me[t] sijns vader mage saen,</l>
<l>Op aventueren hoet vort sal gaen.</l>
<l>Daerna, tenen andren male,</l>
<l n="5235">Setti weder den coninc in tale,</l>
<l>Alse van sinen goede echt,</l>
<l>Die hem niet heeft berecht.</l>
<l>Al sprekende voer hi den coninc bi</l>
<l>Ende seide: "Here, twi ne geefdi mi</l>
<l n="5240">Mijn goet, datmi verstorven es?"</l>
<l>Die coninc sprac: "Vrient, swiget des,</l>
<l>In gevedi geen ander goet."</l>
<l>Die gene werd nu tornich gemoet</l>
<l><pb n="2,437"/> Ende trac te hant .i. cnijf</l>
<l n="5245">Ende stac den coninc in sijn lijf,</l>
<l>Rechte vore an therte wel,</l>
<l>Dat die coninc ter neder vel,</l>
<l>Ende die gene wech doe reet,</l>
<l>Die wile datmen den coninc weet,</l>
<l n="5250">Daer hi sijn behout wist naer.</l>
<l>Niet lanc en leefde die coninc daer,</l>
<l>Hine bleef doet, dat secgic u.</l>
<l>Ende doen hi doet was, so waest nu</l>
<l>Gelijc dat metten anderen was.</l>
<l n="5255">Vollike was vergeten das,</l>
<l>Ende cleine wrake daer om gedaen,</l>
<l>Want men liet te niewete gaen.</l>
</div>
<div type="subchapter"><head type="subchapter">Wat na sine doet gesciede .lxx. </head>
<l>Nu bleef dat rike na dese dinc</l>
<l>Een goed stuc sonder coninc,</l>
<l n="5260">Maer niet vele gesciede daer binnen,</l>
<l>Dat wi yeweren connen bekinnen.</l>
<l>In Vlaendren was nu pays ende vrede,</l>
<l>Ende so waest in Vrancrike mede,</l>
<l>Ende in Aelmaengen, ende in Brabant,</l>
<l n="5265">So waest oec mede in Ingelant.</l>
<l>Maer te Ludeke in tweste was</l>
<l>Om haren biscop, alsict las,</l>
<l><pb n="2,438"/> Mijn her Jans broeder van Tsaloen</l>
<l>Was te hove vore dit doen</l>
<l n="5270">Ontboden, sodat stont alsoe</l>
<l>Te Ludeke sonder biscop doe.</l>
<l>Daerna was hem gesent</l>
<l>Int jaer ons heren, alsment kent,</l>
<l>.xiii. [hondert] ende oec drie,</l>
<l n="5275">Maer onlange so waest oec die,</l>
<l>Omdat hi goet was ende wilde rechten</l>
<l>Ondaet ende die verplechten.</l>
<l>So werd hi, seid men, vergeven daer,</l>
<l>Doen stond dbisdoen echt daernaer</l>
<l n="5280">Sonder biscop enen tijt.</l>
<l>Die canonke, des seker sijt,</l>
<l>En conste niet, also alst sceen,</l>
<l>Wel gedragen daer overeen,</l>
<l>Sodat si so lange dit lieten staen,</l>
<l n="5285">Datsi bina al, sonder waen,</l>
<l>Den core van haren kiesene daer</l>
<l>Verloren hadden, overwaer.</l>
<l>Na dese werringe, hoe soet gaet,</l>
<l>Quam die biscop, dat verstaet,</l>
<l n="5290">Die te Romen verslegen was</l>
<l>Metten keyser, sijt seker das.</l>
<l>Dit was .i. sere stout man,</l>
<l>Hadde dbisdoem wel hem an.</l>
<l>Hierna seldi van hem verstaen</l>
<l n="5295">Hoe sine sticken selen vergaen.</l>
<l><pb n="2,439"/> In desen tiden, dat wetic wel,</l>
<l>Dat menich tempeest gevel.</l>
<l>Van hagel ende van donreslagen,</l>
<l>Sodat tselker stat met vlagen</l>
<l n="5300">Quam so vreselijc, dat verstaet,</l>
<l>Dat al die vrocht ter neder slaet.</l>
<l>In Brabant oec, in desen tijt,</l>
<l>Was .i. weder, des seker sijt,</l>
<l>So vreselijc ende so onsienlike,</l>
<l n="5305">Dat noyt man vernam desgelike.</l>
<l>Omtrent Erpse ende Campenout</l>
<l>Ende Berge so dede ongedout</l>
<l>Ende groet verdriet dat grote weder.</l>
<l>Het sloech daer die bome neder.</l>
<l n="5310">Die hagelstene, die vielen daer,</l>
<l>Waren alse groet openbaer</l>
<l>Alse hoenre&#x00EB;yer ende viercant mede.</l>
<l>Dese sloegen al ontwee ter stede</l>
<l>Coren, bonne, huse ende diere.</l>
<l n="5315">So versloech die hagel ongiere.</l>
<l>Ende dit was omtrent tSinxen wel</l>
<l>Dat dit weder daer gevel.</l>
<l>In den mey, na vespertijt,</l>
<l>Een vloet groet, seker sijt,</l>
<l n="5320"><pb n="2,440"/> Quam daerna, eer yet lanc</l>
<l>Dat coren ende gers verdranc.</l>
</div>
<div type="subchapter"><head type="subchapter comment">[Slot]</head>
<l>Des boecs makic hier met .i. inde.</l>
<l>Gode biddic, dat hi mi sinde,</l>
<l>Ende Marien, der edelre maecht,</l>
<l n="5325">Die mi boven al behaecht,</l>
<l>Sin ende macht ende gesonde,</l>
<l>Sodat ic in corter stonde</l>
<l>Nu wel vort moete geraken</l>
<l>Den viften boec ende, ende volmaken.</l>
</div>
</div>
<div type="chapter"><head type="chapter"><pb n="3,1"/> HIER BEGINT DIE VIFTE BOEC VANDER VIFTER PERTIEN</head>
<div type="subchapter"><head type="subchapter">Hoe Heinric van Lusselborch keyser werd .i. </head>
<l>Ghi hebt van vele dingen vernomen,</l>
<l>Van groten wonder eer ic ben comen</l>
<l>Tote desen tiden, maer noyt eer</l>
<l>Sone lasic dat gesciede meer</l>
<l n="5">Daden no wonder in vromicheden</l>
<l>Ende oec in corten tiden meden</l>
<l>Dant Heinric dede, den goeden grave</l>
<l>Van Lusselborch. Hier magic ave</l>
<l>Met rechte dichten, want wel cont</l>
<l n="10">Der werelt es dat hi bestont.</l>
<l><pb n="3,2"/> Ghi ende dese syt vorwerd comen,</l>
<l>Die .ii. oft .iii. cume sout nomen</l>
<l>Ende die oec setten tharen rechte,</l>
<l>Ende wilt dan dichten van gevechte</l>
<l n="15">Ende raept dit hier ende dat daer</l>
<l>Ende slaet al te gader daer naer</l>
<l>Gelike ende ongelike.</l>
<l>Dits verdrietelyc sekerlike</l>
<l>Den genen te horne diet al weet,</l>
<l n="20">Ende die van elken dat ondersceet</l>
<l>Heeft ondervonden ende geproeft,</l>
<l>Also alse telker dinc behoeft.</l>
<l>Daerom geproefde dinge ende waer</l>
<l>Die es men sculdich te volgen naer.</l>
<l n="25">Deen rijmt cort dander lanc</l>
<l>Om met tontfane der heren danc,</l>
<l>Maer ic wil dichten na dat gesciede</l>
<l>No om daet no oec om miede.</l>
<l>Sone willic niet laten staen</l>
<l n="30">Daer ic den rechten wech mach gaen,</l>
<l>Dien willic na reden volgen.</l>
<l>Mi ne horde noyt man verbolgen</l>
<l>Dat ic nie op dichten sprac</l>
<l>Tot deser tijt oft seide lac,</l>
<l n="35"><pb n="3,3"/> Maer nu werd mi die sin so gram,</l>
<l>Om dat mi te voren quam</l>
<l>Van so menigen rimen dword.</l>
<l>Jan, Willem, Heinric, Gord,</l>
<l>Al will[en] [n]u rime maken,</l>
<l n="40">Si scriven oec in haren saken</l>
<l>Dat dode liede selen comen</l>
<l>Ende levende werd[en] ende dlant begomen;</l>
<l>Dit heeft men in selken rimen gelesen;</l>
<l>Dander seit: en sal so niet wesen</l>
<l n="45">Ende maect een ander rime daer iegen;</l>
<l>Die derde wil dese beide verplegen,</l>
<l>Ende maket anders dan deerste twee.</l>
<l>Dit doet mi int herte wee</l>
<l>Alsic dit lese of seggen hore.</l>
<l n="50">Ic wilt mi meer en quame vore</l>
<l>Ende ic mi nemmer oec ane name,</l>
<l>Want ics mi te rechte scame</l>
<l>Dat ics dus vele heb geseit.</l>
<l>Ic waent anders hebben beleit,</l>
<l n="55">Maer alsic dan quam, daer ic dan horde</l>
<l>Van menigerhande dinge worde,</l>
<l>So werdic erre ende dichte gereet</l>
<l>Dat mi namaels dan was leet.</l>
<l>Maer alst gedicht was ende gescreven,</l>
<l n="60">Lietict staen den andren beneven.</l>
<l><pb n="3,4"/> Hiertoe hebbic genoech geseet:</l>
<l>Hoedem dies hem te hoeden heet,</l>
<l>In wil u nemmeer secgen toe,</l>
<l>Ic laet aldus. In weet hoe</l>
<l n="65">Ic wil te mire materien vaen,</l>
<l>Die ic hier vore liet stille staen.</l>
<l>Heinric van Lusselborch die here</l>
<l>Werd coninc gecoren ende quam ter ere</l>
<l>Doe men screef ons heren iaer</l>
<l n="70">.xiii. hondert ende .ix. daer naer,</l>
<l>Jonc was hi te coninc ontfaen</l>
<l>Ende alle die(n) coren sonder waen</l>
<l>Haddi van al den heren.</l>
<l>tAken quam hi met groter eren,</l>
<l n="75">Daer hi eerlike gecroent werd</l>
<l>Recht wel na een keysers ard.</l>
</div>
<div type="subchapter"><head type="subchapter">Noch van den selven .ii. </head>
<l>Een Willem van Aken doet ons verstaen</l>
<l>Dat dese Heinric in sijn vortgaen</l>
<l>Hadde dat beste toevaren</l>
<l n="80">Dat coninc hadde in .c. iaren.</l>
<l>Alle die heren, seit hi gerede,</l>
<l>Waren desen Heinric mede</l>
<l>Wie oec datten mocht ansien</l>
<l>Hi gelovede wel van dien,</l>
<l n="85"><pb n="3,5"/> Dat hi werden soude goet man,</l>
<l>So goede manieren haddi an,</l>
<l>Datsi elken mochten behagen.</l>
<l>Als hem yemen wilde vragen</l>
<l>Daer gaf hi toe wel sinen sin,</l>
<l n="90">Dan antwerdi daerop meer no min</l>
<l>So gestadelic ende so sochte</l>
<l>Dat elken diet horde daer an dochte,</l>
<l>Dat hi wettelike ende wale</l>
<l>Antword[e] op elc mans tale.</l>
<l n="95">Ende oec die worde die hi sprac</l>
<l>Meindi int herte sonder lac.</l>
<l>Dese Willem doet oec verstaen</l>
<l>Dat coninc in langen was ontfaen</l>
<l>Als[e] eerlike noch alse blidelike</l>
<l n="100">Van alle den genen die horen ten rike.</l>
<l>tAken oec in alder stede</l>
<l>En quam in .c. iaren mede</l>
<l>Nie coninc, daer si af mere</l>
<l>Hoepten dat hem gescien sal ere.</l>
<l n="105">Alle die here[n] van allen landen</l>
<l>Quamen t Aken sijns vanden:</l>
<l>Hertogen, biscopen ende graven,</l>
<l>Papen, abde met crommen staven,</l>
<l>Clerken, portere van allen stede</l>
<l n="110">Quamen tAken binnen gerede,</l>
<l>Daer men desen coninc soude cronen.</l>
<l>In langen sach man so scone</l>
<l><pb n="3,6"/> Feeste, no so bliden dach.</l>
<l>Alse daer elc minsce sien mach,</l>
<l n="115">Des conincs swager, die hertoge Jan,</l>
<l>Was daer een vermogen man</l>
<l>Ende oec ene goede helpe daer toe.</l>
<l>Gecroent wordensi bede alsoe,</l>
<l>Coninc ende oec coninginne</l>
<l n="120">Met vrouden ende met bliden sinne.</l>
<l>Een Jan van Lusselenborch geboren</l>
<l>Brinct ons nu hier voren</l>
<l>Dat dese Heynrijc na die dinc</l>
<l>Dat hi worden was coninc,</l>
<l n="125">En(de) seide noch en dede gerede</l>
<l>Hine waender recht an hebben mede.</l>
<l>Ende daer hi onrecht had, Godweet,</l>
<l>Dat liet hi varen herde gereet,</l>
<l>Ende wat hi geloefde na sine machte</l>
<l n="130">Dedi den raet dat hi volbrachte.</l>
<l>Dit was sijn doen ende sijn sede</l>
<l>Daer hi altoes in leefde mede.</l>
</div>
<div type="subchapter"><head type="subchapter"><pb n="3,7"/> <hi rend="bold">Een gescienesse van der coninginnen, ende hoe die coninc te Baselewerd voer .iii. </hi></head>
<l>Een Minderbroeder brinct ons te voren</l>
<l>Die van Eversberge was geboren,</l>
<l n="135">Ende die der coninginnen als ict las</l>
<l>Van allen stucken biechter was,</l>
<l>Dese wiste al haer heymelycheit,</l>
<l>Hi seget ons inder waerheit</l>
<l>Datsi wel .x. iaer daer te voren,</l>
<l n="140">Eer haer man dus was gecoren</l>
<l>Coninc te sine, seide vorwaer</l>
<l>Dat ember soude gescien daer naer</l>
<l>Dat haer man coninc soude sijn,</l>
<l>Maer si en seide geen termijn,</l>
<l n="145">Weder cort soude sijn oft lanc,</l>
<l>Maer si seide dit sonder wanc</l>
<l>Dat ember van hem soude gescien.</l>
<l>Dit sceen ember een teken van dien</l>
<l>Dat sijt wiste bi Godlijchede,</l>
<l n="150">Ende dat oec was Gods mogenthede</l>
<l>Dattie vrouwe lange vorseide.</l>
<l>Dit hilt si in haer heymelijcheide,</l>
<l>Dat sijt niemen dede verstaen</l>
<l>Dan haren biechter sonder waen,</l>
<l n="155">Tot dat die dinc was gesciet.</l>
<l>Dese Minderbroeder ons bediet</l>
<l>Na datsi dus waren vercoren daer</l>
<l>Coninc ende coningin vorwaer.</l>
<l>Datsi hem hilden so suverlike</l>
<l n="160">Ende al dambacht datten keyserike</l>
<l><pb n="3,8"/> Stont ende horde, na haer macht,</l>
<l>Hebben si altoes volbracht.</l>
<l>Metten, getide hordensc mede,</l>
<l>Waersi waren in elke stede,</l>
<l n="165">Ende messe mede oec alsoe,</l>
<l>Daer hilt hi papen ende clerken toe.</l>
<l>Dit waren haer seden, alsict las,</l>
<l>Na dat hi coninc gemaect was.</l>
<l>Willem van Aken seget vort</l>
<l n="170">Dattie coninc maecte acort</l>
<l>Met alden heren van Aelmaengen,</l>
<l>So dat hi wel ende sonder calaengen</l>
<l>Varen mochte dlant al dure.</l>
<l>Ridders, seriante, vremde gebure,</l>
<l n="175">Waer dat hi quam si warens blide</l>
<l>In Aelmaengen wide ende side.</l>
<l>Dus trac hi vort, dat verstaet,</l>
<l>Overmids den gemeinen raet</l>
<l>Met vele der gesellen sijn</l>
<l n="180">Tote Basele vort opten Rijn.</l>
<l>Daer lach hi een stic nu terstont</l>
<l>Ende dede weten ende maecte cont</l>
<l>Sinen vrienden sinen wille.</l>
<l>Daer quamen hem an lude ende stille</l>
<l n="185">Van Aelmaenge, van Oeseninge</l>
<l>Van Brabant, Hennewiere, Vlaminge,</l>
<l>Van allen landen vort alsoe</l>
<l>Quamen hem ginder liede toe.</l>
<l>Men sach nieman sonder scat</l>
<l n="190">Die mochte hebben gedaen dat,</l>
<l>Dattie coninc ginder dede.</l>
<l>Sekerlike daer was God mede,</l>
<l><pb n="3,9"/> Hine hads anders niet mogen doen,</l>
<l>Waest banroest oft ridder of gersoen</l>
<l n="195">Dat hem ginder so trac an,</l>
<l>Al ontfinct die edel man.</l>
<l>Dat recht oec dat te Basele was</l>
<l>Heeft ontfaen, sijt seker das.</l>
</div>
<div type="subchapter"><head type="subchapter">Hoe hi sinen sone gehuwede ende vord trac .iiii. </head>
<l>Doe men screef ons heren iaer</l>
<l n="200">.xiii. hondert ende .x. daer naer,</l>
<l>So huwede die coninc sinen sone</l>
<l>Ane ene ioncfer edel ende scone,</l>
<l>Die ute B[o]ye[e]m es geboren,</l>
<l>Des conincs dochter die hem te voren</l>
<l n="205">Dat conincrike met was geloeft,</l>
<l>Dat hem sint wilde hebben geroeft</l>
<l>Sijn swager, der ioncfer broeder.</l>
<l>Des latic aldus, tes ics ben vroeder,</l>
<l>Want ics niene hebbe vernomen.</l>
<l n="210">Dus sijn die saken so verre comen</l>
<l>Dat hi coninc noch es bleven.</l>
<l>Doe dus die vader hadde gegeven</l>
<l><pb n="3,10"/> Sinen sone des conincs dochter</l>
<l>Van B[o]yeem, leefde[n] si vele te sochter</l>
<l n="215">Ende waes te stouter int herte mede.</l>
<l>Hi pensde al voer hi nu ter stede</l>
<l>Over berch die Lombarde schouwen,</l>
<l>Dat hem te min selen mistrouwen</l>
<l>Die van Aelmaengen, dat verstaet,</l>
<l n="220">Om dat hi sinen sone daer laet</l>
<l>Die machtich es ende rike sere.</l>
<l>Om dit ducht hem te min die here</l>
<l>Van achtersco[u] in genen tijt</l>
<l>Oft daer af te hebben enigen strijt.</l>
<l n="225">Dus heeft hi wiselike hem berect</l>
<l>Ende es coenlike vort getrect</l>
<l>Van Basele, daer hi heeft gelegen,</l>
<l>Ten bergewerd es hi gecregen</l>
<l>Met lieden een deel die vrome ware[n].</l>
<l n="230">Ende altoes in dit henenvaren,</l>
<l>Waer hi quam met sinen lieden,</l>
<l>Hoe groet hem anviel die meysnieden,</l>
<l>Ende hoe groet dat hi dede den cost,</l>
<l>Hi werd ember wel verlost.</l>
<l n="235">Dit wonderde menigen, die daer was,</l>
<l>Wanen tgoet quam, sijt seker das,</l>
<l>Maer men seit dat die heren</l>
<l>Van Aelmaengen so begeren,</l>
<l><pb n="3,11"/> Ende oec som die steden van Lombardien,</l>
<l n="240">Ende so die heren van Romenien,</l>
<l>Dat hi keyser mochte wesen</l>
<l>Dat [s]i hem scat sende[n] te desen</l>
<l>Die hi verteren soude in dien,</l>
<l>Dor hem dat hem mocht gescien.</l>
<l n="245">Dus es hi so verre nu getogen</l>
<l>Met sinen here so vermogen</l>
<l>Tot anden voet van den berge.</l>
<l>Daer bleef hi licgen om te merge[n]</l>
<l>Ende liet daer sinen vrienden weten</l>
<l n="250">Sijn begeren ende sijn vermeten.</l>
<l>Hi liet den grave van Savoye</l>
<l>Verstaen heymelijc sijn vernoye</l>
<l>Ende alle sine saken na das,</l>
<l>Want die grave sijn swager was.</l>
<l n="255">So was hi an hem nu coene</l>
<l>Van allen dies hi had te doene,</l>
<l>So stont hem oec die grave bi.</l>
<l>Dus lach die coninc, seit men mi,</l>
<l>Daer ene wile nu ter uren</l>
<l n="260">Ende wachte daer der aventuren.</l>
<l>Dus laticken licgen ginder al stille</l>
<l>Sere nu iegen sinen wille</l>
<l>Ende die wile dat hi daer leget</l>
<l>Ward u ander dinc geseget</l>
<l n="265">Die gesciede binnen desen</l>
<l>Dat hi coninc heeft gewesen.</l>
</div>
<div type="subchapter"><head type="subchapter"><pb n="3,12"/> <hi rend="bold">Hoe die biscop van Ludeke ende die grave van Henegouwe twisten .v. </hi></head>
<l>Int eerste iaer van Heinrics rike</l>
<l>So werd een twest sekerlike</l>
<l>Tuscen den biscop enten grave</l>
<l n="270">Van Henegouwen, daer ic ave</l>
<l>Nu een deel sal secgen hier.</l>
<l>Die biscop van Ludeke was herde fier</l>
<l>Ende een stout pape, Godweet,</l>
<l>Ende niet en sparde lief no leet,</l>
<l n="275">Daer hi recht toe hebben waent.</l>
<l>Van den canonken was hem vermaent</l>
<l>Dat hem die grave van Henegouwe</l>
<l>Onrecht dade ende ontrouwe</l>
<l>Ende sine rente hadde opgegeven.</l>
<l n="280">In u lant [dat] leit beneven</l>
<l>Dit eyschte die biscop den grave saen,</l>
<l>Die sine onscout heeft gedaen.</l>
<l>Dat en bescoet den grave niet</l>
<l>Dat hi hem mach onsculdigen yet,</l>
<l n="285">Hine geve den biscop dat hi eischt.</l>
<l>Alse dit die grave gevreischt,</l>
<l>Sprac hi: "Her biscop, swijcht van desen</l>
<l>Ende en wildi oec, so laet wesen."</l>
<l>Dit nam die biscop hier aldaer</l>
<l n="290">Ende [vor]t seide den grave daernaer.</l>
<l><pb n="3,13"/> Vele dedinchs daerom was,</l>
<l>Maer en bescoet niet een vlas.</l>
<l>Die biscop wilde emmer te stride comen,</l>
<l>Wient sal scaden ofte vromen.</l>
<l n="295">Alse dit die grave heeft verstaen,</l>
<l>Quam hi ten hertoge daerna saen</l>
<l>Om hulpe iegen desen strijt.</l>
<l>Nu had gemaect ute desen tijt</l>
<l>Der heren een groet coenroet,</l>
<l n="300">Met besworne ede groet</l>
<l>Elken ander hulpe te doene</l>
<l>In wat orloge, in wat ocsoene,</l>
<l>Dat enich van hem waer bevaen.</l>
<l>Alsic hier vore dede verstaen,</l>
<l n="305">Om dit sochte die grave nu</l>
<l>Hulpe hierom, dat secgic u,</l>
<l>Andre gene die daer te voren</l>
<l>Onderlinge hadden gesworen.</l>
<l>Dit was den grave een toeverlaet</l>
<l n="310">Herde groet, want elc prelaet</l>
<l>Dede hem hulpe ende oec raet,</l>
<l>Om dit hi te bat nu wederstaet</l>
<l>Den biscop ende sine hulperen.</l>
<l>Want vele der groter heren</l>
<l n="315">Waren metten grave getogen.</l>
<l>Hier met was hi so vermogen,</l>
<l>Dat hi den biscop te min ontsach,</l>
<l>Die met een scone here lach,</l>
<l>Maer tsgraven here was mere vele.</l>
<l n="320">Nochtan so was in een dele</l>
<l>Die biscop versaecht vele min</l>
<l>Ende trac altenen vorwerd in,</l>
<l><pb n="3,14"/> So na den grave ende sine lieden.</l>
<l>Wat die heren daer iegen rieden,</l>
<l n="325">Hi wilde den grave logieren so naer</l>
<l>Dat hine sien mach overwaer.</l>
<l>Dus lagen dese twee heren daer</l>
<l>Met overmoede so openbaer</l>
<l>Dat een anderen mocht ansien.</l>
<l n="330">Die biscop onboet vaste nadien,</l>
<l>Dat hi sanderdages wilt vechten.</l>
<l>Hi willet metten swerde berechten</l>
<l>Ende en willet niet langer beiden.</l>
<l>Hi dede oec sijn volc bereiden</l>
<l n="335">Alse sanderdages sijn gere(e)it,</l>
<l>Dit was vele der heren leit,</l>
<l>Van beden siden, dat verstaet,</l>
<l>Ende namen hierop enen raet.</l>
</div>
<div type="subchapter"><head type="subchapter">Hoe hiertuscen die heren gingen ende nament op .vi. </head>
<l>Nu werd ginder een geruchte</l>
<l n="340">Onder die heren, want elc duchte,</l>
<l>Quaemt te stride, dat daer niet</l>
<l>En mochte sceden sonder verdriet,</l>
<l>Ja ende dat eer herde groet.</l>
<l>Om dit so spraken die genoet</l>
<l n="345">Dies anders niet aneginc,</l>
<l>Dan dat si om ene bedelike dinc</l>
<l>Daer in beden siden comen waren.</l>
<l>Si sijn aldus over gevaren</l>
<l><pb n="3,15"/> Deen ten anderen ende spraken daer</l>
<l n="350">Om die soene al heymelike vorwaer.</l>
<l>Die hertoge van Brabant was die vorste,</l>
<l>Die dit den biscop secgen dorste,</l>
<l>Maer dit hadde nu so onwaerd</l>
<l>Den biscop, datmen sone begaerd,</l>
<l n="355">Dat hi den hertoge daer sprac toe.</l>
<l>Entie hertoge weder alsoe</l>
<l>Ende seide, eer hi keerde vander stat,</l>
<l>Men sal hem strijts maken sat,</l>
<l>Sint meer dat gijt so begaert.</l>
<l n="360">Om dit sende weder achterwaerd</l>
<l>Die hertoge om sine barone,</l>
<l>Datsi dapperlike te desen doene</l>
<l>Comen souden, alsi oec daden.</l>
<l>Die hertoge sprac: "men sal hem saden</l>
<l n="365">Den biscop", toten andren heren,</l>
<l>Die van sbiscops side nu keren,</l>
<l>Den hertoge ane spraken daer,</l>
<l>Want si ontsagen openbaer</l>
<l>Des hertogen macht, dat verstaet.</l>
<l n="370">Nu gedroech also die raet,</l>
<l>Datsi tenen perlemente souden comen,</l>
<l>Die daer was alsoe genomen,</l>
<l>Alse sanderdages, sonder waen,</l>
<l>Datsi elc soude doen verstaen</l>
<l n="375">Sijn gebrec, ende daerna dan</l>
<l>Diegene diet onrecht had an,</l>
<l>Sout den andren beteren nu.</l>
<l>Dit ginc vort, dat secgic u.</l>
<l><pb n="3,16"/> Des ander dages quamen sij</l>
<l n="380">Ten perlemente, seitmen mi,</l>
<l>Daer werd vertrocken also die sprake</l>
<l>Wie dat hadde onrecht sake,</l>
<l>Dat hi beternesse soude doen:</l>
<l>Elc seide daer nu sijn [oc]soen;</l>
<l n="385">Deen clagede daer over recht</l>
<l>Dat hem gedaen waer onrecht,</l>
<l>Ende dander claechde daer oec saen</l>
<l>Dat hem onrecht waer gedaen.</l>
<l>Aldus stont daer tperlement</l>
<l n="390">Een lange stont daer omtrent,</l>
<l>Doch int leste dat sijs daer</l>
<l>In secgene bleven, over waer,</l>
<l>Van al dat elc daer clagende was,</l>
<l>Dus werd gepoent, sijt seker das,</l>
<l n="395">So datsi daer en vochten niet.</l>
<l>Aldus al dat hem daer sciet</l>
<l>Met bliscepen ende met minnen.</l>
<l>Doen dit was ende hierenbinnen</l>
<l>So had die Vlaminc een perlement</l>
<l n="400">Om Henegouwe oec omtrent</l>
<l>Tasselgeerne. Ende dit benam</l>
<l>Die hertoge, die daerombe quam</l>
<l>Ten perlemente. Daer ne versprac</l>
<l>Mijn her Lodewijc ende seide lac</l>
<l n="405">Des graven Robbrechts sone.</l>
<l>Des balch hem die hertoge, om tgone</l>
<l><pb n="3,17"/> Keerdi onweerdelike van daer,</l>
<l>Nochtan werd gepe[y]st daernaer</l>
<l>Ende opgenomen; dat verstaet,</l>
<l n="410">Soe dat al te nieute gaet</l>
<l>Dit orloge, ende dander mede</l>
<l>Brac die hertoge alle bede.</l>
</div>
<div type="subchapter"><head type="subchapter">Van tempeeste die gescieden in desen tiden .vii. </head>
<l>Doe men screef ons heren iaer</l>
<l>.xiii. hondert ende .x. daernaer,</l>
<l n="415">Gesciede in Brabant scade swaer.</l>
<l>Loven een half milen naer</l>
<l>So stocket een weder op, alsemen hort,</l>
<l>Recht tot Vilvorden vort</l>
<l>Ende oec uutwerd dat gaet</l>
<l n="420">Tote Vrouwen Perreke, da[t] verstaet.</l>
<l>Dit was wel ene mile breet</l>
<l>Ende drie lanc dat dore geet</l>
<l><pb n="3,18"/> Dit weder, dat so vreeslijc was,</l>
<l>Dat niet bleef, sijt seker das,</l>
<l n="425">Noch rogge, noch enigerhande coren,</l>
<l>Ende bleef altemale verloren</l>
<l>Met enen hagel, die was so groet,</l>
<l>Dat noyt man sach dies genoet.</l>
<l>Het donderde so vreselike</l>
<l n="430">Met so groten wederlike,</l>
<l>Dat elken dochte, sijt seker das,</l>
<l>Dattie hemel ontsteken was.</l>
<l>Men horde daer oec in die lucht,</l>
<l>Daer menich af was sere geducht,</l>
<l n="435">Want dat geruchte was so sware,</l>
<l>Oft in die lucht een strijt ware.</l>
<l>Dit begonste na die noene,</l>
<l>Ende duerde also in desen doene</l>
<l>Toter vespertijt wel vord.</l>
<l n="440">(H)Elre hebbic oec verhord</l>
<l>Dat dit weder scade dede,</l>
<l>Want bi Tricht so hordemen mede</l>
<l>Des gelijcs in die lucht.</l>
<l>Maer die scade ende die vrucht</l>
<l n="445">En was daer niet so groet,</l>
<l>Dat mense yet geliken moet</l>
<l>Die scade die bi Loven was.</l>
<l>Maer nochtan, sijt seker das,</l>
<l>Was daer dat coren verslagen sere,</l>
<l n="450">So dats menich daer hadde dere.</l>
<l>Te Hoye was oec een hagel groet,</l>
<l>Die den lieden daer dede noet,</l>
<l>Want daer werd die vrucht al doe</l>
<l>Sere verloren, ic secge u hoe:</l>
<l n="455"><pb n="3,19"/> Metten hagel quam een wint,</l>
<l>Die appel ende peren daer omtrint</l>
<l>Ende dander oeft al sloech,</l>
<l>Ende den corne dede ongevoech</l>
<l>Metten hagel die mede vel,</l>
<l n="460">Die swaer was ende herde fel.</l>
<l>In Vrancrike gesciede oec mede,</l>
<l>Bi Mompelgier ende oec an ander stede,</l>
<l>Scade groet in deser tijt,</l>
<l>Van tempeeste, des seker sijt,</l>
<l n="465">Wijngaerd, vrucht ende coren</l>
<l>Werd daer te vele steden verloren.</l>
<l>In Ingelant ende in Yrlant</l>
<l>Was dit weder oec becant,</l>
<l>Ende dede daer scade te selker stat.</l>
<l n="470">Sekerlike ic houde wel over dat:</l>
<l>Dat ute waren doe gelaten</l>
<l>Die quade geeste, want utermaten</l>
<l>Vele gesciede tempeest overal,</l>
<l>Die ic hier niet vertrecken sal,</l>
<l n="475">Want het waer mi ongereet.</l>
<l>Nu willic u vort dat ondersceet</l>
<l>Van den keyser doen verstaen,</l>
<l>Hoe sine sticken selen gaen.</l>
</div>
<div type="subchapter"><head type="subchapter">   Hoe die keyser Heynric te Melaneward trac .viii. </head>
<l>Hier vore hebdi wel gehort</l>
<l n="480">Hoe die keyser was comen vort</l>
<l>Tote[n] berge ane dien voet.</l>
<l>Nu trac hi over met herten goet</l>
<l><pb n="3,20"/> Ende onversaget alst wel sceen,</l>
<l>Want hem gene dinc en gereen,</l>
<l n="485">Diemen hem daer seide van stride.</l>
<l>Hi getroesten als te dier tide</l>
<l>Ende voer over condelike daer</l>
<l>Als die niegere af heeft vaer,</l>
<l>Ende quam tote Aest toe gereet,</l>
<l n="490">Dits in gene side berchs, Godweet.</l>
<l>Daer gaderdi hem, des si u cont,</l>
<l>Ende lach daer oec ene stont,</l>
<l>Ende b[ei]de daerna die gone,</l>
<l>Die hem hadde in desen doene</l>
<l n="495">Geloeft bi te stane vorwaer.</l>
<l>Doen si vergadert waren daer</l>
<l>Trac hi vord te Milane ward,</l>
<l>Ende doe hi quam in die vard,</l>
<l>Bad hi van Vlaendren mijn her Gy</l>
<l n="500">Dat hi vore vare daer bi</l>
<l>Met enen dele vromer lieden,</l>
<l>Ende verneme of si willen verbieden</l>
<l>Hem die stat te verne in.</l>
<l>Dus voer her Gi int begin</l>
<l n="505"><pb n="3,21"/> Met een here toter stat,</l>
<l>Ende besochte dat eerste gewat.</l>
<l>Hi reet al toter porten toe,</l>
<l>Die waren besloten vaste doe.</l>
<l>Doen pensdi wel al openbare</l>
<l n="510">Datsi der keyser viande waren.</l>
<l>Nochtan wildijt anders verstaen,</l>
<l>Met spreken heefti dit anevaen,</l>
<l>So dat hi een andwerde gewan:</l>
<l>Datmen daer liete genen man</l>
<l n="515">In comen van skeysers lieden.</l>
<l>Dit dede mijn her Gi gebieden</l>
<l>Den keyser, die doe daerward quam.</l>
<l>Tornich was hi des ende gram,</l>
<l>Nochtan en toendijt niet aldaer</l>
<l n="520">Ende sprac al lachgende daernaer:</l>
<l>Si selen anders werden beraden,</l>
<l>Ende wilt oec God des niet gestaden</l>
<l>Ende oec yet es iegen trecht,</l>
<l>So moet hi mi vertonen echt</l>
<l n="525">Enige zake, daer ic bi weet</l>
<l>Oft hem dit lief es of leet.</l>
<l>Aldus in desen gepense nu</l>
<l>Quam hi gereden, dat secgic u,</l>
<l>Vore die stat met sinen here</l>
<l n="530">Ende hadde wille ende gere</l>
<l>Daer te bliven nu so lange,</l>
<l>Dat hi die stat met bedwange</l>
<l>Hebben sal, oft hi sal daer</l>
<l>Verslagen bliven, wet vorwaer.</l>
<l n="535">Dus dedi sine engiene rechten</l>
<l>Als oft hi thans wilde vechten.</l>
<l><pb n="3,22"/> Hi dede gereiden sine stucken al</l>
<l>Datten stride behoren sal.</l>
<l>Ende mijn her Gi was getogen</l>
<l n="540">Vor een porte wel vermogen.</l>
<l>Vier scaren dede men maken</l>
<l>Ende dede elken na desen saken</l>
<l>Licgen om die stat alsoe,</l>
<l>Datter niemen van binnen ontvloe.</l>
<l n="545">Doen dit sagen die van binnen,</l>
<l>Lieten si den keyser bekinnen,</l>
<l>Wildi den scat van hem ontfaen,</l>
<l>Si gavense hem op, sonder waen,</l>
<l>Behouden elken man sijn lijf.</l>
<l n="550">Dus ward die stat al sonder blijf</l>
<l>Opgegeven ende ingelaten.</l>
<l>Ende na her Gi, die utermaten</l>
<l>Dit hadde gewerd, want hi daer</l>
<l>Die meeste here was overwaer,</l>
<l n="555">Hi hiete Van den Tor her Ghi,</l>
<l>Oec screef hi hem selven daer bi</l>
<l>Vica[ri]s van der goeder stede.</l>
<l>Dese quam vor den keyser mede</l>
<l>Ende heeften metten andren ontfaen,</l>
<l n="560">Maer dit was verraetnes, sonder waen,</l>
<l>Dat hi ende dander daden al,</l>
<l>Alsic u hier nu secgen sal.</l>
</div>
<div type="subchapter"><head type="subchapter"><pb n="3,23"/> <hi rend="bold">Hoe mijn her Gwi van den Torre den keyser wilde verraden .ix. </hi></head>
<l>Nu hort, eer men wilde ontfaen</l>
<l>Den keyser wat daer was gedaen</l>
<l n="565">In die stat. Die mijn her Gy</l>
<l>Van den Torre ende mede daerbi</l>
<l>Die van der stede algader</l>
<l>Hadden gesworen met desen verrader,</l>
<l>Alse die keyser in ware comen,</l>
<l n="570">Dat si hem dan souden begomen</l>
<l>Met haren wapen stillekine,</l>
<l>Ende als die keyser ende die sine</l>
<l>Ongewapent alle waren,</l>
<l>So soudensi clagen hem daer naren</l>
<l n="575">Over enen, die si sochten ter stede</l>
<l>Ende die oec dit lovede mede,</l>
<l>Dat hi een ketter ware groet</l>
<l>Ende verdient hadde wel der doet.</l>
<l>Ende als die keyser daer over wilt rechten,</l>
<l n="580">So sele wi coenlike op hem vechten</l>
<l>Ende slane doet, so si[n]wi vri.</l>
<l>Dus hadden geordineert daer sij,</l>
<l>Eer die coninc was ingelaten.</l>
<l>Nu quamen si vort met desen baraten</l>
<l n="585">Ende wroechden genen van ketterien,</l>
<l>Entie sco[ut]heit van skeysers pertien</l>
<l>Vinc den genen daer ter stede</l>
<l>Ende wilder varen uutwerd mede</l>
<l>Ende verbernen den genen alsoe.</l>
<l n="590">Doe scoten die gene alle toe</l>
<l><pb n="3,24"/> Die met haren Gwien daer,</l>
<l>Ende waenden den keyser wel daernaer</l>
<l>Hebben vermort ende verslegen,</l>
<l>Maer daer waren die heren iegen.</l>
<l n="595">Mijn her Gi van Vlaenderlant</l>
<l>Ende menich vrome seriant</l>
<l>Entie s[c]outheit keerde oec doe</l>
<l>Optie gene. Doen si alsoe</l>
<l>Die dinge sagen gescepen daer</l>
<l n="600">Trocken si alle achter daer naer</l>
<l>Ende gebarden oft were niet,</l>
<l>Dat si wilden doen. Nu siet</l>
<l>Wat groeter wondere hier gesciede,</l>
<l>Dattie keyser met lettel goet liede,</l>
<l n="605">Som gewapent ende som niet,</l>
<l>Een stat altemale vor hem vliet.</l>
<l>Dits een wonder te telne groet,</l>
<l>Dat hi met so cleinre conroet</l>
<l>So sterke stat dwingen mochte.</l>
<l n="610">Diene binnen met stride versochte,</l>
<l>En had onse Here kinlijc gedaen,</l>
<l>Hine hadde van daer niet ontgaen.</l>
<l>Doen die keyser dit vernam</l>
<l>Dat aldus die sake quam</l>
<l n="615">Enten te besten aldus verginc,</l>
<l>Doen dedi daer om gene dinc</l>
<l>Den genen, die daer was gevaen</l>
<l>Optie marct verbernen saen,</l>
<l>Waest lief of waest hem leet.</l>
<l n="620">Dit was den genen een quaet beheet,</l>
<l><pb n="3,25"/> Die hem willens daer liet vaen</l>
<l>Ende hem wroegen liet oec, sonder waen,</l>
<l>Omdat men den keyser [teser] sprake</l>
<l>Vers[l]aen soude. Nu es die wrake</l>
<l n="625">Over hem gegaen hier al nu,</l>
<l>Haere alre ondancs, secgic u,</l>
<l>Die nu te Melanen waren binnen,</l>
<l>Maer sine dorstens niet doen bekinnen.</l>
</div>
<div type="subchapter"><head type="subchapter">Hoe hi gecroent werd te Milane ander werve .x. </head>
<l>Dus bleef hi licgende daer al stille</l>
<l n="630">Een stic iegen haer somer wille,</l>
<l>Maer hem somen waest oec lief,</l>
<l>Ende daden hem al sijn gerief.</l>
<l>Die Gibbeline waren hem hout</l>
<l>Ende waren oec op hem stout,</l>
<l n="635">Maer die Gelfen waren hem fel.</l>
<l>Nu hadde die keyser sine dinc so wel</l>
<l>Geordineert ende so behendelike,</l>
<l>Dat niemen en was in alden rike,</l>
<l>Die van sinen rade wiste yet,</l>
<l n="640">Noch in sijn here en wist men niet,</l>
<l>En geen tijt no vroech no spade,</l>
<l>Wat sijn wille was in rade,</l>
<l>Vor alsmen die dinc doen soude.</l>
<l>Dan lietment weten also houde,</l>
<l n="645">So dede men dan dit sonder sparen.</l>
<l>Om dijt en consten niemen te waren</l>
<l><pb n="3,26"/> Verspien waer hi henen wilde.</l>
<l>Nu hadde dese keyser milde</l>
<l>Al hemelike ende sonder geluut</l>
<l n="650">Enen cardinael comen uut,</l>
<l>Diene te Melane cronen soude.</l>
<l>Hi hadde gemaect also houde,</l>
<l>Alsi Melane hadde gewonnen,</l>
<l>Dat daer dan sonder yemans connen</l>
<l n="655">Een cardenael soude incomen.</l>
<l>Dit haddi van den paus van Romen</l>
<l>Al hemelike so begaet,</l>
<l>Dat hem des wel was gestaet,</l>
<l>Want haddyt openbaer gedaen,</l>
<l n="660">En hadde so niet mogen vergaen</l>
<l>Om sine vianden die waren int lant.</l>
<l>Die coninc Philip stac oec die hant</l>
<l>Jegen dien keyser diegelike.</l>
<l>Dus moet sine dinc heymelike</l>
<l n="665">Doen, die hi wilde angaen,</l>
<l>Datse niemen soude verstaen,</l>
<l>Die hem belette mochte yet.</l>
<l>Aldus alse gi nu hier siet</l>
<l>Es dese cardenael daer comen,</l>
<l n="670">Wient sal scaden ofte vromen,</l>
<l>Om den keyser te crone daer.</l>
<l>Die Gibbelinge, wet vorwaer,</l>
<l>Maecten grote feeste ginder;</l>
<l>Man, vrouwen ende die kinder</l>
<l n="675"><pb n="3,27"/> Hadden tspel ende bliscap groet.</l>
<l>Daer was vergadert menich genoet,</l>
<l>Daer men den keyser cronen soude,</l>
<l>Die bliscap hadde ende grote vroude.</l>
</div>
<div type="subchapter"><head type="subchapter">Hoe hi te Crimone voer ende dat wan .xi. </head>
<l>Dus werd die keyser gecroent daer,</l>
<l n="680">Ende es wech getogen daernaer</l>
<l>Met menichte groet, wet dat wale,</l>
<l>Want die van Melaen altemale,</l>
<l>Die perde hadden voren uut</l>
<l>Om hem te gereiden. Groet geluut</l>
<l n="685">Was in die stat, daer si wech reden.</l>
<l>In cant u alle[n] niet wel besceden</l>
<l>Dat daer was in die stat gedaen,</l>
<l>Maer dat doe ic u verstaen:</l>
<l>Doen die keyser te velde quam,</l>
<l n="690">Sciere hi daer orlof nam</l>
<l>An die van der stat, vorwaer,</l>
<l>Ende som vorense met hem daer</l>
<l>Altema[le] te diene heme.</l>
<l>Dus vor ut nu, alsict verneme,</l>
<l n="695">Te [Cr]emone, oec ene stat,</l>
<l>Ende alse die keyser quam vor dat,</l>
<l>Entie vander stede vernomen</l>
<l>Hoe Meylane es ondercomen,</l>
<l><pb n="3,28"/> So wordensi daer af versaec[h]t</l>
<l n="700">Ende heeft daer een den andren gevraecht</l>
<l>Wat si doen mogen daer mede.</l>
<l>Si hadden te voren een quade zede</l>
<l>Den Gibbelinge oec gedaen,</l>
<l>Om dit warense te mer ontaen</l>
<l n="705">Ende versaec[h]t, wet dat wel,</l>
<l>Ende waenden dattie keyser fel</l>
<l>Hem soude wesen om dese saken.</l>
<l>Nu droegensi overeen met spraken</l>
<l>Datsi te genaden, als ende als</l>
<l n="710">Ende elc enen strop om sinen hals,</l>
<l>Den keyser souden te genaden comen,</l>
<l>Hem te eren ende te vromen</l>
<l>Van dien datsi hadden mesdaen.</l>
<l>Vore die keyserinne sijn si gestaen</l>
<l n="715">Ende baden haer vriendelike,</l>
<l>Datsi baden den keyser rike</l>
<l>Dat hi ontfinge te genaden.</l>
<l>Die keyserine werd des beraden</l>
<l>Dat si met hem ginge ter steden</l>
<l n="720">Vor den keyser ende bat ene bede</l>
<l>Vor dese liede, dat hi daer</l>
<l>Quite scoude, si souden daernaer</l>
<l>Hem dienen ende in staden staen.</l>
<l>Dit was ginder saen gedaen,</l>
<l n="725"><pb n="3,29"/> Want gene dinc hi haer ontseide,</l>
<l>Van daer si haer herte an leide,</l>
<l>Ende oec wassi so wetende mede,</l>
<l>Datsi en bat engene bede</l>
<l>Die hem oneerlijck mochte wesen.</l>
<l n="730">Nu sijn si blide ende keerden na desen</l>
<l>Die van Crimone in haer stat</l>
<l>Mettien keyser, wet wel dat,</l>
<l>Ende hadden bliscap ende yoye.</l>
<l>Si vergaten al haer vernoye,</l>
<l n="735">Om dat si waren gescouden quite.</l>
<l>Si dienden den keyser met groten vlite</l>
<l>Van desmen vant daer in die stede.</l>
<l>Die keyser geboet daer sinen vrede,</l>
<l>Ende besette die stat van siere hant.</l>
<l n="740">So dedi oec allomme dat lant.</l>
</div>
<div type="subchapter"><head type="subchapter">Hoe die keyser te Bri[t]swerd voer ende hoe hi enen strijt hadde .xii. </head>
<l>Nu es die keyser wechgevaren</l>
<l>Van Cri[mo]ne met sinen scaren,</l>
<l>Ende wilde trecken ten Britsward.</l>
<l>Daer hi quam op dese vard,</l>
<l n="745">Vant hi een deel lantliede</l>
<l>In sinen wech, daer ic bediede</l>
<l>Te seggen ave wonder groet,</l>
<l>Want si daden wederstoet</l>
<l>Meerre vele den keyser daer</l>
<l n="750">Dan hi yegeren hadde vorwaer.</l>
<l><pb n="3,30"/> Dese liede lagen vergadert nu</l>
<l>Up een berch, dat secgic u,</l>
<l>Ende hadden hem begraven daer</l>
<l>In een veste starc daernaer.</l>
<l n="755">Die keyser emmer moeste liden,</l>
<l>Soudi te Britsward tiden.</l>
<l>Nu alse die keyser dit vernam,</l>
<l>Niet wel het hem int herte bequam,</l>
<l>Doch getroesti hem alre dinc,</l>
<l n="760">Ende hiet datmen dade varinc</l>
<l>Wapen[en] ende gereden te stride.</l>
<l>Doen sachmen daer ter selver tide</l>
<l>Die lantliede comen uut,</l>
<l>Ende maecten een groet geluut,</l>
<l n="765">Ende bestreden den keyser nu.</l>
<l>Die keyser trac vort, dat secgic u,</l>
<l>Met sinen lieden coenlike.</l>
<l>Selve vacht hi vromelike</l>
<l>Ende sijn broeder, her Walraven,</l>
<l n="770">Stac daer van den berge ave</l>
<l>Selken dat hem die hals brac,</l>
<l>Ende mijn her Gye oec mede stac</l>
<l>Ende sloech slage herde groet,</l>
<l>Daer ter stede af vel oec doet</l>
<l n="775">Selc, dat hi [t]umede neder.</l>
<l>Dat geviel op ende weder,</l>
<l>Groet ende scone in beden siden,</l>
<l>Maer die keyser en verloes int striden</l>
<l>Nieman daer men yet om gaf.</l>
<l n="780">Doen togen die gene saen af</l>
<l><pb n="3,31"/> Ende achterwerd in hare veste,</l>
<l>Want het dochten daer de beste.</l>
<l>Het was oec den avonde bi,</l>
<l>Om dat meeste so cregen sij</l>
<l n="785">Hem te doene daer binnen gemac,</l>
<l>Om dat hem die dach gebrac.</l>
<l>Die keyser ende oec entie sine</l>
<l>Lagen daerom bi hem in scine,</l>
<l>Ende oec so na dat si ne mochten.</l>
<l n="790">Al werd dat syt sere rochten,</l>
<l>Niet ontvlien uter vesten.</l>
<l>Dus selensi moeten dwesten</l>
<l>Eersi mochte van daer ontgaen.</l>
<l>Des anderdages, sonder waen,</l>
<l n="795">Sijn si vroech getogen uut,</l>
<l>Sonder te maken enich geluut,</l>
<l>Ende waenden heymelike alsoe</l>
<l>Den keyser geslagen toe.</l>
<l>Maer neensi niet, dat verstaet,</l>
<l n="800">Die keyser hadde des wel raet,</l>
<l>Dat sine bestricken niene conden.</l>
<l>Dus bestonden in der margenstonde</l>
<l>Daer die strijt dus onder hem,</l>
<l>Mer ic deren wel seker bem,</l>
<l n="805"><pb n="3,32"/> Dat hi sciere was gedaen,</l>
<l>Want dat here ward al ondaen</l>
<l>Ende gescoffiert opter stede.</l>
<l>Daer vloe elc die conste gerede</l>
<l>Te Britswerd, dat wet vorwaer,</l>
<l n="810">Want en was niet verre van daer.</l>
</div>
<div type="subchapter"><head type="subchapter">Hoe hi Bri[t]s belach ende die van Pergama hem navolgeden </head>
<l>Dus es die strijt vortgetogen.</l>
<l>Alse een here wel vermogen</l>
<l>Met sinen scaren te Britsward</l>
<l>Stoutelike ende onvervard</l>
<l n="815">Toech licgen vore die stat.</l>
<l>U ne mochte niemen getellen dat</l>
<l>Hoe coenlike alle die heren</l>
<l>Mettesen keyser daerwerd keren,</l>
<l>Men sach daer nie versaechden man.</l>
<l n="820">Doe hi der stat quam an</l>
<l>Logierde hi daer met sinen here</l>
<l>Om te weten wies hi gere</l>
<l>Hadden metter stat te doene.</l>
<l>Daer werd ontboden den keyser coene</l>
<l n="825">Datmen der stat hem niene gave,</l>
<l>Ende dat hi haestelike trocke ave,</l>
<l>Ocht si soudent met crachte saen</l>
<l>Van der stat met scanden doen gaen.</l>
<l>"Alles dies mi God wil geven</l>
<l n="830">Salic ontbeiden hier beneven"</l>
<l><pb n="3,33"/> Sprac die keyser, "en vlie u niet.</l>
<l>Om u gedreech, wats gesciet,</l>
<l>Ic sal die stat eer hebben mede</l>
<l>Eer ic meer van hier scede,</l>
<l n="835">Of ic bliver voren doet."</l>
<l>Aldus hi hem weder ontboet.</l>
<l>Na desen doene, sonder waen,</l>
<l>So dede die keyser weder s[t]aen</l>
<l>Sine blide[n] ende sine pederieren,</l>
<l n="840">Om opdie stat te s[cer]mescieren.</l>
<l>Ende die van binnen oec daer weder</l>
<l>Rechte haer engienen op ende neder</l>
<l>Jegen daer dat hem lach nu.</l>
<l>Ende hierenbinnen, dat secgic u,</l>
<l n="845">Quamen die van Pergama,</l>
<l>Ende volgeden den keyser heymelijc na</l>
<l>Ende wilden dus op hem riveleren.</l>
<l>Nochtan so hadden dese heren</l>
<l>Hem daer vore opgegeven,</l>
<l n="850">Behouden der stat ende haer leven,</l>
<l>Ende dit heeft toebracht mede</l>
<l>Tybaut ende Brisant met behendicheden,</l>
<l><pb n="3,34"/> Die here es van Brits der stat.</l>
<l>Doen die keyser voor Pergama sat,</l>
<l n="855">Quam hi den keyser spreken daer,</l>
<l>Ende gaf hem op ende seide daernaer</l>
<l>Dat hi hem Brits opgeven soude.</l>
<l>Die keyser geloefde desen boude</l>
<l>Ende dede hem grote ere daer.</l>
<l n="860">Doen hijs scade hadde daernaer,</l>
<l>So sprac Tybaut der steden an</l>
<l>Van Pergama, ende seiden dan:</l>
<l>"Dese, mach hi keyser werden,</l>
<l>Hi sal ons onder sine voete terden,</l>
<l n="865">Want die Duutsce die sijn fel.</l>
<l>Ic soude ons hier op raden wel,</l>
<l>Dat wise souden alle verslaen.</l>
<l>Ic hebbe den keyser doen verstaen</l>
<l>Dat icken sal doen laten in</l>
<l n="870">Te Br[i]sse. Maer, meer no min,</l>
<l>Sone mach hi niet daer in comen,</l>
<l>Woudi des met ons begomen."</l>
<l>Alsi verloren hadden die stat,</l>
<l>Dat hi hem saen volget na dat</l>
<l n="875">Ende ginc hem van achter an,</l>
<l>Ende wi van voren quamen dan</l>
<l>Aldus en mochtse niet ontgaen,</l>
<l>Sine bleven doet ofte gevaen.</l>
<l>Dit loefden die van Pergama</l>
<l n="880">Ende sworent te doen oec daerna.</l>
</div>
<div type="subchapter"><head type="subchapter"><pb n="3,35"/> <hi rend="bold">Noch van desen ende hoese die keyser bestriden dede, dats die van Bri[t]s niene wisten .xiiii. </hi></head>
<l>Alse dit belof was gedaen,</l>
<l>So nam Tybaut orlof saen</l>
<l>Vander stat ende es comen</l>
<l>Toten keyser, ende heeft genomen</l>
<l n="885">Orlof ende voer te Britswerd</l>
<l>Ende geloefde den keyser te sijn ruwerd</l>
<l>Te maken van der stede goet,</l>
<l>Alse daer te verne in metter spoet.</l>
<l>Nu alse Tybaut te Brits quam,</l>
<l n="890">Maecti al die stede gram</l>
<l>Jegen den keyser, dat verstaet,</l>
<l>Want hi seidem sinen raet</l>
<l>Van Pergama. Om dese sake</l>
<l>Warense te Brits wel te gemake,</l>
<l n="895">Ende herde blide ende herde stout.</l>
<l>Daer waendensi met cleinre gewout</l>
<l>Den keyser entie sine verslaen.</l>
<l>Nu es dese dinc so verre gegaen,</l>
<l>Dattie van Pergama sijn onderwegen,</l>
<l n="900">Ende alsi dus ten keyserwerd [t]regen,</l>
<l><pb n="3,36"/> So wordens cnapen daer geware,</l>
<l>Die den keyser seiden die mare.</l>
<l>Alse saen alst die keyser wiste,</l>
<l>Sendi daerwerd saen met liste</l>
<l n="905">.CCC. mans, die waren rasch</l>
<l>Entie wel varen int harnasch,</l>
<l>So heymelike dat die keyser dede,</l>
<l>Dattie van B[r]isce der stede</l>
<l>Niet ne wiste van deser daet,</l>
<l n="910">Dat was die van Pergama quaet.</l>
<l>Des keysers liede reden vord</l>
<l>Ende comen daer si hebben gehord</l>
<l>Hare viande dies niene wisten</l>
<l>Ende begonden op hem twisten.</l>
<l n="915">Daer werd een groet strijt verheven.</l>
<l>Men ginc daer nemen ende geven</l>
<l>Grote slage ende sure,</l>
<l>Die strijt werd daer herde sture.</l>
<l>Onder hem nu terstont</l>
<l n="920">Daer werdter herde vele gewont</l>
<l>Van Pergama, dat verstaet.</l>
<l>Int leste die strijt daer vergaet</l>
<l>Qualike van dien van Pergama,</l>
<l>Want gescoffiert werdensi daerna</l>
<l n="925">Ende .L. werdter daer gevaen,</l>
<l>Die men den keyser brachte saen.</l>
<l>Dus verginc daer dat striden</l>
<l>Met bliscepen ins keysers siden.</l>
<l>Des en wisten die van Brits niet,</l>
<l n="930">Dat dese dinc dus was gesciet,</l>
<l>Haer troest hier af es gedaen.</l>
<l>Ende doen hem dit was laten verstaen</l>
<l><pb n="3,37"/> Warensi te barenteert sere,</l>
<l>Ende bleven in haer stat vort mere.</l>
<l n="935">Daer lach die keyser vor die stat</l>
<l>Van Ascentienavonde na dat</l>
<l>Die Sente Denijs misse was na.</l>
<l>Menich pongijs, alsict versta,</l>
<l>Was daer binnen tusscen hem beiden,</l>
<l n="940">Dat ic al niet can besceiden,</l>
<l>Maer som so salict bringen te voren,</l>
<l>Alst tijt es ende latict horen.</l>
<l>Maer die dinge die oec gescieden</l>
<l>Moetic voren nu bedieden.</l>
</div>
<div type="subchapter"><head type="subchapter">Van ere crusingen die opquam men wiste hoe .xv. </head>
<l n="945">In desen tiden dat dit gesciede</l>
<l>So vergaderden erehande liede</l>
<l>In Aelmaengen ende in Brabant,</l>
<l>In Vlaendren, in Zelant, in Hollant,</l>
<l>Van Ludeke ende uut Henegouwen,</l>
<l n="950">Ut allen steden mochtmen scouwen</l>
<l>Ende ute dorpen volc comen,</l>
<l>Die dat cruce hebben genomen.</l>
<l>Men weet hoe, alsict vernam,</l>
<l>Dat dit cruce irst opquam.</l>
<l n="955">Selc en haddes nu genen wille,</l>
<l>Die sanderdages, lude no stille,</l>
<l>Niemen en conde daer af bringen.</l>
<l>En horde noyt man lesen no singen</l>
<l><pb n="3,38"/> So selsen crusinge als dit es.</l>
<l n="960">Si vergaderden, des sijt gewes,</l>
<l>Met groten cudden in selke stat.</l>
<l>Si waren oec den Joden gehad,</l>
<l>Waer dat sise mochten belopen,</l>
<l>Dus dadent sijt hem swaer becopen.</l>
<l n="965">Te Coelne wasser vele verslagen,</l>
<l>Bi Loven, daer si quamen op wagen</l>
<l>Ende voren wech met haren goede,</l>
<l>Daer si dus reden in smeyers hoede,</l>
<l>Quamen dese crucenaren</l>
<l n="970">Ende vrageden of si kerstendoem begaren?</l>
<l>Ende wie die des en wilde niet,</l>
<l>Dien dadensi pine ende verdriet,</l>
<l>Ende slogense sere ende somme doet.</l>
<l>Dus gincsi met haren coenroet</l>
<l n="975">Elre oec in ander lande,</l>
<l>Ende daden den groten Joden scande.</l>
<l>En wiste niemen hoe dit opquam,</l>
<l>Sone doet oec hoet inde nam.</l>
<l>Het quam op wonderlike</l>
<l n="980">Ende alsoe verginct sekerlike.</l>
<l>Dit volckijn, dat dus tcruce ontfinc,</l>
<l>Vergaderde al na dese dinc</l>
<l>tAvenioen, dat nu verstaet,</l>
<l>Om te hebben des paus raet.</l>
<l n="985">Daer quamen so vele in die stede,</l>
<l>Datmen dochte dat onvrede.</l>
<l>Si eesten den paus sonderlinge,</l>
<l>Dat hi dade hebben scepinge.</l>
<l><pb n="3,39"/> Doe die paus sach dit discord</l>
<l n="990">[T]raec hise daer altenen vord,</l>
<l>So lange leidise twaren,</l>
<l>Dat si alle meest quite waren</l>
<l>Van haren gelde, dat verstaet.</l>
<l>Doen baden si hem om oflaet,</l>
<l n="995">Ende datmen hem doe letteren gave,</l>
<l>Datsi gerne ten heyligen grave</l>
<l>Waren gevaren nu terstont.</l>
<l>Doen den paus dit werd cont,</l>
<l>Verliet hi hem der manselinge,</l>
<l n="1000">Ende absolveerdse om die dinge</l>
<l>Ende hietse alle henevaren.</l>
<l>Som quamense weder twaren</l>
<l>Ende som blevense an die hagen</l>
<l>Licgende, ende som verslagen.</l>
<l n="1005">So dat aldaer inde nam</l>
<l>No min no meer alst opquam.</l>
<l>Men wiste hoe[t] began gereet,</l>
<l>Sone deet oec hoet bequam, Godweet.</l>
</div>
<div type="subchapter"><head type="subchapter"><pb n="3,40"/> <hi rend="bold">Hoe die keyser enen berch wan op Bri[t]s die stat ende hoe Tybaut Brisac werd gevaen .xvi. </hi></head>
<l>Ghi hebt wel die dingen vernomen</l>
<l n="1010">Hoesi tot nu sijn henecomen,</l>
<l>Vanden keyser Heynrike,</l>
<l>Hoe hi noch leget stoutelike</l>
<l>Vor Bri[t]s die stat, dat verstaet.</l>
<l>Na Sent Jansdach haddense raet,</l>
<l n="1015">Datsi ute wilden riden</l>
<l>Op een berg daer besiden,</l>
<l>Om iegen den [keyser] te striden daer,</l>
<l>Die daer onder lach vorwaer,</l>
<l>Dit waendensi heymelike doen.</l>
<l n="1020">Van desen quam nu buten een garsoen,</l>
<l>Also alsi daerwerd reden,</l>
<l>Datmen horde doen reden beneden,</l>
<l>So dat een geruchte ward.</l>
<l>Entie keyser op ter vard</l>
<l n="1025">Ende dede sijn volc daer berec[k]en</l>
<l>Ende vaste opten berch trecken.</l>
<l>Ende ondergingen saen na dat</l>
<l>Den berch den genen vander stat;</l>
<l>Dus wordense onderlinge daer</l>
<l n="1030">Vreselike stridense overwaer.</l>
<l>Die vander stat quamen in</l>
<l>Harde vreselijc int begin,</l>
<l><pb n="3,41"/> Ende waenden den berch winnen wel,</l>
<l>Maer si hadden een hard spel</l>
<l n="1035">Jegen hem, dat verstaet,</l>
<l>Ende werd noyt so coene daet</l>
<l>Van genen keyser hiervoren gesciet</l>
<l>Alsmen desen nu doen siet.</l>
<l>Men vint van Alexander, dat</l>
<l n="1040">Dat hi wan menige stat,</l>
<l>Ende dat hem geviel scone aventuren.</l>
<l>Ic secge, mach dese keyser geduren,</l>
<l>Dat hi ward ember alse groet</l>
<l>Van daden ende oec sijn genoet.</l>
<l n="1045">Want was geen rike man</l>
<l>Doen hi te regneren began,</l>
<l>Ende was cleine van maysnieden,</l>
<l>Noch en conste niet vele lieden</l>
<l>Onthouden met hem int begin,</l>
<l n="1050">Hierom prijsten te meer mijn sin.</l>
<l>Van Alexander, ic secge u twi,</l>
<l>Die al Grieken hem hadde bi,</l>
<l>Ende oec so rike was van scatte,</l>
<l>Daer ombe es geen gelike datte,</l>
<l n="1055">Dit latic aldus bliven nu.</l>
<l>Groet geroep ende groet gehu</l>
<l>Was in dat heer, dat verstaet,</l>
<l>Men riep daer sere: "Vanc ende slaet</l>
<l>Al dat u iegen comt,</l>
<l n="1060">Die vander stat sijn verdoemt."</l>
<l>Ende die van binnen riepen weder:</l>
<l>"Slaet vaste alte neder,</l>
<l><pb n="3,42"/> Man ende pert, al dat gi vint."</l>
<l>Int lesten wordense so verblint</l>
<l n="1065">Met groten slagen ende met steken,</l>
<l>Datsi moesten opbreken,</l>
<l>Ende vlien weder in haer stat.</l>
<l>Maer gevangen bleef na dat</l>
<l>Tybaut Brisac die hoethere</l>
<l n="1070">Vander stat. Dies was sere</l>
<l>Blide die keyser ende sine liede</l>
<l>Dat aldus der dinc gesciede.</l>
</div>
<div type="subchapter"><head type="subchapter">Hoe men over Tybaut Brisac sal rechten .xvii. </head>
<l>Doen Tybaut dus was gevaen,</l>
<l>Alsic nu hier dede verstaen,</l>
<l n="1075">Ende doen there te resten was,</l>
<l>Des Sondages daerna, sijt seker das,</l>
<l>Vor dat hi gevaen was aldaer,</l>
<l>So wilde die keyser oec daernaer</l>
<l>Met loye rechten, dat verstaet,</l>
<l n="1080">Van algader siere mesdaet.</l>
<l>Men leidene daer op ene berhuut,</l>
<l>Ende sleeptene there al uut ende uut,</l>
<l>Weder ende vort vore die stat,</l>
<l>Daer si toesagen om dat,</l>
<l n="1085">Dat hem soude deren vele mere,</l>
<l>Dat men dus sleipte haren here.</l>
<l>Ende optie huut sleiptemen soe</l>
<l>Om lange te leven emmer toe,</l>
<l><pb n="3,43"/> Ende inden despite hem allen daer</l>
<l n="1090">Sleiptemen menichsins daernaer,</l>
<l>Tot dat hi sceen daer al doet.</l>
<l>Doen dede menne met vrouden groet</l>
<l>Vander huut, daer hi op lach,</l>
<l>Doe dede men, so men naest mach,</l>
<l n="1095">Een galge rechten daer ter stat mede,</l>
<l>Daer sijt alle sagen gerede,</l>
<l>Ende hingen daer Tybaut Brissac,</l>
<l>Om dat dieflike ontstac</l>
<l>Die van Pergama hier te voren,</l>
<l n="1100">Die hulden hadden den keyser gesworen,</l>
<l>Ende selve oec hulde hadden gedaen.</l>
<l>Daerom sal hi hier ontfaen,</l>
<l>Omdat hi den keyser doe afginc,</l>
<l>Sinen loen van alder dinc.</l>
<l n="1105">Doen hi dus verhangen was,</l>
<l>Onlan[c] daerna, sijt seker das,</l>
<l>So dede men af ende daernaer,</l>
<l>Sloech men hem thoeft af overwaer,</l>
<l>Ende settet op enen scacht hoge</l>
<l n="1110">Bider stat in hare oge,</l>
<l>Omdat sijt souden anescouwen,</l>
<l>Dat dit es gedaen om sijn ontrouwe.</l>
<l>Daer na gincmen daer quartieren</l>
<l>Den lichaem recht in vieren.</l>
<l n="1115">Ende elc deel gaf men daer</l>
<l>Elke here, weet vorwaer,</l>
<l>Daer over te rechtene, verstaet,</l>
<l>Doe sette men elc deel op een raet</l>
<l><pb n="3,44"/> Hem te scanden, die dit sagen,</l>
<l n="1120">Die daer waren van sinen magen.</l>
<l>Ende sijn ingewanden binnen daer</l>
<l>Vor die stat rechte naer,</l>
<l>So dat sijt mogen ansien.</l>
<l>Dit was al gedaen bi dien</l>
<l n="1125">Dat men woude dat si dinken</l>
<l>Hoe die keyser hem can scinken</l>
<l>Die verraetnesse hanteren.</l>
<l>Dit was een der meester heren,</l>
<l>Die daer yegeren omme was,</l>
<l n="1130">Die dus leden heeft den pas.</l>
<l>Hets recht dat hem scande naect</l>
<l>Die verraetnesse doet ende maect.</l>
</div>
<div type="subchapter"><head type="subchapter">Wat die vander stat te wederwraken daden .xviii. </head>
<l>Doen si dit sagen inder stat</l>
<l>Waer si seer tornich om dat,</l>
<l n="1135">Ende worpen utwerd .jjj. stene</l>
<l>Met .jjj. bliden int gemene,</l>
<l>Ende den vierden steen, vorwaer,</l>
<l>Haddensi gestelt daernaer</l>
<l>Rechte daer die keyser lach</l>
<l n="1140">Op sijn bedde. Diet al mach,</l>
<l>God, onse here van hemelrike,</l>
<l>En wilde niet dattie keyser rike</l>
<l>Daer verlore aldus sijn leven,</l>
<l>Want alse die blide uut soude geven</l>
<l n="1145">Den steen, brac die borsse na tgene</l>
<l>Ende volgede met int here den stene.</l>
<l><pb n="3,45"/> Om dit had die steen aldaer</l>
<l>Engene vlucht, wet vorwaer,</l>
<l>Ende viel onverre neder int here</l>
<l n="1150">Ende en dede gene dere.</l>
<l>Hi viel tuscen eens perts bene</l>
<l>Achter, so dat gene wrene</l>
<l>Dat haer van den sterte trac.</l>
<l>Nochtan had tpert geen ongemac.</l>
<l n="1155">Dit was dene wrake oec mede</l>
<l>Diemen daer int stat dede.</l>
<l>Dander wrake die was quaet,</l>
<l>Die si daden, dat verstaet,</l>
<l>Want si was scalc ende onrene.</l>
<l n="1160">Si namen hem .xj. der mene</l>
<l>In die stat, die Gibbelinge</l>
<l>Waren, ende daden hem grote pine,</l>
<l>Omdat si skeysers vriende hieten,</l>
<l>So dadensi hem dese pine genieten.</l>
<l n="1165">Si vingense ende dodense met</l>
<l>Ende hebbense opten muer geset</l>
<l>Vander stat, recht iegen there,</l>
<l>Omdat si willen dat dit dere</l>
<l>Den keyser ende die met hem waren,</l>
<l n="1170">So [v]ildense som daer naren</l>
<l>Opten muer van der stat,</l>
<l>So dat skeysers here sach dat</l>
<l>Entie keyser selve mede.</l>
<l>Doen roepen die gene oec gerede</l>
<l n="1175">Diese [v]ilden haer keyser: "dese Gibline</l>
<l>Dogen dor u nu dese pine."</l>
<l><pb n="3,46"/> Doen sise gevilt hadden alsoe,</l>
<l>Hingen sise met stroppen doe,</l>
<l>Die van zelen gemaect waren,</l>
<l n="1180">An ene galge. Dit was, twaren,</l>
<l>Om dattie Gibbeline, vor desen,</l>
<l>Metten keyser hebben gewesen.</l>
<l>Nu geviel daer ene aventure,</l>
<l>Ende waest dat si werd te sure.</l>
<l n="1185">Van desen .xj. was daer een</l>
<l>Die daer verre die outste sceen,</l>
<l>Hi had oec meer dan .LX. iaer.</l>
<l>Ende recht alsemen soude daer</l>
<l>Hangen, so geviel dat zeel brac,</l>
<l n="1190">Daer men mede optrac.</l>
<l>Die gene viel in die veste saen,</l>
<l>Ende es der galgen dus ontgaen.</l>
<l>Ende ne quets hem clein no groet,</l>
<l>Maer verdelike hi opscoet</l>
<l n="1195">Ende trac onder skeysers here,</l>
<l>Dit was ene selsen mere.</l>
<l>Die keyser vragede desen dat</l>
<l>Of hi weder wilde in die stat?</l>
<l>Hi seide: "Neenic en trouwen, here".</l>
<l n="1200">Aldus bleef hi daer vort mere</l>
<l>Metten keyser nu vort an.</l>
<l>Het mach wel tellen dese man</l>
<l>Van scoenre dinc sonder blijf,</l>
<l>Dat hi daer behilt sijn lijf,</l>
<l n="1205">Die van so hogen neder vel,</l>
<l>Dit dede God ende niemen el.</l>
</div>
<div type="subchapter"><head type="subchapter"><pb n="3,47"/> <hi rend="bold">Hoe skeysers broeder doel was gescoten .xix. </hi></head>
<l>In desen tiden, verstaet mi dat,</l>
<l>Datmen Bris belach die stat,</l>
<l>So was menich assa[u]t gedaen,</l>
<l n="1210">Datmen al niet doet verstaen.</l>
<l>Het waer oec pijnlijc te scriven al,</l>
<l>Dat daer gesciede, groet ende smal,</l>
<l>In dier tijt dat si daer lagen.</l>
<l>Daer waren selke .vjj. dagen,</l>
<l n="1215">Dat si nie saten stille,</l>
<l>Want sere iegen haren wille</l>
<l>Waest dien van buten, si u cont,</l>
<l>Dattie stat so lange stont.</l>
<l>Ende oec verdroet die van binnen,</l>
<l n="1220">Datsi die stat souden winnen,</l>
<l>Ende dat si daer so lange sijn voren,</l>
<l>Dit dede oec der stat groten toren.</l>
<l>Om dit was daer, wet dat wel,</l>
<l>Menich assa[u]t sterc ende fel</l>
<l n="1225">Op enen tijt dus binnen desen,</l>
<l>Dat dit assa[u]t dicke had gewesen.</l>
<l>So souden enewerf spelen gaen</l>
<l>Des keysers broeder, sonder waen.</l>
<l>Mijn her Walraven optie gracht</l>
<l n="1230">Van der veste, ende was gewacht</l>
<l>Van dien van binnen opter stont,</l>
<l>Ende werd gescoten ende so gewont,</l>
<l>Dat hi starf eer yet lanc,</l>
<l>Dat scade was sonder wanc,</l>
<l n="1235">Want hi was vroem ende coene</l>
<l>Ende willech mede in allen doene,</l>
<l><pb n="3,48"/> Dapper ende snel, ten wapen goet,</l>
<l>Ay, keyser, nu es die broeder vroet</l>
<l>Doet bleven vor dese stat.</l>
<l n="1240">Doen die keyser wiste dat,</l>
<l>Werd hi daerom sere ontdaen,</l>
<l>"Ay, broeder", sprac hi, herde saen,</l>
<l>Dat gi dus binnen scoten ginct,</l>
<l>Dat u leven mi ontlinct,</l>
<l n="1245">Dies binnic vele droever man</l>
<l>Dan ic yemen geseggen can.</l>
<l>Nochtan moetict varen laten,</l>
<l>Want in weter wien om haten,</l>
<l>Dat altemale deser stat.</l>
<l n="1250">Levic, si selens hebben te bat,</l>
<l>Wat ic u clage na desen saken,</l>
<l>In mach u niet levende maken".</l>
<l>Die heren troestene alle daer.</l>
<l>Doen seidi selve daernaer:</l>
<l n="1255">"Wi moeten sceden vanden doden,</l>
<l>Al eest dat wijt doen met noden,</l>
<l>Had mogen sijn, ic hadde nu Gerne gehouden, dat secgic u,</l>
<l>Maer die niet mach verliesen,</l>
<l n="1260">Hine sal gene winninge kiesen".</l>
<l>Dus [tr]oeste die keyser hem selven daer</l>
<l>Ende die sine, oec daer naer</l>
<l>Ende ommesloech aldus sijn seer,</l>
<l>Omdat hi wilde daerna te meer</l>
<l n="1265">Die sine in haer coenheit houden,</l>
<l>Ende oec daer mede doen verbouden.</l>
<l>Nochtan haddi rouwe groet,</l>
<l>Heymelike, om sine doet.</l>
</div>
<div type="subchapter"><head type="subchapter"><pb n="3,49"/> <hi rend="bold">Hoe Bri[t]s gewonnen werd ende hoet die cardenale verbaden .xx. </hi></head>
<l>Alse die keyser daer herde lange</l>
<l n="1270">Gelegen hadde, ende in bedwange</l>
<l>Die stat ende buten hadde seer,</l>
<l>Ende oec gebrac hem dat was mere</l>
<l>Vitaelge, nu dat verstaet,</l>
<l>Dit dede faelgiere daer die daet,</l>
<l n="1275">Ende si sagen ende vernamen</l>
<l>Datten altenen toequamen</l>
<l>Hulperen ende spise mede,</l>
<l>Dit ontvrochte oec die stede,</l>
<l>Ende namen hier op enen raet,</l>
<l n="1280">Wa(n)t hem nu te doene staet</l>
<l>Om den honger diesi duchten,</l>
<l>Dien si nu daer sere vruchten.</l>
<l>Want hi began hem selven nopen,</l>
<l>Dit deedse sere daer wanhopen.</l>
<l n="1285">Doch int inde alst al ongaet,</l>
<l>So droech also der steden raet,</l>
<l>Datsi hem op selen geven,</l>
<l>Ende den keyser bidden om haer leven.</l>
<l>Ende hiertoe baden si doe mede</l>
<l n="1290">Den kardenalen van der stede,</l>
<l>Dat si haer word souden spreken,</l>
<l>Ende iegen den keyser die bede breken.</l>
<l>Mochten si behouden dleven,</l>
<l>Sine rochten watsi anders geven,</l>
<l n="1295">Nochtan duchten si sere dat,</l>
<l>Dattie keyser soude die stat</l>
<l>Al strueren ende oec met,</l>
<l>Omdat si hem dus hebben geset</l>
<l><pb n="3,50"/> Iegen den keyser ende sere mesdaen.</l>
<l n="1300">Nochtan moeten si dit anegaen</l>
<l>Oft si bliven anders doet,</l>
<l>Dus dwancse te doen die noet,</l>
<l>Datse node hadden gedaen,</l>
<l>En dade die honger, sonder waen.</l>
<l n="1305">Dus was hieraf geleit een dach,</l>
<l>Ofmen dit yet proeven mach.</l>
<l>Die cardenael quamen vort,</l>
<l>Ende spraken vor den keyser dword</l>
<l>Van der steden wege nu.</l>
<l n="1310">Dus begonnense, dat secgic u,</l>
<l>Doen deen den andren had ontmoet</l>
<l>Ende met scoenre tale gegroet.</l>
<l>Doen badense vriendelijc, sonder waen,</l>
<l>Den keyser die bede saen,</l>
<l n="1315">Diese haer en daer nu hevet gegeven.</l>
<l>Alsi sijn word dus hebben beseven,</l>
<l>Doen seidense: "Here, so es onse bede,</l>
<l>Dat gi ontfaet dese stede,</l>
<l>Ende nemtse op, behouden haer leven,</l>
<l n="1320">Dus selense u nu gerne geven</l>
<l>Al dat behort te deser stat."</l>
<l>Die keyser antwerde: "Op dat</l>
<l>Dese stat heeft mi mesdaen,</l>
<l>Dese bede es groet, sonder waen,</l>
<l n="1325">Die gi mi bidt, dat verstaet,</l>
<l>Ic wil hierop hebben raet</l>
<l>Met minen vrienden, die hier sijn,</l>
<l>Die hier dragen den last mijn,</l>
<l>Hets recht datsi raden mede,</l>
<l n="1330">Die mi hulpen winnen die stede.</l>
</div>
<div type="subchapter"><head type="subchapter"><pb n="3,51"/> <hi rend="bold">Hoe hem die keyser d[a]er op wilt beraden .xxi. </hi></head>
<l>Dus es die keyser van hem gegaen</l>
<l>Om hem te beraden daer op saen.</l>
<l>Hi ontboet die heren te heme</l>
<l>Ende seide: "Ghi, heren, ic verneme</l>
<l n="1335">Dattie stat haer op wilt geven,</l>
<l>Ende mi hebben om stat ende om leven,</l>
<l>Die cardenale gebeden mede.</l>
<l>Ontsecgic nu hare bede,</l>
<l>Dat mochte mi lichte scaden,</l>
<l n="1340">Nu siet, gi, heren, wat wildi raden?"</l>
<l>Si seiden hem: "Donket (n)u goet,</l>
<l>So es ons lief datmen doet,</l>
<l>Maer neemt goede gisele, here,</l>
<l>Ende doet die mure slichten ere,</l>
<l n="1345">So dat m(a)er ute vare ende in,</l>
<l>Of hem yet verkeerde die sin,</l>
<l>Gelijc dattie van Pergama dede.</l>
<l>Dit rade wi, here, dat gi doet mede,</l>
<l>So selensi hem te meer ontsien,</l>
<l n="1350">Al wilden si yet achter tien,</l>
<l>Want hets sulc in muer beloken,</l>
<l>Hi soude node iegen u stoken</l>
<l>Orloge, waer hi op een velt,</l>
<l>Al haddi noch also groet gewelt."</l>
<l n="1355">Doen quam die keyser ten cardenale</l>
<l>Met sinen genoten altemale,</l>
<l>Ende seide: "hi soude doen haer bede,</l>
<l>Maer hi moest hebben uter stede</l>
<l><pb n="3,52"/> Der meester heren ene pertie</l>
<l n="1360">Te gisele, dat si gene scampie</l>
<l>Op mi en selen doen,</l>
<l>Noch en maken geen ocsoen.</l>
<l>Ende vort moeten si vellen mede</l>
<l>Die mure entie porte bede,</l>
<l n="1365">Entie veste slichten daer na,</l>
<l>So datter een wel overga</l>
<l>Dit moetense doen, dat verstaet,</l>
<l>Sal haers lives werden raet."</l>
<l>Die noet doet oude quene draven.</l>
<l n="1370">Eersi dit den keyser gaven,</l>
<l>Haddens genoech teten binnen,</l>
<l>Si souden eer derven siere minnen</l>
<l>vii. iaer, dat wel verstaet,</l>
<l>Eer si angingen desen raet.</l>
<l n="1375">Nu moesten sijt loven daer,</l>
<l>Al waest hem in therte swaer.</l>
<l>Si anevingen dit te doene.</l>
<l>Dus wan daer die keyser coene</l>
<l>Ene die starcste stat ende goet,</l>
<l n="1380">Ende dede daer vaen met overmoet</l>
<l>Der bester [li]en vander stat,</l>
<l>Ende levertse oec na dat</l>
<l>Den [sc]hout vanden berge gereet,</l>
<l>Diese in vangenesse heeft geleet.</l>
<l n="1385">Dus werd bere[ch]t Brij[t]s die stede</l>
<l>Om hare quade scalchede.</l>
<l><pb n="3,53"/> En(de) haddent die Cardenale gedaen,</l>
<l>Het waer anders met haer vergaen,</l>
<l>Want si hads wale verdient</l>
<l n="1390">Dattie keyser was haer onvrient.</l>
</div>
<div type="subchapter"><head type="subchapter">Hoe die keyser te Genevenward voer .xxii </head>
<l>Nu heeft die keyser Bri[t]s gelaten,</l>
<l>Ende es gevaren siere straten,</l>
<l>Recht vort te Genevenward.</l>
<l>Al sprekende voer hi in sine vard</l>
<l n="1395">Van menigen, dat verstaet,</l>
<l>Menigerhande was haer raet:</l>
<l>Hoe sijt mogen so begomen,</l>
<l>Datsi te Romen souden comen,</l>
<l>Want boetscap haddense verstaen,</l>
<l n="1400">Die wile dat sise niet ontfaen</l>
<l>En souden, want hem gehadt</l>
<l>Die Gelfen waren vander stat;</l>
<l>Nochtan ontboden die cardenale,</l>
<l>Dat sine souden ontfaen wale.</l>
<l n="1405">Met deser tale, met desen dinge</l>
<l>Reden si daer sonderlinge,</l>
<l>Die meeste heren, ende hilden spraken</l>
<l>Tote datsi der stat genaken.</l>
<l>Doen si der stat waren bi,</l>
<l n="1410">Quamen die heren ute vri</l>
<l>Van Geneven den keyser iegen,</l>
<l>Ende wilden sijns wel plegen.</l>
<l>Si geleidene toter stede,</l>
<l>Daer hi was wel ontfaen mede.</l>
<l n="1415"><pb n="3,54"/> Die biscop was daer herde groet,</l>
<l>Die straten men daer alle geboet</l>
<l>Scone te maken, daer hi soude gaen,</l>
<l>Ende overdect oec, sonder waen,</l>
<l>Waren die straten daer gemene.</l>
<l n="1420">Daer was menige sierheit ene</l>
<l>Iegen dien keyser gemaect daer.</l>
<l>Hier mach hi riden sonder vaer,</l>
<l>Want dit sine vriende waren.</l>
<l>Si hadden gemaect enen aren</l>
<l n="1425">Van goude fijn dor sine ere,</l>
<l>Omdat si hier met wilden den here</l>
<l>Doen bekinnen, dat hi aldaer</l>
<l>Machtech waer, want hi den aer</l>
<l>In sinen scilt dragen soude.</l>
<l n="1430">Dese aer was met goeder vroude</l>
<l>Geset opt inde van der stede,</l>
<l>So datmenne sien mocht gerede.</l>
<l>Wie so woude, die quam daer in,</l>
<l>Dit was recht int begin</l>
<l n="1435">Daer die keyser in soude varen.</l>
<l>Doen hi ansach desen aren,</l>
<l>Was hi blide herde sere,</l>
<l>Ende dancte der stat deser ere,</l>
<l>Die si hem hebben daer met gedaen.</l>
<l n="1440">Dus was hi te Melaen ontfaen</l>
<l>Van altemale den groten heren,</l>
<l>Al had daer yemen willen weren</l>
<l>Die van buten waren comen daer,</l>
<l>En hadden bescoten niet een haer.</l>
<l n="1445">Die coninc van Vrancrike, dat verstaet,</l>
<l>En haddem mogen daer geen quaet</l>
<l>Gedoen daer in die stede,</l>
<l>Al haddijs hem gepijnt mede,</l>
<l><pb n="3,55"/> Alsic wel getrouwe oec vorwaer</l>
<l n="1450">Dat hijs hem heymelijc pijnde daer,</l>
<l>Ende elre mede hebbic gehord,</l>
<l>Maer daer af latic bliven dword,</l>
<l>Dat hi stont na skeysers deren,</l>
<l>Ende gerne dat had hulpen weren.</l>
<l n="1455">Dat hi te Romen niet waer comen,</l>
<l>Daer af ontfinc hi lettel vromen,</l>
<l>Maer onneer haddijs overal,</l>
<l>Ende alse lange alse oec geduren sal</l>
<l>Die werelt, selmen daer af spreken</l>
<l n="1460">Dat hi dus wilde achtersteken</l>
<l>Den besten man, gelovet das,</l>
<l>Die nie in hondert iaren was.</l>
</div>
<div type="subchapter"><head type="subchapter">Der keyserinnen doet ende waer si begraven werd .xxiii. </head>
<l>Dus lach die keyser te Melane,</l>
<l>Ende hadde daer, na minen verstane,</l>
<l n="1465">Den wonsch van al dat hi wilde.</l>
<l>Die vander stat waren so milde</l>
<l>Van alles dies hi daer begard,</l>
<l>Daer ne was niet iegen gespard.</l>
<l>Met bliscapen lagensi nu daer</l>
<l n="1470">Lange wile, maer daernaer</l>
<l>Verwandelde dit in droefheden,</l>
<l>Want daer werd siec in der steden</l>
<l>Die keyserinne, die goede vrouwe,</l>
<l>Die den keyser was so getrouwe</l>
<l n="1475"><pb n="3,56"/> Ende alden lieden die met hem waren,</l>
<l>Dat sijs alle moesten mesvaren,</l>
<l>Dat haer die siecheit anequam.</l>
<l>Daer si saen die doet af nam;</l>
<l>Dit was hem allen die meeste dere</l>
<l n="1480">Datsi mochten hebben int here.</l>
<l>Ocharme, des ontfarme[s]lijcs!</l>
<l>Men vant nu niet haers gelijcs,</l>
<l>Si was die hoveste diemen wiste,</l>
<l>Alle quade dinge si chiste,</l>
<l n="1485">Si was die miltste diemen vant</l>
<l>Wat dat haer quam ter hant,</l>
<l>Dat gafse vort in Godsnamen,</l>
<l>Si was reine van lichamen,</l>
<l>So ontfarmich wiste men niet</l>
<l n="1490">Alsi was op alrehande diet.</l>
<l>Die arme, waer dat si was,</l>
<l>Begeerden si haer, sijt seker das,</l>
<l>Daer iegen spracse vriendeleke,</l>
<l>Ende vraechdem om haer gebreke.</l>
<l n="1495">Entie si van levene reine</l>
<l>Kinde, hadsi lief gemeine,</l>
<l>Dien gaf si mildelike haer goet.</l>
<l>Ay, dat dus sterven moet</l>
<l>Ene vrouwe, daer so vele an</l>
<l n="1500">Geleget der werelt ende haren man!</l>
<l>Dats iammer groet bi onsen here.</l>
<l>Ic mochte u seggen vanden sere,</l>
<l><pb n="3,57"/> Datmen daer hadde in die stat.</l>
<l>Ic hout nu wel over dat,</l>
<l n="1505">Datmen n[e] horde in menigen dagen</l>
<l>Nie vrouwe oec mere clagen.</l>
<l>Maer des keysers clage, Godweet,</l>
<l>Boven die ander clage geet.</l>
<l>Men sach nie so droeven man,</l>
<l n="1510">No so ontfermelike spreken dan.</l>
<l>"Ay, sprac hi, [l]ieve vriendinne,</l>
<l>In werd nie so droeve van sinne,</l>
<l>No so erre, no so gestord,</l>
<l>Dat gi nie verwandelt u word</l>
<l n="1515">In enigerhande erscap te mi ward.</l>
<l>Hoe minlijc hebdi dese vard</l>
<l>Met mi gevaren ende ic met u!</l>
<l>Acharme, moete wi sceden nu,</l>
<l>Dat doet mire herten so wee,</l>
<l n="1520">Dat ic gespreken can nemmee."</l>
<l>Doen hem die keyser mesliet also</l>
<l>Scoten daer die heren toe,</l>
<l>Ende troesten daer ende seiden:</l>
<l>Dat wi alle der doet beiden,</l>
<l n="1525">Dat God wilt dat moet gescien,</l>
<l>Wine mogen niet doen iegen dien.</l>
<l>Dus paysden si den keyser daer</l>
<l>Ende men groef die vrouwe daernaer</l>
<l>Ter Minderbroeder, sekerlike,</l>
<l n="1530">Na keysers maniere eerlike.</l>
<l>Oec seidemen, daer mense te grave droech,</l>
<l>Dat reinde sere int gevoech,</l>
<l><pb n="3,58"/> Ende dat haer pellen, no die bare,</l>
<l>Noch niet dat was over hare</l>
<l n="1535">Nat ne werd, groet no cleine,</l>
<l>Dit was een scone teken gemeine.</l>
</div>
<div type="subchapter"><head type="subchapter">Hoe die keyser te Pise ward voer .xxiiii. </head>
<l>Hierna over onlangen tijt</l>
<l>Wilde die keyser sonder respijt</l>
<l>Varen in tlant van Toscanen.</l>
<l n="1540">Lombardien, na minen wanen,</l>
<l>Heeft hi nu algader onder</l>
<l>In corten tiden, dits geen wonder</l>
<l>Te [winnen], dat yement secgen mochte,</l>
<l>So vaste stede met clenen gerochte,</l>
<l n="1545">Dit en sachmen noyt gescien.</l>
<l>Nu wilt die keyser henentien</l>
<l>In Toscane, te Pise ward,</l>
<l>Daer men sijn comen sere begard,</l>
<l>Want daer waren sine grote vrient,</l>
<l n="1550">Die Gibbelinge, die hem gedient</l>
<l>Van beginne hebben altoes</l>
<l>Dese en vant hi noyt loes</l>
<l>In genen sacken, dat verstaet,</l>
<l>Dit was sijn meeste toeverlaet.</l>
<l n="1555">Daer was hi ontfaen so wale,</l>
<l>Datment ne conde in gene tale</l>
<l>Vertellen, dat si daden heme.</l>
<l>Al dander, alsict verneme,</l>
<l>Dat hem hier vor was gedaen</l>
<l n="1560">En geleec der eren niet een spaen.</l>
<l><pb n="3,59"/> Wat datmen conde gevisieren</l>
<l>Ende gepinsen in eniger manieren,</l>
<l>Dat was hem gereet aldaer.</l>
<l>Ja, die vrouwen overwaer,</l>
<l n="1565">Die daer waren in die stat</l>
<l>En wouden niet ontsecgen dat,</l>
<l>Wat dat hem die ridders baden,</l>
<l>Sine dadent daer al, sonder beraden</l>
<l>Van haren man, te meniger stede.</l>
<l n="1570">Ja, al waest leet oec mede,</l>
<l>Nochtan dadense hem gerne lieve.</l>
<l>Gi wet wel waer ic op dit brieve,</l>
<l>Al ne secgict niet al uut.</l>
<l>Ic mene also alse die bruut</l>
<l n="1575">Den brudegoem te diene pleget,</l>
<l>Dit en was hem niet ontseget.</l>
<l>Dese stat es so overrike</l>
<l>Ende groet ende scoene sekerlike,</l>
<l>Dat hi noch nie quam int stat,</l>
<l n="1580">Die derre geleec yet een blat.</l>
<l>Van alrehande sierheit groet,</l>
<l>Sone was niewer haer genoet.</l>
<l>In canse niet volprisen wel,</l>
<l>Nochtan die yoye ende dat spel,</l>
<l n="1585">Dat daer maken die scone vrouwen</l>
<l>Dat verblijt mi in rechter trouwen</l>
<l>In mijn herte nu ter stede,</l>
<l>So dat ic al mine onvrede</l>
<l>Daer met vergat ende daer af sprac.</l>
<l n="1590">En verstaet hier in engenen lac,</l>
<l>Al blevic gerne hierop lange,</l>
<l>Ens niemen so sere in bedwange,</l>
<l>Opdat hi goeder nature ware,</l>
<l>Ende hordi spreken dusdaen mare</l>
<l n="1595"><pb n="3,60"/> Hine souder doch yet af verbliden.</l>
<l>Swaer so es mi nu ten tiden</l>
<l>Dit te laten om ander saken.</l>
<l>Ay, niemen neme hieraf wrake,</l>
<l>Dat ic hier af secge dus vele.</l>
<l n="1600">En es [m]aer als tenen bispele</l>
<l>Dat ics so vele secge ter stat,</l>
<l>Om dat hem die vrouwe[n] te bat</l>
<l>[V]oren selen, die dit lesen.</l>
<l>Ic late dit aldus nu wesen,</l>
<l n="1605">Ende scelt hier quite al te male.</l>
<l>Die keyser dede, nu alte wale</l>
<l>Ontfaen was in dese stede,</l>
<l>Ende alle sine liede oec mede,</l>
<l>Van alden genen die daer waren.</l>
<l n="1610">En hadt gedaen die rouwe twaren</l>
<l>Die hi hadde gehadt van desen,</l>
<l>Die bliscap te mere gewesen,</l>
<l>Dus bleef hi licgende in die stat.</l>
<l>Nu sele wi secgen ander dinc,</l>
<l n="1615">Diewile dat rest die coninc.</l>
</div>
<div type="subchapter"><head type="subchapter">Van haren Godevarde ende mijn her Jan van Virsoen .xxv.  </head>
<l>In keyser Henrics eerste iaer</l>
<l>So werd in Brabant herde maer,</l>
<l>Ende oec vort een herde groet doen,</l>
<l>Van minen her Janne van Virsoen</l>
<l n="1620"><pb n="3,61"/> Ende van vele sinen gesellen.</l>
<l>Hieraf machmen wonder tellen,</l>
<l>Want dese waren te Cortrike</l>
<l>Alle verslagen gemeinlike.</l>
<l>Ende in haer wesen gelijc dien,</l>
<l n="1625">Hadden gesellen nu doen spien</l>
<l>Omtrent Brusele lange eer</l>
<l>Ende om Lovene noch meer</l>
<l>Ende vernam[en] van wat affaren</l>
<l>Die heren, die te Cortrike waren,</l>
<l n="1630">Verslagen lange, te haer gedane,</l>
<l>Haer teken, haer mage, ic wane</l>
<l>Vernamense al, dat verstaet.</l>
<l>Ic scame mi te seggen deser daet</l>
<l>Dat si in Brabant is gesciet.</l>
<l n="1635">Al ben ic van Brabant, in wille niet</l>
<l>Nochtan achterlaten dese dinge,</l>
<l>Die dese gesellen onderlinge</l>
<l>Onder hem dreven alle na dien,</l>
<l>Doen si dit hadden wel besien.</l>
<l n="1640">Nu hort hier een wonder groet,</l>
<l>Dat liede die .vii. iaer doet</l>
<l>Vor desen tiden hadden gewesen,</l>
<l>Nu dus sijn op verresen.</l>
<l>Dat dies in Brabant selc geloefde,</l>
<l n="1645">Dat was een die meeste doefde,</l>
<l>Daer ic nie af horde spreken</l>
<l>Ende desgelijcs oec sekerleke,</l>
<l>Seidemen in Vlaendren vor dien tijt</l>
<l>Dat her Willem, des sekerlijc,</l>
<l n="1650"><pb n="3,62"/> Van Guelke soude weder comen</l>
<l>Ende soude noch Vlaendren begomen,</l>
<l>Die te Mons werd verslagen,</l>
<l>Dit waren oec wonderlike sagen.</l>
<l>Mijn her Jan van Viersoen</l>
<l n="1655">Ende sine gesellen quamen doen</l>
<l>Al hemelijc in Brabant gegaen,</l>
<l>Ende lieten al stillekine verstaen</l>
<l>Selken datsi levende waren,</l>
<l>Ende te[ld]en hoe si waren ontfaren</l>
<l n="1660">Doen die strijt te Cortrike leet.</l>
<l>Daer daden si doen een beheet</l>
<l>Onser Vrouwen ende onsen Here,</l>
<l>Ende geloefden daer dor haer ere,</l>
<l>Datsi .vii. iaer sonder waen</l>
<l n="1665">Om haer broet souden gaen</l>
<l>In ellende, in Vlaenderlanden,</l>
<l>Eer si hem souden laten becanden.</l>
<l>Ende daar tenden so souden si</l>
<l>Te Romen gaen, seidemen mi,</l>
<l n="1670">Ene bedevard ende daer naer</l>
<l>Mochtense comen openbaer</l>
<l>Te haren lande, dat verstaet.</l>
<l>Met aldus gedaenre baraet</l>
<l>Quam her Jan ende sine gesellen.</l>
<l n="1675">Dus gincmen doen in Brabant tellen</l>
<l><pb n="3,63"/> Deen den andren dese word,</l>
<l>Ende aldus quamen dese vord,</l>
<l>Doen si horden dat mens geloefde</l>
<l>Ende dat dit volc also doefde,</l>
<l n="1680">Doe wordense coene herde sere.</l>
<l>Men dede mijn her Jan groet ere</l>
<l>Te Brucele ende te Loven mede,</l>
<l>Men gaf hem presente gerede.</l>
<l>Die hertoge dede af na die dinc</l>
<l n="1685">Sinen scilt, die te Brucele hinc,</l>
<l>Ende ontfinc mijn her Jan oec wale.</l>
<l>Hieraf liep so grote tale</l>
<l>In Brabant doe harentare,</l>
<l>Dat ic mi scame al dat ware</l>
<l n="1690">Te secgen hoe si voren vort.</l>
<l>In sach noyt also verdort</l>
<l>Volc, al datsi geloefden des</l>
<l>Entie vrouwen sijt oec gewes,</l>
<l>Die dese over haren man ontfingen.</l>
<l n="1695">Dat waren wonderlike dingen</l>
<l>Dat si[se] niet gekinnen conden.</l>
<l>Int leste was dit ondervonden</l>
<l>Dat altemale logen was,</l>
<l>Dus werd dit wane ende gedwas.</l>
<l n="1700">Deen bleef hier ende dander daer,</l>
<l>Ende som en wistemen oec waer,</l>
<l>Dat si voren na die stont.</l>
<l>Mijn her Jan, dat si u cont,</l>
<l>Werd den coninc geleverd daer naer,</l>
<l n="1705">Diene in gevancnesse leide daer,</l>
<l><pb n="3,64"/> Ende namaels werd hi uutgelaten.</l>
<l>Mi heeft wonder, bi karitaten,</l>
<l>Hoe dat si waren so coene,</l>
<l>Dat si dit bestoeden te doene.</l>
<l n="1710">Alse wonderlijc alse dit toequam,</l>
<l>So vervoerd alsict vernam.</l>
<l>Men weet hoet quam, noch oec mede</l>
<l>En weetmen waer si voeren gerede.</l>
</div>
<div type="subchapter"><head type="subchapter">Des coninc Edewards doet ende sijns soens begin .xxvi. </head>
<l>In keyser Heinric derde iaer</l>
<l n="1715">So lach in siecheiden swaer</l>
<l>Die coninc Edeward, dat hi na das</l>
<l>Sterven moeste, dat scade was.</l>
<l>Want so vermogen in stride</l>
<l>Als hi was in allen tide,</l>
<l n="1720">Sone was oec nie sint coninc,</l>
<l>Sint dat Artuer trike ontfinc.</l>
<l>Kinder haddi oec doe vive</l>
<l>Van sinen wettige wive,</l>
<l>Vier dochteren haddi de som waren</l>
<l n="1725">Wale gehuwet. Nu hort maren:</l>
<l>Die ene hadde van Brabant</l>
<l>Den andren hertoge Jan genant,</l>
<l><pb n="3,65"/> Daer si een sone af gewan,</l>
<l>Dat oec geheten werd doe Jan.</l>
<l n="1730">Die ander hadde oec die grave</l>
<l>Van Hollant, daer niet bleef ave.</l>
<l>Die derde den grave van Baren.</l>
<l>Dit waren die susteren twaren,</l>
<l>Die wel waren daer gehuut,</l>
<l n="1735">Maer die vierde had getruut</l>
<l>Enen maten baetselere,</l>
<l>Maer die coninc doe haer here,</l>
<l>Alsi sach dat wesen moet,</l>
<l>Gaf hi hem een gravescap goet.</l>
<l n="1740">Dit waren gesusteren alle viere,</l>
<l>Die broeder van hem, die [huwde] sciere,</l>
<l>Doen die vader (oec) doet was,</l>
<l>Nam die sone oec na das</l>
<l>Des coninc dochter van Vrancrike.</l>
<l n="1745">Na Edewards doet sekerlike</l>
<l>Riveleerden op Ingelant</l>
<l>Die van Irlant alte hant,</l>
<l><pb n="3,66"/> Entie van Gales mede.</l>
<l>Groten onpays ende onvrede</l>
<l n="1750">Dadense Ingelant an nu ter tijt.</l>
<l>Daer werd orloge ende strijt.</l>
<l>Doe si vernamen dat Edeward</l>
<l>Doet was, quamensi ter vard</l>
<l>Ende wilden verhalen optien sone,</l>
<l n="1755">Dat hem Edeward hadde vor tgone</l>
<l>Afgewonnen, ende om dat</l>
<l>Werd men stridende telker stat,</l>
<l>Op Ingelant, te water, te lande,</l>
<l>Si daden den coninc grote scande.</l>
<l n="1760">Int leste dat hi met herecracht</l>
<l>Ute trac, ende oec vacht</l>
<l>Iegen den coninc van Sco[t]lant,</l>
<l>Die hem dede groten pant</l>
<l>Entie coninc van Irlant met,</l>
<l n="1765">Die heeften oec sere ontset,</l>
<l>Want hi hem vele volx afsloech,</l>
<l>Ende dede groet ongevoech,</l>
<l>So dattie coninc sciere was</l>
<l>tAchter gedaen, sijt seker das,</l>
<l n="1770">Ende gescoffierd sine liede al.</l>
<l>Hier na ict u wel secgen sal</l>
<l><pb n="3,67"/> Int seste boec, dat verstaet,</l>
<l>Hoe dit orloge hene gaet.</l>
<l>Nu hort van den keyser vort,</l>
<l n="1775">Daer ic hier vore liet dat word.</l>
</div>
<div type="subchapter"><head type="subchapter">Hoe die keyser te Romewerd trac al dore der viande lant .xxvii. </head>
<l>Nu es die keyser opgetogen,</l>
<l>Ende wilt varen alse een vermogen</l>
<l>Here tote Romen in der stat,</l>
<l>Nochtan so waren hem gehadt</l>
<l n="1780">Alle die gene die hi vant</l>
<l>Onderwegen. Om dit ontbant</l>
<l>Die keyser sine baniere albloet,</l>
<l>Ende met heme elc oec genoet,</l>
<l>Dus voer hi met ontploken baniere,</l>
<l n="1785">Ende al gewapent herde sciere,</l>
<l>Dor der viande lant in scine,</l>
<l>Daer hem die Gelfen entie Florentine</l>
<l>Hadden vermeten, dat sine daer</l>
<l>Waernen souden so openbaer,</l>
<l n="1790">Dat hijs emmer soude gedinken.</l>
<l>Si souden sine hoecheit so minken</l>
<l><pb n="3,68"/> Dat hi der cronen soude vergeten,</l>
<l>Die te Romen waer geseten.</l>
<l>Dese ridders, verstaet mi wel,</l>
<l n="1795">Die dus waren den keyser fel,</l>
<l>Hadden vrouwen gelof gedaen</l>
<l>Om minnen dat si souden wederstaen.</l>
<l>D[i]e keyser na dit, dat ict gome,</l>
<l>Dat hi in en quame te Rome,</l>
<l n="1800">Dat haddensi den vrouwen vorwaer</l>
<l>Geloeft, ende oec genomen daer</l>
<l>Op der vrouwen scoenheide diere.</l>
<l>Doe hietmen dese ridders sciere:</l>
<l>Die ridders vander minne gereet,</l>
<l n="1805">Die dus den vrouwen dat beheet</l>
<l>Hadden gedaen ende gesworen.</l>
<l>Si hadden hierom daer te voren</l>
<l>Spel ende bliscap gehadt mede,</l>
<l>Ende altemale om dese bede,</l>
<l n="1810">Ende oec wasser een gelof gedaen,</l>
<l>Condense den keyser wederstaen,</l>
<l>Dat si haer vriendinnen bliven daer.</l>
<l>Om dit so hiet men openbaer</l>
<l><pb n="3,69"/> Alle die van den landen binnen:</l>
<l n="1815">Die ridders entie vrouwen der minnen.</l>
<l>Hierna salict u maken cont,</l>
<l>Hoe dit verginc alden gront,</l>
<l>Alse die tijt toe es comen.</l>
<l>Dus heeft die keyser den wech genomen</l>
<l n="1820">Ende quam gereden tot an den pas,</l>
<l>Die dus Grosset genome[t] was,</l>
<l>Daer die gene voren lagen,</l>
<l>Dier ic nu hebbe gewagen,</l>
<l>Ende wilden dat overliden</l>
<l n="1825">Weren daer ende bestriden.</l>
<l>Entie keyser met siere scare</l>
<l>Es ten passe comen nare,</l>
<l>Ende reet over met sinen here,</l>
<l>Ende anderwerf oec sonder dere,</l>
<l n="1830">Ende derdewerf mede daer terstont</l>
<l>Met .jjj. heren, si u cont.</l>
<l>So leet hi .jjj. werf so den pas,</l>
<l>Dat hi niet bestreden en was</l>
<l>Van den genen, die daer te voren</l>
<l n="1835">Sijn wederstaen hadde[n] gesworen.</l>
<l><pb n="3,70"/> Si vloen enwege alle, Godweet,</l>
<l>Ende lieten den keyser varen gereet.</l>
</div>
<div type="subchapter"><head type="subchapter">Hoe hi te Pont Amolle leet ende hoe hi te Rome quam .xxviii. </head>
<l>Alse dus die keyser es leden</l>
<l>Den pas te Grosset onbestreden,</l>
<l n="1840">Vermaten hem die ridders seder</l>
<l>Dat sine te Ponte Amolle weder</l>
<l>Weren selen, dat verstaet.</l>
<l>Die keyser, die na hem dus s[t]aet,</l>
<l>Daer si voren waren leden,</l>
<l n="1845">Es si stoutelike na gereden.</l>
<l>Ende die vrouwen van der minnen</l>
<l>Ontboden dese ridders daer binnen:</l>
<l>Waerom si lieten den keyser liden</l>
<l>Den pas te Grosset sonder striden?</l>
<l n="1850">Si ontboden weder saen,</l>
<l>Dat si te Pont Amolle bestaen</l>
<l>Selen den keyser met sinen lieden,</l>
<l>Ende verdienen daer haer mieden.</l>
<l>Dit vernam die keyser sciere</l>
<l n="1855">Ende trac daerwerd met siere banire.</l>
<l>Ende alse vollijc alsijt vernamen,</l>
<l>Vloensi van daer alle tsamen,</l>
<l><pb n="3,71"/> Ende lieten tfelt daer albloet.</l>
<l>Ende te Romenwerd metter conroet</l>
<l n="1860">Daer wilden sij skeysers ontbeiden.</l>
<l>Echt die vrouwen ten ridders seiden:</l>
<l>"Pont Amolle so es noch leden</l>
<l>Die keyser, van u al onbestreden,</l>
<l>Nu sal hi te Romen comen wale."</l>
<l n="1865">Die ridders antwerden op dese tale</l>
<l>Den vrouwen, dats hem ongereet,</l>
<l>Want Rome die stat, Godweet,</l>
<l>Ende alle die castele mede,</l>
<l>Hebwi al in onse gelede.</l>
<l n="1870">Die keyser die dit wiste wel,</l>
<l>Dat hem die gene waren fel,</l>
<l>Ende gerne hadden bestreden nu,</l>
<l>Haddense gedorst, dat secgic u,</l>
<l>Om dit trac hi hem vaste naer</l>
<l n="1875">[Te] Pont Amolle leet hi daer</l>
<l>Ende es ter statwerd gereden,</l>
<l>Daer die gene waren leden</l>
<l>Reet hi daerna altenen.</l>
<l>Hem mochte te rechte wel verenen</l>
<l n="1880">Te comen iegen so groten stat,</l>
<l>Ende daer hi waende hebben gehat</l>
<l>Vriende, diet hem te voren ontboden,</l>
<l>Ende nu afgaen, als quam ter noden,</l>
<l><pb n="3,72"/> Ende dat hi hier af niene weet.</l>
<l n="1885">Dat was die meeste sorge, Godweet.</l>
<l>Want [die] daer een vriende hebben waent,</l>
<l>Ende dan also hebben getae[n]t,</l>
<l>Dat hi op haren troest es comen</l>
<l>Onder sine viande, si dan gomen</l>
<l n="1890">Hoe sine bedriegen mogen gereet,</l>
<l>Dits een vreselijc beheet.</l>
<l>Desgelijcs den keyser gesciede</l>
<l>Ende het vernamen die liede,</l>
<l>Want alsi te Romen binnen quamen,</l>
<l n="1895">Ginct hem al af daer te samen,</l>
<l>Cardenale ende porters mede,</l>
<l>Diene ontboden hadden gerede,</l>
<l>Ende hadden hem doen verstaen,</l>
<l>Dat sine souden sonder waen</l>
<l n="1900">Cronen keyser, hebbic vernomen,</l>
<l>Alse saen alsi daer conde comen.</l>
<l>Maer si waenden seker das,</l>
<l>Dat hi nemmere den pas</l>
<l>En lede, so dat hi te Rome</l>
<l n="1905">Binnen quame, dit was haer gome.</l>
<l>Nu es hi leden dit daer,</l>
<l>Ende es te Romen comen daernaer,</l>
<l><pb n="3,73"/> Wien lief, wien leet, in goeden wane,</l>
<l>Tote datmen heet Sent Jans Latrane.</l>
<l n="1910">Daer quam hi met herecracht,</l>
<l>Want elre haddijs gene macht,</l>
<l>Dat hire binnen mochte comen,</l>
<l>Want hi was hem daer benomen</l>
<l>Mettien castele[n], die aldaer</l>
<l n="1915">Gema[n]n[e]t waren, weet vorwaer,</l>
<l>Om dit en wildi niet varen vort,</l>
<l>Hine hadde meer hieraf gehort.</l>
</div>
<div type="subchapter"><head type="subchapter">Hoe hi die keysercrone eyschede den kerdenalen ende hoe sise ontseiden .xxix. </head>
<l>Dus bleef die keyser licgen daer</l>
<l>tSent Jans Latrane vorwaer,</l>
<l n="1920">Ende vernam der stat wesen,</l>
<l>Ende die gene die vor desen</l>
<l>Hem geloeft hadden te stane</l>
<l>In staden, dien wildi spreken ane</l>
<l>Met vorsinnicheden groet.</l>
<l n="1925">Hi die gene al meest ontboet,</l>
<l>Die hem geloeft hadden dat,</l>
<l>Ende dit waren oec vander stat</l>
<l><pb n="3,74"/> Die meeste heren verre te voren,</l>
<l>Ende mede alrebest geboren.</l>
<l n="1930">Si quamen den keyser spreken doe</l>
<l>Ende waenden met smekene daer alsoe</l>
<l>Van hem weder sijn gesceden,</l>
<l>Maer die keyser selt anders bereden,</l>
<l>Want doesi vor hem comen waren,</l>
<l n="1935">So eeste hi hem daer al openbaren,</l>
<l>Datsi hem daden sijn belof,</l>
<l>Oft datsi bleven in sijn hof.</l>
<l>Hi wilde hems seker wesen,</l>
<l>Dus warensi gevaen na desen</l>
<l n="1940">Ende in hoeden vaste gedaen.</l>
<l>Doen si dit sagen, sonder waen,</l>
<l>Leverden si hem hare castele,</l>
<l>Dat hise hadde te sinen dele</l>
<l>Te gisele over haer beheet,</l>
<l n="1945">Aldus waren die gene bereet.</l>
<l>Vort oec na desen doene</l>
<l>Ontboet die keyser als die coene</l>
<l>Der cardenale van Rome der stat,</l>
<l>Die so quamen te hem na dat,</l>
<l n="1950">Ende som en camense oec niet</l>
<l>In die stat om dit, besiet,</l>
<l>Dat ment te bat soude wedersecgen</l>
<l>Daer sijn cronen ende achterlecgen.</l>
<l><pb n="3,75"/> Entie cardenalen, die daer waren,</l>
<l n="1955">Eiste die keyser sonder sparen</l>
<l>Dat menne crone nu gereet.</l>
<l>Si seiden: "Here, wet dat, Godweet,</l>
<l>Dattie com[m]issie niet heeft in,</l>
<l>Dat wijt doen mogen meer no min,</l>
<l n="1960">En waer Sente Peters gewesse".</l>
<l>Ende dit was al verradenesse,</l>
<l>Om dat hi daer niet soude comen.</l>
<l>Men soudem eer hebben genomen</l>
<l>Dlijf, dit waenden si wale,</l>
<l n="1965">Ende daerom seiden si dese tale.</l>
<l>Doen seide die keyser also saen:</l>
<l>Engene dinc die waer mesdaen,</l>
<l>Oft die iegen die kerke ware,</l>
<l>Oft iegen die sede openbare,</l>
<l n="1970">Sone wildi niet dat si daden.</l>
<l>Maer hi hietse hem wel beraden,</l>
<l>Oft sijt doen mochten aldare,</l>
<l>Dat si dies namen ware.</l>
<l>Si seiden die Paus orlovet niet,</l>
<l n="1975">Dat sijn cronen daer besciet.</l>
<l>Aldus sijn sijs hem ontstaen,</l>
<l>Ende hi lietse henen gaen,</l>
<l>Tot dat hi mer hier af wiste,</l>
<l>Want hi lach in swaren twiste.</l>
<l n="1980"><pb n="3,76"/> Daerom keerdi noch bat vort</l>
<l>Tot dat hi meer hadde der port.</l>
</div>
<div type="subchapter"><head type="subchapter">Hoe die keyser die castele an hem nam vanden heren .xxx. </head>
<l>Alse [dese] dinc dus was leden,</l>
<l>So es die keyser vortgereden,</l>
<l>Ende anenam die castele vermogen,</l>
<l n="1985">Ende es saen daerin getogen</l>
<l>In een der straten, die daer was na,</l>
<l>Die casteel hiet Milicia campana.</l>
<l>Ende was gestaen recht alsoe,</l>
<l>Daer iegen die viande doe</l>
<l n="1990">Lagen vergadert, hebbic verhort,</l>
<l>Op een casteel, die horde ter port,</l>
<l>Die Colice[um] es geheten.</l>
<l>Dese casteel was so vermeten,</l>
<l>Datter geen winnen ane sceen,</l>
<l n="1995">So vast was oec dese steen,</l>
<l>Dat elken wonderen mochte des,</l>
<l>Haddense van spisen haer getes,</l>
<l>Datten yemen winnen soude.</l>
<l>Nochtan street die keyser boude</l>
<l n="2000"><pb n="3,77"/> Genen casteel met sinen lieden,</l>
<l>En mochte niemen dit bedieden</l>
<l>Hoe si vochten weder ende vord</l>
<l>Iegen die gene van der pord.</l>
<l>Dit was een wonder te siene an,</l>
<l n="2005">Dat dus lichte mocht een man</l>
<l>In een stat, die hem was iegen,</l>
<l>(Ende) siere viande also verplegen,</l>
<l>Alse die keyser Heinric dit siet.</l>
<l>En hadden God geweest niet,</l>
<l n="2010">Hine had niet mogen wederstaen,</l>
<l>Noch Coliseum, sonder waen,</l>
<l>En haddi niet mogen winnen</l>
<l>Optie gene van daer binnen.</l>
<l>Maer si hadden therte verloren,</l>
<l n="2015">Waer dat hi quam lichte voren</l>
<l>Die vloen al meest siere baniere.</l>
<l>Alsoe so daden dese sciere</l>
<l>Van den casteel Coliseum gereet,</l>
<l>Alse die keyser daer op street</l>
<l n="2020">Gincse vlien, hebbic verhort,</l>
<l>Toter Minderbroeder vort,</l>
<l>Daerd utermaten vaste was.</l>
<l>Entie keyser oec na das</l>
<l><pb n="3,78"/> Wilse daer bestriden daermede,</l>
<l n="2025">Rechte na des aers sede</l>
<l>Die sine pride node laet gaen,</l>
<l>Die hi heeft met clawen bevaen.</l>
<l>Al dese gelike mochtmen sien</l>
<l>Vanden keyser ginder gescien.</l>
<l n="2030">Hi wilt beclawen sine vianden daer,</l>
<l>Waer sy voren, hi trac hem naer,</l>
<l>Ter Minderbroeder hi oec dede</l>
<l>Sine liede oec licgen mede,</l>
<l>Daer die viande oec lagen binnen.</l>
<l n="2035">Groet geruchte in allen sinnen</l>
<l>Werd in gene stat nu ten tiden.</l>
<l>tPopel hilt nu daer besiden</l>
<l>Ende en wils hem onderwinden niet;</l>
<l>Sine weten wat hem es gesciet,</l>
<l n="2040">Si stonden alse liede al verdort.</l>
<l>Dus wan die keyser daer na vort</l>
<l>Ten Minderenbroeder ende daernaer,</l>
<l>Sine viande vloen alle daer.</l>
</div>
<div type="subchapter"><head type="subchapter"><pb n="3,79"/> <hi rend="bold">Hoe die keyser C[a]p[it]oel wan en die biscop van Ludeke doet bleef .xxxj. </hi></head>
<l>Dus als die keyser had gewonnen</l>
<l n="2045">Ter Minderbroeder ende hem ontronnen</l>
<l>Die viande te Capito[l]eward,</l>
<l>Setti derwerd sine vard</l>
<l>Ende belachse daer in gerede</l>
<l>Hi dede daer oec rechten mede</l>
<l n="2050">Ende maecten catten ende bliden</l>
<l>Ende tribuke, daer hi te dien tiden</l>
<l>Den casteel met wilde asselgieren.</l>
<l>Si lagen daer in deser manieren</l>
<l>Gesticke, dat si alle uren</l>
<l n="2055">Engeen tijt lieten geduren</l>
<l>Die van binnen, dat verstaet;</l>
<l>Entie van binnen daden oec quaet</l>
<l>Den keyser dicke ende pijnlijchede.</l>
<l>Nu geviel in desen onvrede</l>
<l n="2060"><pb n="3,80"/> Dattie keyser had onboden</l>
<l>Op enen tijt van groten noden,</l>
<l>Dat niemen vanden sinen voer uut.</l>
<l>Ende hierbinnen quam een geluut</l>
<l>Vanden vianden, dat verstaet,</l>
<l n="2065">Entie biscop die niet en gaet</l>
<l>An skeysers gebot, hi was in hogen</l>
<l>Van dranke een lettel onvermogen,</l>
<l>Van enegen lieden reet hi daer</l>
<l>Ende werd gevaen saen daernaer.</l>
<l n="2070">Entiene daer hadden gevaen</l>
<l>Sloegen doet daerna saen,</l>
<l>Maer grote were, dedi eer;</l>
<l>Ende menigen slach ende menigen keer</l>
<l>Ontfinc hi, eer hi daer bleef,</l>
<l n="2075">Ende grote pine hi oec dreef</l>
<l>Eer hi daer werd verslagen.</l>
<l>Te rechte mochtmen sere clagen,</l>
<l>Want hi was goet in stride,</l>
<l>Vroech ende spade in allen tide</l>
<l n="2080">Was hi willech, dat verstaet,</l>
<l>Ende vrome was hi van alre daet,</l>
<l>Maer te haestich was hi mede</l>
<l>Dat benam hem sijn lijf ter stede.</l>
<l>God moet siere zielen ontfarmen!</l>
<l n="2085">Hieraf en die[n]t anders carmen,</l>
<l><pb n="3,81"/> Want die doet es, dats om niet,</l>
<l>Datmen daer omme carmet yet.</l>
<l>Nu doen dit gevallen was,</l>
<l>Sone reste die keyser niet vor das,</l>
<l n="2090">Dat hi sal hebben gewroken.</l>
<l>Nu gincmen den casteel stoken,</l>
<l>So vreselike optie ure,</l>
<l>Dat beven dochten alle die mure.</l>
<l>Den genen die daer binnen waren</l>
<l n="2095">En(de) sach nieman so gebaren</l>
<l>Alse skeysers liede ginder daden:</l>
<l>Elc was daer also beraden</l>
<l>Alse daer vore doet te blivene</l>
<l>Oft haer viande te verdrivene.</l>
<l n="2100">Doe die van binnen dit vernamen,</l>
<l>Vloensi van daer alle tsamen,</l>
<l>Ende lieten t[C]apitt[o]l al stille,</l>
<l>Sere iegen haren wille,</l>
<l>Si worden daer gesconfiert sere.</l>
<l n="2105">Dus had die keyser daer die ere</l>
<l>Ende sine liede, dat verstaet,</l>
<l>Want hier was een so groete daet</l>
<l>Van lettel goet liede nu gedaen,</l>
<l>Alse daer men noyt af dede verstaen,</l>
<l n="2110">Dat hi tCapito[l]eum wan,</l>
<l>Daer op lach so menich man.</l>
</div>
<div type="subchapter"><head type="subchapter"><pb n="3,82"/> <hi rend="bold">Hoe die keyser tpopel ontboet, omdat si hem berieden .xxxjj. </hi></head>
<l>Doen [t]Capitoel gewonnen was,</l>
<l>Dede die keyser gereden na das</l>
<l>Catten, tribuke ende bliden,</l>
<l n="2115">Alse op die stat gemeenlike striden,</l>
<l>Maer hi vorwerd wilde ramen,</l>
<l>Omboet hi tpopel dat si quamen</l>
<l>Tote hem, hi wildse spreken.</l>
<l>Dus cam tpopel tote hem gestreken,</l>
<l n="2120">Ende vraechden wat sijn wille es.</l>
<l>Die keyser seide: "Sijt des gewes,</l>
<l>Dat ic die stat nu vortane</l>
<l>Strueren sal, na minen wane;</l>
<l>So donct mi quaet dat si iagen</l>
<l n="2125">Die cardenael, die mi dus dagen</l>
<l>Ende niet cronen ne willen hier,</l>
<l>Ende maken mi daer af dangier.</l>
<l>Want die paus orlovet mi.</l>
<l>Bider trouwen ic sculdich sy</l>
<l n="2130"><pb n="3,83"/> Sent Pieter van Romen der stat,</l>
<l>Magic leven, ic maechs hem sat,</l>
<l>Die mi nu dit maken suer.</l>
<l>Ic wil hier werden haer gebuer,</l>
<l>Ic sal die stat nu hier berechten,</l>
<l n="2135">Ic wil engienen doen rechten</l>
<l>Vorwerd te Sent Petersward,</l>
<l>Dat ic vinde in mine vard,</l>
<l>Huse, stene ende borgen,</l>
<l>Sent dat mi comt te sorgen,</l>
<l n="2140">Ic saelt strueren ende breken al.</l>
<l>Op dat mi God gevet geval,</l>
<l>Ic sal nu al aventuren,</l>
<l>Hoe sere dat mi werd te suren,</l>
<l>Dat si die crone mi hebben gewe[e]rd.</l>
<l n="2145">Die mi die paus con[senteert]</l>
<l>Dat willic weten nu ter tijt.</l>
<l>Gi, liede, die nu comen sijt,</l>
<l>Beraet u hier op herde saen,</l>
<l>Wat gire toe wilt hebben gedaen.</l>
<l n="2150"><pb n="3,84"/> Ic wil hieraf uwen raet weten,</l>
<l>Eer ic mi vorder wil vermeten."</l>
<l>Dus ginc tpopel te rade saen.</l>
<l>Wat tpopel es suldi verstaen:</l>
<l>tPopel es te seggene daer</l>
<l n="2155">Die gemeine liede vorwaer.</l>
<l>Doen si te rade waren comen,</l>
<l>Hebbensi in haren raet vernomen,</l>
<l>Dattie keyser nu geen quaet</l>
<l>En iaget, noch geen baraet,</l>
<l n="2160">Ende comen weder ende seggen dat:</l>
<l>Dat hi niet struere die stat,</l>
<l>Si willen hem in staden staen,</l>
<l>Ende voren striden, sonder waen,</l>
<l>Waer dat hi hevet noet.</l>
<l n="2165">"U recht wille wi albloet</l>
<l>Helpen, dat gi hebben selt."</l>
<l>Die keyser sprac: "Op u gewelt</l>
<l>Latic nu dit striden staen,</l>
<l>Ende wils in u bliven saen,</l>
<l n="2170">Want ic en [ghere] gene wrake</l>
<l>Van enigerhande sake,</l>
<l>Dat onrecht waer, dat verstaet."</l>
<l>Met desen worden, met deser daet,</l>
<l><pb n="3,85"/> Trac hi tpopel ane hem soe,</l>
<l n="2175">Dat si gewillike alle doe</l>
<l>Riepen der wrake die keyser vecht,</l>
<l>Dat altemale es om sijn recht,</l>
<l>Hine begert anders niet</l>
<l>Dan dat hem die dinc gesciet,</l>
<l n="2180">Die hem die paus, onse vader,</l>
<l>Geconcenteert heeft algader,</l>
<l>Ende datmen hem des wernet nu,</l>
<l>Dats valsceit, dat secgic u.</l>
</div>
<div type="subchapter"><head type="subchapter">Hoe die keyser om spopels wille tot anden paus wedersinde .xxxjjj. </head>
<l>Dus bleef die keyser licgen daer</l>
<l n="2185">Om tpopels wil ende se[n]de daernaer</l>
<l>Tote Lione [t]en paus gereet,</l>
<l>Ende ontboet dat ondersceet</l>
<l>Van den cardenalen, dat verstaet,</l>
<l>Want si vonden in haren raet,</l>
<l n="2190">Dat sine tSent Johans oec niet</l>
<l>En willen cronen, wats gesciet,</l>
<l><pb n="3,86"/> Ende secgen: en es niet u concent,</l>
<l>Ende dagen mi vort omtrent</l>
<l>Te sente Pieters, wet dat wel,</l>
<l n="2195">Omdat si wanen dat mi fel</l>
<l>Daer te comen nu sal wesen.</l>
<l>Nu wasic oec gevallen in desen,</l>
<l>Dat ic daer ember varen wilde,</l>
<l>Beide met speer ende met scilde,</l>
<l n="2200">Ende strueren ende winnen die stat.</l>
<l>Doe quam dat popel, dat mi bat</l>
<l>Dat ic die stat niet struere.</l>
<l>Si willen mi hulpen in haren kere,</l>
<l>Dat ic te minen rechte sal comen,</l>
<l n="2205">Aldus so werd dit opgenomen.</l>
<l>Dit ende ander dinge mede</l>
<l>Ombiet die keyser daer ter stede</l>
<l>Den paus, ende oec mede bat</l>
<l>Om in payse te bliven die stat,</l>
<l n="2210">Oft hine wilde cronen laten</l>
<l>Sent Jans, si bleve in maten</l>
<l>Ende met vrede die goede stede.</l>
<l>"Maer, wet wel, bi mire kerstenhede</l>
<l>En werdic dus gecroent oec niet,</l>
<l n="2215">Pine, rouwe noch verdriet</l>
<l><pb n="3,87"/> En dwinct mi so nemmermere,</l>
<l>In sal tSente Pieters ere,</l>
<l>Oft ic blive daer vore eer doet."</l>
<l>Dit was dat hi den paus onboet.</l>
<l n="2220">Doen die paus dit heeft verstaen,</l>
<l>Concenteerdi dese dinge saen,</l>
<l>Datmenne crone waer hi wille.</l>
<l>Die bode keerde weder stille</l>
<l>Metten letteren te Romeward,</l>
<l n="2225">Ende daer hi was dus optie vard</l>
<l>Waren hem die letteren genomen</l>
<l>Van den vianden, die hem iegen comen,</l>
<l>So dattie viande tpaus concent</l>
<l>Wisten allegader omtrent</l>
<l n="2230">Ende die keyser en wiste niet wel.</l>
<l>Aldus daer die dinc gevel,</l>
<l>Dattie keyser gene waerheide</l>
<l>En wiste wat die letter seide,</l>
<l>Maer metten monde seide die bode</l>
<l n="2235">Een deel wat hem die paus ontbode.</l>
<l>Dus sprac die keyser tpopel weder,</l>
<l>Ende vertrac hem op ende neder</l>
<l>Wat hem echt waer gedaen,</l>
<l>Ende hoe die paus, sonder waen,</l>
<l n="2240">Al sinen wille concenteert,</l>
<l>Ende datsi echt dit hebben geleert</l>
<l><pb n="3,88"/> Sine viande metten cardenalen.</l>
<l>"En lietict niet om u, ic sout on[t]halen."</l>
<l>Doen geloefden si aldaer</l>
<l n="2245">Dit te werne openbaer.</l>
</div>
<div type="subchapter"><head type="subchapter">Hoe die keyser om die kerdenale sinde om hem te cronenne .xxxjjjj. </head>
<l>Doe dese dinc dus was gesciet,</l>
<l>Sone beide daer langer niet</l>
<l>Die keyser hine sinde saen daernaer</l>
<l>Om die cardenale, die waren daer</l>
<l n="2250">In der stede. Deser was drie</l>
<l>Maer die een, seide men mi(e),</l>
<l>Diemen daer Ostiensis hiet,</l>
<l>Hine was iegen den keyser niet,</l>
<l>Maer die ander waren algader</l>
<l n="2255">Iegen den keyser alse verrader.</l>
<l>Dus sijn si alle drie comen</l>
<l>Vorden keyser, hebbic vernomen,</l>
<l><pb n="3,89"/> Die hem bat te crone[n] echt.</l>
<l>Si seiden: "En waer geen recht,</l>
<l n="2260">Dat hi daer nu crone gewinne,</l>
<l>Want die commissie en had niet inne.</l>
<l>"Mogedijt doen, sprac die here,</l>
<l>So doet mi dies, biddic sere,</l>
<l>Ende hebdijs macht hier oec met,</l>
<l n="2265">So biddic dat gijs niene let,</l>
<l>En hebdijs gene macht hier nu,</l>
<l>Sone doets niet dies, biddic u."</l>
<l>Si seiden: sine hadden negene</l>
<l>Macht dan [t]se[nt]e Pe[ters] allene.</l>
<l n="2270">Doen si met desen worden stonden,</l>
<l>Werd tpopel van Rome al ontbonden,</l>
<l>Ende quam te miliciter vor die port,</l>
<l>Ende riepen inward alle: "mort</l>
<l>Li fa[u]s cardina[u]s a toes".</l>
<l n="2275">Dit riepen si met so luder voes,</l>
<l>Dattie zale verdonderde al.</l>
<l>Doen die cardenale dit gescal</l>
<l><pb n="3,90"/> Horden, wordensi verward,</l>
<l>Ende tpopel riep ende gebard</l>
<l n="2280">Oft die porte breken soude,</l>
<l>Ende riepen vaste: "Ter doetward, boude,</l>
<l>Valsce cardenale ende quaet".</l>
<l>Nu hadde geweest al dese raet</l>
<l>Vor den Cenatoer van Rome,</l>
<l n="2285">Vanden keyser, alsict gome</l>
<l>Ende vanden cardinalen met.</l>
<l>tPopel dat echter ongelet</l>
<l>Riepen inward alle "Mort".</l>
<l>Die cardenale, diet hebben gehort,</l>
<l n="2290">Baden den keyser verste mede.</l>
<l>tPopel hadde nu ter stede</l>
<l>Vor den Cenatuer gewesen,</l>
<l>Ende hadden hem gescit van desen</l>
<l>Dat vals was ende quade sagen,</l>
<l n="2295">Dattie [cardenale] nu iagen,</l>
<l>Dattie keyser en soect geen quaet,</l>
<l>Ende willen met hatie, baraet</l>
<l><pb n="3,91"/> Vorgaen, ende doen te verstane,</l>
<l>Datmen tSente Jans Latrane</l>
<l n="2300">Genen keyser te crone pleget.</l>
<l>Daeraf sijn si sere ontweget,</l>
<l>Want tSent Johans vor desen</l>
<l>Hebben .vjj. keyser gewesen</l>
<l>Gecroent iegen enen vorwaer</l>
<l n="2305">tSente Pieters, dits openbaer.</l>
<l>Alder stat van desen done:</l>
<l>"Daerom wille wi datmen crone</l>
<l>Den keyser tSente Jans alhier".</l>
<l>Hine wil hieraf geen dangier</l>
<l n="2310">Hebben gemaect nu terstont.</l>
<l>"Si sellen cronen, dat si hem cont,</l>
<l>Of si sellen daerom wel saen</l>
<l>Sterven, eersi ons ontgaen."</l>
</div>
<div type="subchapter"><head type="subchapter">Hoe die cardenale den keyser te voeten vielen .xxxv. </head>
<l>Alse dus tpopel riep vor die port:</l>
<l n="2315">"Li faus cardinale alle mort",</l>
<l>Ende optie porte sloegen doe,</l>
<l>Daer die cardinale horden toe,</l>
<l><pb n="3,92"/> Wordensi in anxte so groet,</l>
<l>Datsi den keyser vielen te voet</l>
<l n="2320">Ende baden hem genade daer.</l>
<l>Si wilden doen al overwaer</l>
<l>Al dat hi wilde gereet.</l>
<l>Die keyser seide doe: "In weet</l>
<l>Waeraf gi genade bid nu.</l>
<l n="2325">In wil genen d[u]e[m] iegen u</l>
<l>Yet mesdoen, daer gi genaden</l>
<l>An mi doet soeken van mesdaden.</l>
<l>In wil iegen u niet doen,</l>
<l>In hebs hier voren niet geploen."</l>
<l n="2330">"Ay, here, hulpt ons nu ter stede,</l>
<l>Wi willen u cronen nu gerede</l>
<l>Te Sent Jans, begerdijt nu,</l>
<l>In wil niet dat es iegen u,</l>
<l>Oft iegen die commissie mede."</l>
<l n="2335">"Gi hebt geseit dat hier ter stede</l>
<l>Die macht van u niet en es</l>
<l>Mi te crone. Nu sijt gewes,</l>
<l>Dat ic mine crone niet en wille</l>
<l>In gere maniere, lude no stille,</l>
<l n="2340">Daer gijs gene macht hebt nu.</l>
<l>Echt riep tpopel, dat secgic u:</l>
<l><pb n="3,93"/> "Gi valsce cardenale quaet,</l>
<l>Gi moet ontgulden u overdaet,</l>
<l>Gine selt den keyser nemmeer honen,</l>
<l n="2345">Ghi moeten nu ter steden cronen,</l>
<l>Of gi selt de doet becoren.</l>
<l>Die stat werd bi u verloren,</l>
<l>Valsce liede ende sonder wet,</l>
<l>Croent den keyser ende niet en let,</l>
<l n="2350">Oft wi selen u thans doden."</l>
<l>Die cardenale die hande boden</l>
<l>Den keyser ende vielen te voren echt,</l>
<l>Ende seiden si souden al sijn recht</l>
<l>Doen, wele tijt hi wilt gereet.</l>
<l n="2355">"In wil u niet d[w]ingen, Godweet,</l>
<l>Te doene dat gi niet machtech sijt."</l>
<l>Si seiden: "Here, doet nu ter tijt</l>
<l>tPopel vander porten gaen,</l>
<l>U wille werd van ons gedaen."</l>
<l n="2360">"Gi wet wel, sprac die keyser saen,</l>
<l>sPaus wille, sonder waen."</l>
<l>"Doet, dat si seiden, gerne, here,</l>
<l>Doet den raet, dat nu kere</l>
<l>tPopel vander porten nu.</l>
<l n="2365">Wi geloven bi trouwen u</l>
<l>Te cronenbinnen .xjjjj. dagen,</l>
<l>Op dat ons comt geen ander vragen</l>
<l>Van den paus, dat verstaet."</l>
<l>Die keyser nam hier op raet,</l>
<l n="2370"><pb n="3,94"/> So dat hi dat wil anegaen.</l>
<l>Doe ginc die keyser ter porten saen,</l>
<l>Ende seide ten volke, lude ende stille,</l>
<l>Dat hijs hadde al sinen wille</l>
<l>Van den cardenalen ter stede.</l>
<l n="2375">Daerna bat hi hem allen mede,</l>
<l>Dat si te rasten gingen daernaer,</l>
<l>Aldus paysde hi tpopel daer.</l>
<l>Nochtan en dorsten die cardenale</l>
<l>Niet wel gaen daer uter zale,</l>
<l n="2380">Die keyser en geleidse mede.</l>
<l>Doen dede die keyser daer ter stede</l>
<l>Leden daer met groter gewout</l>
<l>Die cardenale in haer behout,</l>
<l>Met gewapender hant gereet,</l>
<l n="2385">Tot in haer herberge, Godweet.</l>
</div>
<div type="subchapter"><head type="subchapter">Hoe die kerdenale den keyser croenden .xxxvj. </head>
<l>Na dese dinc, verstaet mi wel,</l>
<l>Dattie cardenale rebel</l>
<l>Den keyser waren, quam mare</l>
<l>Van den paus, dat hi vorwaer</l>
<l n="2390">Concenteerde, datmen soude</l>
<l>Den keyser cronen daer hi woude,</l>
<l>Ende des en wiste die keyser niet.</l>
<l>Om dese dinge, wats gesciet,</l>
<l>Sone dorsten die cardenale aldaer</l>
<l n="2395">Niet langer beiden, overwaer,</l>
<l><pb n="3,95"/> Want si dochten vername dat</l>
<l>tGemeine popel vander stat,</l>
<l>Dat sijs gescaet souden wesen.</l>
<l>Oec duchtensi den keyser in desen,</l>
<l n="2400">Vername hijt, dat hi oec saen</l>
<l>Om hem tpopel soude doen slaen</l>
<l>Op dese dinc, dat weet wale.</l>
<l>So droech over een haer tale,</l>
<l>Datsi die .xjjjj. dage corten daer,</l>
<l n="2405">Ende op .v. dage overwaer.</l>
<l>Dit ontbodense den keyser saen,</l>
<l>Omdat si danc wilden ontfaen.</l>
<l>Dus quamense tviftes dages vort,</l>
<l>Ende maecten daer so haer acort,</l>
<l n="2410">Dat sine cronen optie stede,</l>
<l>Die si te voren wederseiden gerede.</l>
<l>Hier was nu bliscap herde groet.</l>
<l>Daer was te croenne menich genoet,</l>
<l>Dit was op Sent Pieters dach,</l>
<l n="2415">Die na Sent Jansdach gelach,</l>
<l><pb n="3,96"/> Inden somer, dat verstaet.</l>
<l>Ghi hebt gehort metter daet</l>
<l>Die keyser hier gecroent was.</l>
<l>Men heeft dicke vermaent vor das,</l>
<l n="2420">En doech niet sonder bedwanc,</l>
<l>Die valsce scalke sonder wanc,</l>
<l>Gelijc dattie dorper fel</l>
<l>Altoes es ter doget rebel,</l>
<l>Tot datmenne slaet ende dwinct.</l>
<l n="2425">So staet hi altoes ende sprinct</l>
<l>Ende roept ende seit onwetende word,</l>
<l>Maer alse die slach dan comt vord,</l>
<l>Dat hi werd van slagen confuus,</l>
<l>So swijcht hi stilre dan een muus.</l>
<l n="2430">Desgelijcs eest oec, verstaet,</l>
<l>Metten valscen scalken quaet,</l>
<l>Diewile dat si ombedwongen sijn,</l>
<l>Sones hare scalcheit geen termijn,</l>
<l>Maer alsem overcomt bedwanc,</l>
<l n="2435">So worden si van herten so cranc,</l>
<l>Dat si geloven al dat men wille</l>
<l>Vort te doene, eest lude of stille.</l>
<l>Doen dus die keyser gecroent was,</l>
<l>Croenden in scerne oec na das</l>
<l n="2440">Sine(n) vianden en(t)en keyser daer,</l>
<l>Ende maecten feeste groet daernaer,</l>
<l>Ende spotten ende speelden sere,</l>
<l>Ende hieten haren keyser here.</l>
<l><pb n="3,97"/> Dit was in despite gedaen</l>
<l n="2445">Den andren keyser sonder waen.</l>
<l>Sine wisten els doen, waer mede</l>
<l>Genen toren doen ter stede.</l>
<l>Si maecten oec een vier groet,</l>
<l>Datmen scinen sach albloet</l>
<l n="2450">Aldore die stat, wide ende side.</l>
<l>Dits haer doen, alsi blide</l>
<l>Willen wesen, datsi maken</l>
<l>Een groet vier. Om die saken</l>
<l>Des plegen die Romeine daer.</l>
<l n="2455">Men weet dat wel overwaer,</l>
<l>Al toenden si bliscap metten monde,</l>
<l>En was int herte niet ter stonde.</l>
<l>Men maect bliscap menigen ter noet,</l>
<l>Daer die rouwe es noch so groet.</l>
<l n="2460">Des gelijcs mocht hier wel wesen,</l>
<l>Want in gelove niet van desen,</l>
<l>Dat haer herte bliscap vant,</l>
<l>Der keyser werd haer viant.</l>
</div>
<div type="subchapter"><head type="subchapter">Hoe die keyser voer over die Tybre licgen .xxxvjj. </head>
<l>Doen die keyser gecroent was,</l>
<l n="2465">Lach hi .xjjjj. nacht daer na das,</l>
<l>Met sinen lieden, dat verstaet.</l>
<l>Daer na werd die locht so quaet,</l>
<l><pb n="3,98"/> Dat sine liede hem rieden dat:</l>
<l>Dat hi voer licgen nu ter stat</l>
<l n="2470">Over die Tybre, daer was die locht</l>
<l>Herde goet, ende sonder docht</l>
<l>Mach hi daer licgen met cleinen here.</l>
<l>Om dit so trac die grote here</l>
<l>Over die Tybre met cleinen lieden,</l>
<l n="2475">Om dat sijt hem daer alle rieden,</l>
<l>Ende lach daer nu enen tijt.</l>
<l>Ende hier sine liede hebben strijt</l>
<l>Jegen sine viande, Godweet,</l>
<l>Maer hi lach daer over altoes gereet.</l>
<l n="2480">Warem enich boetscap comen</l>
<l>Van sinen lieden, hebbic vernomen,</l>
<l>Dat si sijns hadden te doene,</l>
<l>Hi waer comen alse die coene,</l>
<l>Ende hadse gesoccorst ter vard.</l>
<l n="2485">Hi was so coene ende onvervard,</l>
<l>Dat di[c]wile sceen in sijn gelaet,</l>
<l>Alne hoepti op niemens daet,</l>
<l>Dat hi nochtan allene soude</l>
<l>Wreken diene bestriden woude.</l>
<l n="2490">Om dit waren sine liede coene</l>
<l>In allen stride, in allen doene,</l>
<l><pb n="3,99"/> Omdat si seker wisten das,</l>
<l>Dat hi hem getrouwe was.</l>
<l>Si wisten wel, hine vlo niet</l>
<l n="2495">Dor enige noet, die hem gesciet.</l>
<l>Binnen dien dattie keyser lach</l>
<l>Over die Tybre, op selken dach,</l>
<l>So twisten die sine so sere daer,</l>
<l>Datmen soude den keyser naer</l>
<l n="2500">Hebben gesant, maer alse diet wisten,</l>
<l>Die viande dorsten nember twisten,</l>
<l>So sere ontsagense den keyser nu.</l>
<l>Oec sterfte groet, secgic u,</l>
<l>Was tien tiden te Romen binnen</l>
<l n="2505">Van skeysers liede in allen sinnen,</l>
<l>Want het was daer herde heet,</l>
<l>Ende si dronken den wijn gereet,</l>
<l>Die heet was ende starc met;</l>
<l>Dit heefse nu daer sere ontset,</l>
<l n="2510">Ende die lucht was mede quaet,</l>
<l>Dat [hem] oec so na gaet</l>
<l>Dat sijs qualike ontstaen conden,</l>
<l>Die yet hadden daer ongesonden.</l>
<l>Dus lagense ende rivileerden daer</l>
<l n="2515">Op haer viande openbaer.</l>
<l>Doen dese hitte leden was,</l>
<l>quam die keyser weder na das,</l>
<l>Te Romen tsinen lieden daer saen,</l>
<l>Ende heeft beset daer, sonder waen,</l>
<l n="2520"><pb n="3,100"/> Met sinen vrienden, saen na dat,</l>
<l>Die woenende waren in der stat,</l>
<l>Die meeste casteel vander stede.</l>
<l>Hi sette te payse oec gerede</l>
<l>Alle die gene, die met hem waren,</l>
<l n="2525">Eer hi yegeren wilde varen,</l>
<l>Na sine macht, dat verstaet.</l>
<l>Hi viseerde na sinen raet,</l>
<l>Hoe ende wie si mogen daer</l>
<l>Die stat behouden, overwaer,</l>
<l n="2530">Jegen sinen viande, die daer bleven.</l>
<l>Alsi dus heeft raet gegeven,</l>
<l>Sprac hi: "En versaecht u niet,</l>
<l>Ic sal den vianden so groet verdriet</l>
<l>Doen eer enich langen tijt,</l>
<l n="2535">Dat gi hier selt hebben respijt.</l>
<l>Ic sal haer lant so strueren,</l>
<l>Dat sijs hier wel selen ontberen</l>
<l>Te riveleerne vort op u.</l>
<l>Aldus so nam hi orlof nu,</l>
<l n="2540">Ende es ute Romen also gevaren</l>
<l>Alsic hier sal doen verclaren.</l>
</div>
<div type="subchapter"><head type="subchapter">Hoe die keyser te Viterbe trac .xxxvjjj. </head>
<l>Alse die keyser heeft genomen</l>
<l>Te Romen orlof, es hi comen</l>
<l>In Toscane, te winne dat.</l>
<l n="2545">Ende doen hi sciet dus vander stat,</l>
<l><pb n="3,101"/> Quamen sine viande toe van achter,</l>
<l>Ende waenden hem groten lachter,</l>
<l>Ende oec scade, hebben gedaen.</l>
<l>Maer die keyser, die herde saen</l>
<l n="2550">Des van hem werd geware,</l>
<l>Sloech hi om weder in haer scare</l>
<l>Ende sconfieretse alle daer.</l>
<l>So dat vloen alle daer naer</l>
<l>Te Romenward, wat si mochten.</l>
<l n="2555">Het was om niet wat si sochten,</l>
<l>Sine conden niet an hem gevesten,</l>
<l>Si hadden scade altoes int lesten.</l>
<l>Doen die gene gesconfiert waren,</l>
<l>Ende die keyser soude varen</l>
<l n="2560">Te Viterbeward om winnen dat,</l>
<l>Doe nam hi orlof an hem ter stat</l>
<l>Die hertoge van Beyer ende ander heren,</l>
<l>Ende wilden tharen landeward keren.</l>
<l>Sine wilden nemmeer met hem striden,</l>
<l n="2565">Om dit was erre te dien tiden</l>
<l><pb n="3,102"/> Die keyser. Nochtan om sake gene,</l>
<l>Alsoudi hebben gevaren allene,</l>
<l>Hine wilde niet achter laten dinc,</l>
<l>Die hi in sijn herte bevinc.</l>
<l n="2570">Stoutelike trachi daer henen,</l>
<l>Ende liet van hem varen den genen,</l>
<l>Die met hem niet wilden bliven.</l>
<l>Soudic u alle die dinc bescriven,</l>
<l>Die hem onder wege gevel,</l>
<l n="2575">In quaems niet af, wetic wel,</l>
<l>In een dage, dat secgic u.</l>
<l>Aldus trac vorwart nu,</l>
<l>Al asselgierende die viande</l>
<l>Weder ende vort in allen lande,</l>
<l n="2580">Ende quam tote Pavye gereden,</l>
<l>Met wel groter condecheden.</l>
<l>Hine vant niemen, diet wederstoet,</l>
<l>Noch man te perde noch te voet.</l>
<l>Die van Pavie lieten in,</l>
<l n="2585">Ane twederstaen had geen gewin</l>
<l>Geweest, dat willic dat gi wet,</l>
<l>Want hi hadse daer ongelet</l>
<l>So bevaren, dat sijt ne conden</l>
<l>Niet wederstaen ten [dien]stonden.</l>
<l n="2590">Dus lieten sine in aldaer,</l>
<l>Ende gebarden vriendelike daernaer,</l>
<l>Dat was hem tbeste also alst staet.</l>
<l>Nu hort vort van siere daet,</l>
<l>Hoe hi trecken sal dor tlant,</l>
<l n="2595">Dat salic u hier doen becant.</l>
</div>
<div type="subchapter"><head type="subchapter"><pb n="3,103"/> <hi rend="bold">Hoe die keyser voer dor der viande lant int Gravescap van Parose .xxxix. </hi></head>
<l>Te Pavie seide sinen raet</l>
<l>Die keyser den sinen hoe soet gaet:</l>
<l>"Ic wil trecken over die siden</l>
<l>Ende wil rechte toe tiden,</l>
<l n="2600">Sprac hi, dore der viande lant.</l>
<l>Ic wil hem hier nu doen becant,</l>
<l>Dat icse hate in dit anscouwen.</l>
<l>Ic segt u, bi mire trouwen,</l>
<l>Dat icse hier so scaden sal,</l>
<l n="2605">Datter Rome of waget al,</l>
<l>Vanden genen die daer bleven.</l>
<l>Ic sal hem hier den loen geven,</l>
<l>Diesi daer verdienden an mi.</l>
<l>Ic salse hier oec maken vri</l>
<l n="2610">An haer borge, an haer stede,</l>
<l>Diese hebben gelaten mede,</l>
<l>Om mi te Rome te wederstane.</l>
<l>Sine comen nemmer so sciere dane,</l>
<l>In saelt hem geloent hebben eer,</l>
<l n="2615">Want in reste nemermeer,</l>
<l>In sal haer borge vellen daer al,</l>
<l>Ende bernen mede groet ende smal,</l>
<l>Dorpe, steden, castele alsoe,</l>
<l>Ende asselgiere dlant altoe."</l>
<l n="2620">Doen hi dit hadde geseget,</l>
<l>Werd daer van sinen vrienden gevreget,</l>
<l><pb n="3,104"/> Of hi niet hadde strijts genoech:</l>
<l>"Ghi wilt alte groet ongevoech,</l>
<l>Ende willet over al verwerren,</l>
<l n="2625">Wi secgent u wel al sonder merren,</l>
<l>Dat wi met u daer niet en varen,</l>
<l>Oft wi nu voren met onser scaren</l>
<l>In haer lant asselgieren dat,</l>
<l>Ende trocken dan vor selke stat,</l>
<l n="2630">Die ons pant genoech van binnen</l>
<l>Dade, ende dan, in andren sinne,</l>
<l>Die viande die wi te Roem lieten</l>
<l>Waendi hem en souts verdrieten</l>
<l>Datmen haer lant dus afrede.</l>
<l n="2635">Ende of si dan ons volgen mede</l>
<l>Ende quamen toe van achter,</l>
<l>So mocht wijs hebben lachter,</l>
<l>Ende scade groet ende toren,</l>
<l>Als ons quamen derre van voren,</l>
<l n="2640">Ende dander achter, so mochte wi</l>
<l>Dit becopen also daer bi."</l>
<l>Om dit en liets die keyser niet,</l>
<l>Mer alse saen alse hi siet</l>
<l><pb n="3,105"/> Den dach verbaren des ander dages:</l>
<l n="2645">"Die wille, volge mi mijns gelages,</l>
<l>Ic vare vore, die wil, volge na,</l>
<l>Ic sal ember, hoe soet ga,</l>
<l>Waer ic can minen viant deren,</l>
<l>Ende oec salic helpen geweren</l>
<l n="2650">Mine vrient, waer dat ic can."</l>
<l>Aldus sciet die keyser van dan</l>
<l>Met lettel goet liede, dat verstaet,</l>
<l>Ende doe dit vernam die gemeine raet</l>
<l>Droegense over een daernaer,</l>
<l n="2655">Ende volgeden hem saen alle daer,</l>
<l>Maer hi was vore een goede stonde</l>
<l>Met banieren al ongebonden,</l>
<l>Was hi verre vort gereden.</l>
<l>Doen senden die ander daer ter steden</l>
<l n="2660">Ane den keyser met haesticheiden,</l>
<l>Dat hi haers daer soude ontbeiden.</l>
<l>Om dat onbeidi een willekijn,</l>
<l>Tot dat vergaderden die liede sijn.</l>
</div>
<div type="subchapter"><head type="subchapter">Hoe die keyser te Cene voer ende metten Gibbelinen Merciane wan, daer die Gelfen in waren .xl. </head>
<l>Doen die keyser in siere gewelt</l>
<l n="2665">Sine liede had vergadert opt velt,</l>
<l>Toech hi vort also gescard,</l>
<l>Tote vor C[e]n[a] ongespard.</l>
<l>Maer daer en lach hi niet lange vore,</l>
<l>Want alle die gene alsic hore,</l>
<l n="2670">Die in die stat woenende sijn,</l>
<l>Waren alle doe Gibbelijn,</l>
<l><pb n="3,106"/> Daer was hi willecome genoech.</l>
<l>Dus dede men wel sijn gevoech,</l>
<l>Men was daer blide, dat verstaet,</l>
<l n="2675">Hi hadde oec metter stat raet</l>
<l>Welc hi best mocht varen?</l>
<l>Daer hi meest mochte daren</l>
<l>Sinen vianden, daer wilt hi hene.</l>
<l>Si antwerden doe opt gene:</l>
<l n="2680">"Hier staet een stat bi niet verre,</l>
<l>Die ons dicke heeft grote werre</l>
<l>Om u gedaen, heet Marciane."</l>
<l>Die keyser seide: "Na minen wane,</l>
<l>So es dat verre uut minen wege</l>
<l n="2685">Derward te varen, ic node plege."</l>
<l>Doen seidense: "Wi selen varen met u</l>
<l>Ende hulpen nu doen vorward nu,</l>
<l>Doet dit dor onsen wille."</l>
<l>Die keyser sweech doe al stille.</l>
<l n="2690">Doe seidense, dat hijt moest angaen,</l>
<l>Maer noch toe en mochte anvaen</l>
<l>Die keyser niet te gelovene dat.</l>
<l>Doen lieten sine niet uter stat</l>
<l>Varen, hine wilt concenteren daer,</l>
<l n="2695">Doen moestijt hem geloven daernaer.</l>
<l><pb n="3,107"/> Dus voer hi henen derward</l>
<l>Entie vander stede met gescard.</l>
<l>Ende doen si dit te Marciaen</l>
<l>Verstonden, sendense hem iegen saen</l>
<l n="2700">Twee minderbroeder, om dat sij</l>
<l>Die stat hem wilden geven vri,</l>
<l>Sonder slach ende sonder stoet.</l>
<l>Dese minderbroeder lieten al bloet</l>
<l>Dat gebot achter, dat verstaet,</l>
<l n="2705">Ende seiden ten keyser goet no quaet.</l>
<l>Dese minderbroeders, wetet dat,</l>
<l>Die dus utsenden die stat</l>
<l>Waren Gelfen ende om die sake</l>
<l>Lietense achter der stat sprake,</l>
<l n="2710">Daer der stat verdriet af quam.</l>
<l>Dus voer die keyser dat hi vernam</l>
<l>Die stede die gewerneert was.</l>
<l>Entie keyser logierde na das</l>
<l>Ende asselgierde optie stede,</l>
<l n="2715">Ende scoten inward ende oec mede</l>
<l>Werd daer utward gescoten sere.</l>
<l>Maer lettel goet so diede de were,</l>
<l><pb n="3,108"/> Wantmen wan tvorprijs saen,</l>
<l>Ende stac tvier an sonder waen,</l>
<l n="2720">Ende ginc bernen vaste daer.</l>
<l>In allen sinne, verre ende naer,</l>
<l>Werd die stede daer ontsteken,</l>
<l>Entie huse gincmen breken,</l>
<l>Entie liede verbernen daer in.</l>
<l n="2725">Die van [Cena] in tbegin</l>
<l>Sloegen, die si vonden, doet.</l>
<l>Doen dit sach, so geboet</l>
<l>Die keyser datmen die vrouwen liete</l>
<l>Te live ende uten verdrieten</l>
<l n="2730">Van den vire, ende holpen den kinder,</l>
<l>Waermense vonde meer ende minder,</l>
<l>Ende daer toe huerdi liede oec met,</l>
<l>Die dit daden al ongelet.</l>
<l>Dus ward die stat verbernt sere,</l>
<l n="2735">Ende dese scaden daden tesen kere</l>
<l>Die minderbroeder, dat verstaet,</l>
<l>Omdat si Gelfen waren quaet.</l>
<l>Waer niet gesciet, alsonder waen,</l>
<l>Haddense haer boetscap gedaen.</l>
<l n="2740">Die keyser hadse ontfaen gereet,</l>
<l>Eer hi daer op hem yet street,</l>
<l>Maer doe hi int striden was comen</l>
<l>So haddemens niet mogen begomen</l>
<l>Om der wille van Cene, Godweet,</l>
<l n="2745">Want dopnemen waer hem leet.</l>
</div>
<div type="subchapter"><head type="subchapter"><pb n="3,109"/> <hi rend="bold">Hoe die keyser te Peroseward voer ende dlant daer woeste .xlj. </hi></head>
<l>Alse die stat gestrueert was,</l>
<l>Voer die keyser saen na das</l>
<l>Te Paroseward met sinen lieden.</l>
<l>Vele mochtic u hieraf bedieden</l>
<l n="2750">Van sinen wonder, dat hi dede,</l>
<l>Eer hi quam te derre stede,</l>
<l>Hoe vele lants hi woeste daer,</l>
<l>Ende castele velde daernaer,</l>
<l>Die siere viande waren, wet dat,</l>
<l n="2755">Die te Romen waren int stat,</l>
<l>Die Gelfen, die uut haren lande</l>
<l>Hem voren vore te doen scande</l>
<l>In allen sloten, weder ende vord,</l>
<l>Als gi hier vore hebt gehord.</l>
<l n="2760">Maer altoes wekensi hem daer</l>
<l>Al tot Rome toe, vorwaer,</l>
<l>Ende daer lagen si op huse groet</l>
<l>Om den keyser te doen noet.</l>
<l>Daer wan hi hem som die huse af,</l>
<l n="2765">Die hi van sciere hant daer gaf</l>
<l>Sinen vrienden ende besetten daer.</l>
<l>Maer sine viande, wet vorwaer,</l>
<l><pb n="3,110"/> Hadden so vele huse met</l>
<l>Dat en halp en geen ontset,</l>
<l n="2770">Want alsi deen hadde gewonnen,</l>
<l>Sijn si altoes voren geronnen.</l>
<l>Om dit constense niet bedwingen,</l>
<l>Haddise te velde mogen bringen,</l>
<l>Hi had al geaventuert.</l>
<l n="2775">Om dit hi dese dinge besuert</l>
<l>Dat hi vard dus in haer lant,</l>
<l>Ende doet haren lieden desen pant,</l>
<l>Om dat hi gerne sage vorwaer,</l>
<l>Datsi hem quamen iegen daer.</l>
<l n="2780">Dus voer hi vort ende weder</l>
<l>Ende wide ende side op ende neder,</l>
<l>Waer dat hi gevreescen mach.</l>
<l>Van haren goede daers geen verdrach,</l>
<l>Hine deed algader woest maken.</l>
<l n="2785">Dit waren al meest die saken,</l>
<l>Die hem daden tiden aldaer</l>
<l>Int gravescap van Pa(y)[r]oyse, wet vorwaer,</l>
<l>Ende in Toscanen met, dat wet.</l>
<l>Dus es hi comen ongelet</l>
<l n="2790"><pb n="3,111"/> Tote Paroyse, dat verstaet,</l>
<l>Maer der stat en wildi geen quaet</l>
<l>Doen niet, noch asselgieren mede,</l>
<l>Om dat hi vernam, dat hi die stede</l>
<l>Des paus patermonie was,</l>
<l n="2795">Maer alle dat, sijt seker das,</l>
<l>Dat om die stat was gedaen,</l>
<l>Dat dedi asselgieren saen;</l>
<l>Wat dat binnen mure stont,</l>
<l>Dedemen af tote in den gront,</l>
<l n="2800">Ende nam tgoet daer altemale,</l>
<l>Dies si selen behouden wale,</l>
<l>Eer si comen uten lande.</l>
<l>Dus daden si wel grote scande</l>
<l>Haren vianden, ende scade mede,</l>
<l n="2805">Die daer ginc buten der rekenhede:</l>
<l>Die stat laten staen met vreden,</l>
<l>Ende heeft al omme afgereden.</l>
</div>
<div type="subchapter"><head type="subchapter">Hoe si ene stat daer belagen ende asselgierden .xljj. </head>
<l>Doen nam die keyser sine vard</l>
<l>Van daer ende voer te Florenseward.</l>
<l n="2810">Dats thoeft vanden Gelfen al,</l>
<l>Maer eer hi daer comen sal,</l>
<l>Vant hi een stedekijn onderwegen,</l>
<l>Daer si stridens moeste plegen,</l>
<l>Want si hadden vergadert liede</l>
<l n="2815">Ende wilden tskeysers meysniede</l>
<l><pb n="3,112"/> Bestaen also met enen stride.</l>
<l>Des keysers barbier, die doe ter tide</l>
<l>Onlanxs ridder was gedaen,</l>
<l>Es daer nu met stride bestaen.</l>
</div>
<div type="subchapter"><head type="subchapter"><pb n="3,113"/> [<hi rend="bold">Varianten Spiegel: Gentsche Fragmenten.</hi>] </head>
<l n="20"><hi rend="italic"><milestone unit="interpolation" n="openi920" />Op die stat herde sciere,</hi> </l>
<l><hi rend="italic">Ende vacht also op die gone</hi> </l>
<l><hi rend="italic">Vromelike ende herde scone,</hi> </l>
<l><hi rend="italic">So dat hem tbloet ran daer neder</hi> </l>
<l><hi rend="italic">In sinen arme, voort ende weder,</hi> </l>
<l n="25"><hi rend="italic">Van dien die hi daer doot sloech.</hi> </l>
<l><hi rend="italic">Dese bejagede der eren genoech.</hi> </l>
<l><hi rend="italic">Daer wart hi vermoeyt also,</hi> </l>
<l><hi rend="italic">Dat hi nemmeer mochte do,</hi> </l>
<l><hi rend="italic">Ende liet zijn zwaert steken daer</hi> </l>
<l n="30"><hi rend="italic">Int plankit, ende clam of daer naer</hi> </l>
<l><hi rend="italic">Van der leder daer ter stont;</hi> </l>
<l><hi rend="italic">Maer hine was niet sere ghewont</hi> </l>
<l><hi rend="italic">Anders dan hi moede was.</hi> </l>
<l><hi rend="italic">Doe clam een jonghelinc op na das</hi> </l>
<l n="35"><hi rend="italic">Van .xviii. jaren dapperlike naer,</hi> </l>
<l><hi rend="italic">Ende trac uut dat zwaert aldaer,</hi> </l>
<l><hi rend="italic">Hare alre ondancs diere waren,</hi> </l>
<l><hi rend="italic">Ende vacht coenlike daer mede twaren</hi> </l>
<l><hi rend="italic">Ene langhe stont op die van binnen:</hi> </l>
<l n="40"><hi rend="italic">Dese hiet Dideric, als wijt kinnen,</hi> </l>
<l><hi rend="italic">Ende . . tsier was sijn toename.</hi> </l>
<l><hi rend="italic">In . . . . . ware groter scame</hi> </l>
<l><hi rend="italic">Moesten si hem op gheven daer,</hi> </l>
<l><hi rend="italic">Ende dit was oec eer, vorwaer,</hi> </l>
<l n="45"><hi rend="italic">Eer die keyser conde comen scone</hi> </l>
<l><hi rend="italic">Uten palen van [Co]r[t]one,</hi> </l>
<l><hi rend="italic">So hadden si dit ghewonnen.</hi> </l>
<l><hi rend="italic">Nu sijn si voort trecken begonnen,</hi> </l>
<l><hi rend="italic">Eer die keyser daer conde comen,</hi> </l>
<l n="50"><hi rend="italic">Ende hebben een stedekijn anghenomen,</hi> </l>
<l><pb n="3,114"/> <hi rend="italic">Dat op een scone velt lach.</hi> </l>
<l><hi rend="italic">Die marscalc, die hem niet ontsach,</hi> </l>
<l><hi rend="italic">Heeft ghent stedekijn bestreden;</hi> </l>
<l><hi rend="italic">Hi hat sonder striden leden.</hi> </l>
<l><hi rend="italic">Die keyser Heynric legge ...</hi> </l>
<l><hi rend="italic">Doet ende heeft oec begonnen.</hi> </l>
<l><hi rend="italic">Also grote dinc onder der zonnen</hi> </l>
<l><hi rend="italic">Nie prince hier voren dede,</hi> </l>
<l n="5"><hi rend="italic">Ende oec op so corten stede;</hi> </l>
<l><hi rend="italic">Want haddi moghen leven lange,</hi> </l>
<l><hi rend="italic">Hi hadde gehat in sijn bedwange</hi> </l>
<l><hi rend="italic">Al die werelt oec sekerleken;</hi> </l>
<l><hi rend="italic">Hi hadde sine pale ghesteken</hi> </l>
<l n="10"><hi rend="italic">Vorder dan Hercules dede,</hi> </l>
<l><hi rend="italic">Of oec dan Alexander mede;</hi> </l>
<l><hi rend="italic">Maer sijn leven was tonlanghe.</hi> </l>
<l><hi rend="italic">Doe hi hadde in bedwanghe</hi> </l>
<l><hi rend="italic">Die stede, is hi vort gevaren</hi> </l>
<l n="15"><hi rend="italic">Tenen castele mit sire scaren,</hi> </l>
<l><hi rend="italic">Dat hiet die casteel te sinte Jan.</hi> </l>
<l><hi rend="italic">Daer lach hi voren ende menich man</hi> </l>
<l><hi rend="italic">Mit groten assaut, hoe dat gaet;</hi> </l>
<l><hi rend="italic">Want dien van binnen, verstaet,</hi> </l>
<l n="20"><hi rend="italic">Was ghelooft ontset te doene.</hi> </l>
<l><hi rend="italic">Om dat waren si herde coene</hi> </l>
<l><hi rend="italic">Ende verwerden hem vele te mere;</hi> </l>
<l><hi rend="italic">Maer dats om niet, in ghenen kere</hi> </l>
<l><hi rend="italic">En comen sijs niet gherne naer,</hi> </l>
<l n="25"><hi rend="italic">Daer hise bestriden mach, vorwaer.</hi> </l>
<l><hi rend="italic">Om dit ghinc men vaste an</hi> </l>
<l><hi rend="italic">Enen dach al dore dan</hi> </l>
<l><pb n="3,115"/> <hi rend="italic">Ende enen nacht mit groter cracht.</hi> </l>
<l><hi rend="italic">Die van binnen, doe si dese macht</hi> </l>
<l n="30"><hi rend="italic">Saghen des keysers liede doen,</hi> </l>
<l><hi rend="italic">Ende sise niet lieten gheroen,</hi> </l>
<l><hi rend="italic">Ende haer hulpe oec niet en quam,</hi> </l>
<l><hi rend="italic">Worden si binnen trage ende lam,</hi> </l>
<l><hi rend="italic">Ende versaechden hem te meer.</hi> </l>
<l n="35"><hi rend="italic">Om dit so wart ghewonnen teer</hi> </l>
<l><hi rend="italic">Die casteel van sinte Johan;</hi> </l>
<l><hi rend="italic">Want sander daghes doe began</hi> </l>
<l><hi rend="italic">Die sonne opgaen van den dage,</hi> </l>
<l><hi rend="italic">Was hi gewonnen, sonder saghe.</hi> </l>
<l n="40"><hi rend="italic">Daer vonden si goeder spise vele,</hi> </l>
<l><hi rend="italic">Dier nam daer sulc te sinen dele;</hi> </l>
<l><hi rend="italic">Ende goeden wine vonden si daer,</hi> </l>
<l><hi rend="italic">Dies dranc die wilde, weet vorwaer.</hi> </l>
</div>
<div type="subchapter"><head type="subchapter">Van enen passe, daer skeysers viande laghen, die hi liden moeste, soude hi te Florensen comen .xliiij. </head>
<l><hi rend="italic">Nu es die keyser voort gevaren</hi> </l>
<l><hi rend="italic">Ende wilde trecken sonder sparen</hi> </l>
<l><hi rend="italic">Te Florensewaert ghereet;</hi> </l>
<l><hi rend="italic">Maer onder weghen nu daer steet</hi> </l>
<l n="5"><hi rend="italic">Een pas, daer hi moeste liden,</hi> </l>
<l><hi rend="italic">Soude hi te Florensewaert tiden;</hi> </l>
<l><hi rend="italic">Ende op den pas een tor stont,</hi> </l>
<l><hi rend="italic">Groot ende sterc, gescepen ront,</hi> </l>
<l><hi rend="italic">Ende een stede stont daer ane,</hi> </l>
<l n="10"><hi rend="italic">Dat Lancsisen hiet, ic wane;</hi> </l>
<l><pb n="3,116"/> <hi rend="italic">Ende hier laghen die viande gescaert,</hi> </l>
<l><hi rend="italic">Hem te weren die overvaert.</hi> </l>
<l><hi rend="italic">Doe toech keysers marscalc daer</hi> </l>
<l><hi rend="italic">Al omme tenen berghewaert naer,</hi> </l>
<l n="15"><hi rend="italic">Entie viande en wisten niet,</hi> </l>
<l><hi rend="italic">Dat die dinc aldus ghesciet,</hi> </l>
<l><hi rend="italic">Ende waenden dat die keyser soude</hi> </l>
<l><hi rend="italic">Op hem comen also houde,</hi> </l>
<l><hi rend="italic">Ende wachten sijns daer ter stat,</hi> </l>
<l n="20"><hi rend="italic">Ende en penseden niet om dat</hi> </l>
<l><hi rend="italic">Dat die marscalc ghetoghen was</hi> </l>
<l><hi rend="italic">Op den berch, sijt seker das.</hi> </l>
<l><hi rend="italic">Doe worden die viande daer geware,</hi> </l>
<l><hi rend="italic">Entie keyser trac daer nare;</hi> </l>
<l n="25"><hi rend="italic">Doene wisten si ten welken vaen,</hi> </l>
<l><hi rend="italic">So si den keyser wilden bestaen,</hi> </l>
<l><hi rend="italic">So den marscalc; nu tesen doene</hi> </l>
<l><hi rend="italic">Laghen daer die Florensoene</hi> </l>
<l><hi rend="italic">Ende oec die Ghelfe mede daer.</hi><milestone unit="interpolation" n="eindi920" /> </l>
</div>
<div type="subchapter"><head type="subchapter"><pb n="3,117"/> <hi rend="bold">Varianten Spiegel: Leuvensch Fragment. </hi></head>
<l><hi rend="italic"><milestone unit="interpolation" n="openi921" />Wel met .ccc. man</hi> </l>
<l><hi rend="italic">Doe maecten si groot geruchte dan</hi> </l>
<l><hi rend="italic">Al offer .m. hadden gewesen.</hi> </l>
<l><hi rend="italic">Die viande worden doe in vresen</hi> </l>
<l n="5"><hi rend="italic">Ende worden daer of te barenteerd</hi> </l>
<l><hi rend="italic">So seere, dat si worden ghesconfierd,</hi> </l>
<l><hi rend="italic">Ende vloen alle dattere was,</hi> </l>
<l><hi rend="italic">Ende lieten also den pas.</hi> </l>
<l><hi rend="italic">Dus wan dien keyser den pas gereet</hi> </l>
<l n="10"><hi rend="italic">So datmen daer niet ne street,</hi> </l>
<l><hi rend="italic">Want si .ccc. ofte min</hi> </l>
<l><pb n="3,118"/> <hi rend="italic">Die vanden berge togen in,</hi> </l>
<l><hi rend="italic">Ende daden se vlien met scanden groot.</hi> </l>
<l><hi rend="italic">Nu vloe dus gheent conroot</hi> </l>
<l n="15"><hi rend="italic">Te Florensen waert met haesten,</hi> </l>
<l><hi rend="italic">Want daer doe ten alre naesten</hi> </l>
<l><hi rend="italic">Ghetogen was; daer toghen si in.</hi> </l>
<l><hi rend="italic">Daer ontsagen si den keyser min</hi> </l>
<l><hi rend="italic">Dan si ten passe daden, godweet.</hi> </l>
<l n="20"><hi rend="italic">Hier sulsi seggen ghereet</hi> </l>
<l><hi rend="italic">Den keyser te weder stane van al;</hi> </l>
<l><hi rend="italic">Al hebben si voren ghehadt mesval,</hi> </l>
<l><hi rend="italic">Si sullen[t] wreken hier te stat:</hi> </l>
<l><hi rend="italic">"Want hi es nu in onse gewat</hi> </l>
<l n="25"><hi rend="italic">So verre comen, dat verstaet,</hi> </l>
<l><hi rend="italic">Dat hi van hier niet ontgaet".</hi> <milestone unit="interpolation" n="eindi921" /></l>
</div>
<div type="subchapter"><head type="subchapter"><pb n="3,119"/> <hi rend="bold">Varianten Spiegel: Gentsche Fragmenten. </hi></head>
<l><hi rend="italic"><milestone unit="interpolation" n="openi922" />So trac die keyser oec daer naren,</hi> </l>
<l><hi rend="italic">Ende volchden hem op die voet</hi> </l>
<l><hi rend="italic">Tot Florense der stede goet;</hi> </l>
<l><hi rend="italic">Ende in enen clooster bi der stat</hi> </l>
<l n="5"><hi rend="italic">So nam hi sijn herberge na dat.</hi> </l>
<l><hi rend="italic">Daer lach hi in wel te ghemake,</hi> </l>
<l><hi rend="italic">Ende visierde in welker sake</hi> </l>
<l><hi rend="italic">Dat hi die stede mochte winnen.</hi> </l>
<l><hi rend="italic">Te hem en conste niement van binnen</hi> </l>
<l n="10"><hi rend="italic">Ghecomen, noch niement uter stat</hi> </l>
<l><hi rend="italic">En conden ontfaren na dat.</hi> </l>
<l><hi rend="italic">Doe sach hi ende vernam mede,</hi> </l>
<l><hi rend="italic">Dat men niet en mochte die stede</hi> </l>
<l><hi rend="italic">Al omme beleggen; om dit dede hi</hi> </l>
<l n="15"><hi rend="italic">Hordijse maken starc ende vri,</hi> </l>
<l><hi rend="italic">Daer men nacht ende dach aldaer</hi> </l>
<l><hi rend="italic">In die wapine was, vorwaer,</hi> </l>
<l><hi rend="italic">Tot dat die hordijse gemaect was</hi> </l>
<l><hi rend="italic">Ende opgerecht oec na das</hi> </l>
<l n="20"><pb n="3,120"/> <hi rend="italic">Voer tvoerbrugge van der stat.</hi> </l>
<l><hi rend="italic">Men scoot sere uutwaert om dat,</hi> </l>
<l><hi rend="italic">Ende waerp met bliden grote stene.</hi> </l>
<l><hi rend="italic">Daer wart een assaut ghemene,</hi> </l>
<l><hi rend="italic">Maer en halp niet, weet dat wel.</hi> </l>
<l n="25"><hi rend="italic">Het was nochtans herde fel</hi> </l>
<l><hi rend="italic">In beiden siden op die ure,</hi> </l>
<l><hi rend="italic">Maer die vesten ende die mure</hi> </l>
<l><hi rend="italic">Waren so starc ende so vast,</hi> </l>
<l><hi rend="italic">Dat niet en besloot een bast</hi> </l>
<l n="30"><hi rend="italic">Wat si daer aen daden:</hi> </l>
<l><hi rend="italic">Si moestent andersins begaden,</hi> </l>
<l><hi rend="italic">Sullen sijt winnen, dat weet wel.</hi> </l>
<l><hi rend="italic">Dus laghen si daer altenen rebel,</hi> </l>
<l><hi rend="italic">Tot al verteert was mede,</hi> </l>
<l n="35"><hi rend="italic">Dat ghelegen was om die stede,</hi> </l>
<l><hi rend="italic">Dat men vant niet te verterne</hi> </l>
<l><hi rend="italic">Ne gherehande dinc van lijfnerne.</hi> </l>
<l><hi rend="italic">Doe dat die keyser heeft vernomen,</hi> </l>
<l><hi rend="italic">Es op tander side der stat comen,</hi> </l>
<l n="40"><pb n="3,121"/> <hi rend="italic">Ende heeft daer zijn legghen aengaen.</hi> </l>
<l><hi rend="italic">Ridders waren hier te voren,</hi> </l>
<l><hi rend="italic">Als ic u seide, daer toe vercoren,</hi> </l>
<l><hi rend="italic">Dat si den keyser souden bestriden</hi> </l>
<l><hi rend="italic">Vro ende spade in allen tiden,</hi> </l>
<l n="5"><hi rend="italic">Entie passe so beleggen,</hi> </l>
<l><hi rend="italic">Dat sise hem souden wederseggen;</hi> </l>
<l><pb n="3,122"/> <hi rend="italic">Ende daer om was hem te lone</hi> </l>
<l><hi rend="italic">Van edelen vrouwen ende scone</hi> </l>
<l><hi rend="italic">Juwele ende ghiften gegeven,</hi> </l>
<l n="10"><hi rend="italic">Om dat si te vroliker souden leven,</hi> </l>
<l><hi rend="italic">Ende hare minne was hem beheten</hi> </l>
<l><hi rend="italic">Ende alle die vrienscap, wildijt weten,</hi> </l>
<l><hi rend="italic">Die vrouwen mit lieven mogen doen;</hi> </l>
<l><hi rend="italic">Ende daer jeghen gheen occusoen</hi> </l>
<l n="15"><hi rend="italic">Wesen soude, in dien dat si</hi> </l>
<l><hi rend="italic">Wederstaen mogen den keyser vri,</hi> </l>
<l><hi rend="italic">Dat hi te Rome en come niet.</hi> </l>
<l><hi rend="italic">Dit was haer gelof, nu siet</hi> </l>
<l><hi rend="italic">Hoe wel si dit hebben gedaen.</hi> </l>
<l n="20"><hi rend="italic">Ende hier op hadden si ontfaen</hi> </l>
<l><hi rend="italic">Der vrouwen scoenhede ende op minne.</hi> </l>
<l><hi rend="italic">Maer dese minne docht mi dinne.</hi> </l>
<l><hi rend="italic">Dat si noch nie in ghenen pas</hi> </l>
<l><hi rend="italic">En bestreden den keyser vor das,</hi> </l>
<l n="25"><hi rend="italic">Ende waer dat si laghen voren</hi> </l>
<l><hi rend="italic">Ende si vanden keyser horen,</hi> </l>
<l><pb n="3,123"/> <hi rend="italic">Ghingen si vlien eer hem quam noot:</hi> </l>
<l><hi rend="italic">Dese minne dinct mi niet groot,</hi> </l>
<l><hi rend="italic">Ofte si waren alte bloede.</hi> </l>
<l n="30"><hi rend="italic">Nu siet men dat in groten node</hi> </l>
<l><hi rend="italic">Die minne menighen heeft bracht,</hi> </l>
<l><hi rend="italic">Daer hi wonder hevet gewracht.</hi> </l>
<l><hi rend="italic">Oec seit men dat si maket coene</hi> </l>
<l><hi rend="italic">Den man ende in goeden saeysoene,</hi>]<milestone unit="interpolation" n="eindi922" /></l>
</div>
<div type="subchapter"><head type="subchapter"><pb n="3,124"/> <hi rend="bold">[Van den ridders van der minne ende van der sconen vrouwen] .xlvj. </hi></head>
<l n="2820">Ende blide wesen ende iolijs,</l>
<l>Ende altoes te stane na den prijs,</l>
<l>Maer des en werd ic niet geware</l>
<l>An deser negeen openbare.</l>
<l>Hadder onder gewesen een,</l>
<l n="2825">Die der rechter minnen leen</l>
<l>Hadde ontfaen, hi hadde gereet</l>
<l>Geaventuert, wien lief wien leet.</l>
<l>Ay, oft mi waer daer of</l>
<l>Gedaen also scone gelof</l>
<l n="2830">Van selken vrouen, alse dit waren,</l>
<l>Ende si mi hadden gegeven daer naren</l>
<l>Haer scoenhede op gerechte minne,</l>
<l>Ende vort te sine mine vriendinne,</l>
<l>Ende mine lieve also vordan,</l>
<l n="2835">Ende ic een ridder waer dan,</l>
<l>Die mi des hadde vermeten,</l>
<l>Ende der vrouwen hadde beheten,</l>
<l>Ic had geaventuert dor hare,</l>
<l>Watter mi af comen ware,</l>
<l n="2840"><pb n="3,125"/> Om te bliven in haer minne,</l>
<l>Ende selke vrouwe daer met gewinne</l>
<l>Dat haddic emmer daer ane[ge]gaen,</l>
<l>Al hadder mijn leven an gestaen.</l>
<l>Alst oec hadde bi aventuren,</l>
<l n="2845">Maer haddic mogen geduren</l>
<l>In den strijt ende uutcomen,</l>
<l>Ende mire vrouwen dan mochte gomen</l>
<l>Eenwarf an den strijt vermard.</l>
<l>Dat ware mi .c. dode ward.</l>
<l n="2850">Ende die soudi daer omme liden</l>
<l>Met rechte om haer zoete verbliden,</l>
<l>Die die minne hebben woude[n],</l>
<l>Ende hem niet en dorsten verbouden,</l>
<l>Datsi eens hadden gestreden</l>
<l n="2855">Dor der minnen werdicheden,</l>
<l><pb n="3,126"/> Hets wel recht, datmense late</l>
<l>Ende om dese sticken hate,</l>
<l>Alst oec sal in rechter trouwen.</l>
<l>Nu hort vort van der vrouwen.</l>
</div>
<div type="subchapter"><head type="subchapter">Hoe die vrouwen dese ridders verspraken .xlvjj. </head>
<l n="2860">Die vrouwen, die nu hebben vernomen</l>
<l>Dattie keyser vort es comen</l>
<l>Tote Florense met stouten moede,</l>
<l>End[e] dat hi leden es al die hoede</l>
<l>Over al die passe, dat verstaet,</l>
<l n="2865">Daer si op hadden toeverlaet,</l>
<l>Si ontboden die ridders saen,</l>
<l>Ende lieten hem dese dinc verstaen.</l>
<l>Si spraken aldus den ridders ane:</l>
<l>"Ghi, die op enen wane</l>
<l n="2870">Hier vormaels onse scoenhede</l>
<l>Ende onse minne anginct bede,</l>
<l>Ende daet ons daer af een belof,</l>
<l>Daer gi moget u scamen of,</l>
<l><pb n="3,127"/> Waer datmens sal vermanen.</l>
<l n="2875">Gine dorft nemmer vort wanen</l>
<l>Van onser minnen, dat verstaet,</l>
<l>Want u [vu]le blode daet</l>
<l>Heeft u nu vele eren benomen.</l>
<l>Gi hadt geloeft dat niet soude comen</l>
<l n="2880">Die keyser te Rome nemmermeer,</l>
<l>.jjj. passe haddi te liden eer,</l>
<l>Daer gine altoes sout wederstriden.</l>
<l>Dit geloefdi vor desen tiden,</l>
<l>Ende dese es hi nu alle leden</l>
<l n="2885">Ende van u noch ombestreden.</l>
<l>Te Grosset daer gincdi vlien,</l>
<l>Te Pont Amolle quam di na dien,</l>
<l>Ende vermaed u te wreken daer,</l>
<l>Ende doen die keyser u naer,</l>
<l n="2890"><pb n="3,128"/> Vlodi doe te Romen binnen,</l>
<l>Ende daer lieti op u winnen</l>
<l>tCapitoel vander stede,</l>
<l>Ende daerna die stat oec mede,</l>
<l>Ende lietene die cardinale dwingen</l>
<l n="2895">Ende moest oec mede des gehingen,</l>
<l>Datmenne croende in die stat,</l>
<l>Ende daerna weder toech na dat</l>
<l>In u lant wide ende side,</l>
<l>Ende hevet al gewoest met stride,</l>
<l n="2900">Ende es gevaren met gewoude</l>
<l>Alse verre alsi woude.</l>
<l>Ghi, die onse scoenheit naemt,</l>
<l>Dat u te hebben niet betaemt,</l>
<l>Noch onse minne, dat wel wet,</l>
<l n="2905">En es nemmeer na u geset,</l>
<l>Want gine sijt nieuwet ward.</l>
<l>Geeft ons weder nu ter vard</l>
<l><pb n="3,129"/> Onse present, dat ghi hebt nu.</l>
<l>Wi selent geven, dat secge wi u,</l>
<l n="2910">Des keysers ridder[s] diet al dorvechten,</l>
<l>Ende oec so sele wi hem verplechten</l>
<l>Onse minne, dat si u cont.</l>
<l>Si hebben verdient in alder stont</l>
<l>Datse scone vrouwen minnen,</l>
<l n="2915">Want haer vromicheit doet bekinnen</l>
<l>Dat si eren wel sijn weerd,</l>
<l>Datmen hare minne begeerd.</l>
<l>Maectu hene van onsen ogen!</l>
<l>Wi selen den genen minne togen,</l>
<l n="2920">Dies verdienen metten swerde,</l>
<l>Nu maect u henen uwer verde,</l>
<l>Ende nemmermeer sone waent na desen</l>
<l>Van ons yet gemint wesen."</l>
</div>
<div type="subchapter"><head type="subchapter">Der ridders antwerde hierop .xlvjjj. </head>
<l>Derre ridder[s] hondert was,</l>
<l n="2925">Die hem beroemt hadden das,</l>
<l><pb n="3,130"/> Ende waren Catelongeren,</l>
<l>Ende hadden gemaect den vrouwen deren</l>
<l>Wapinerocke ende wapinen</l>
<l>Algader van enen tekinen,</l>
<l n="2930">Ende van ere parure mede.</l>
<l>Dese, doensi horden ter stede</l>
<l>Datse de vrouwen dus verspraken,</l>
<l>Ende hem verweten dese saken,</l>
<l>Antwerdensi dat si noch met</l>
<l n="2935">Haer scoenheide souden noch verdienen bet,</l>
<l>Want nu es hi comen hier opt velt</l>
<l>Recht binnen onsen gewelt,</l>
<l>Ende wildhi hier iet geduren,</l>
<l>Wi selen proeven onse aventuren.</l>
<l n="2940">Hets noch maer een begin gedaen,</l>
<l>Sine weten noch niet, sonder waen,</l>
<l><pb n="3,131"/> Waera[v]e dat si sijn gespard.</l>
<l>"Gi hebt nu te lange gemard",</l>
<l>Spraken die vrouwen alle doe,</l>
<l n="2945">Dat es hi es u comen toe,</l>
<l>So doedi halen bat een net,</l>
<l>Daer gise alle vaet hier met.</l>
<l>Wi dochten si selen u alle ontflien,</l>
<l>So dat wi niet selen sien</l>
<l n="2950">Van u die grote pongise ende scone,</l>
<l>Maer wi wanen bat dat gone,</l>
<l>Dat gi niet uut felt trecken dorren,</l>
<l>Want gi sijt van cranken porren</l>
<l>Te hemward yewent te doene,</l>
<l n="2955">Maer te vliene sidi wel coene,</l>
<l>Daer geve wi u den prijs.</l>
<l>Ghi sijt in vlien herde iolijs.</l>
<l><pb n="3,132"/> En trouwen gi hebt oec recht daer an,</l>
<l>Want verbeidet di eens, wetet dan,</l>
<l n="2960">Dat gi geslagen wesen sout.</l>
<l>Hets beter dat gi u gemac hout,</l>
<l>Hets vreselijc te comen onder hen.</l>
<l>Si gebaren of si sonder sen</l>
<l>Waren ende verwoet mede.</l>
<l n="2965">Vrient, hier noch in gene stede</l>
<l>Rade[n] wi u te comen yet</l>
<l>Onder hem, want sine sparen niet,</l>
<l>Si hadden u vollijc ter doet bracht.</l>
<l>Onse raet es dat gi nauwe wacht,</l>
<l n="2970">Dat gi ane hem niene comet.</l>
<l>Comet gi an hem, gi ward verdomet."</l>
<l>Die ridders antwerden: "Vrouwen fier,</l>
<l>Onser en es [m]aer hondert hier</l>
<l>Ende hare es een here groet."</l>
<l n="2975">Hierop antwerden die vrouwen bloet</l>
<l>Daer werd noch een proeven gedaen.</l>
<l>Al heymelike die vrouwen saen</l>
<l>Willen uter stat ontbieden,</l>
<l>Te proeven an des keysers lieden,</l>
<l n="2980"><pb n="3,133"/> In derre manieren als ic nu</l>
<l>Terwilen sal secgen u.</l>
</div>
<div type="subchapter"><head type="subchapter">Van ere lettere die de vrouwen sinden des keysers ridders .xlix. </head>
<l>"Ane edelen lieden ende vroede</l>
<l>Ende [e]rachtich ende stout van moede,</l>
<l>Des keysers ridders, die wi loven</l>
<l n="2985">Van alre vromicheiden boven,</l>
<l>U groeten die vrouwen van Florense</l>
<l>Ende ontbieden u alse tenen wensce</l>
<l>Haer vrienscap ende haer houde,</l>
<l>Ende bidden u, heren menichfoude,</l>
<l n="2990">Dat gi dor ons doet een bede</l>
<l>In alre vrouwen werdichede,</l>
<l>Die wi u nu [bidden] selen teser stont.</l>
<l>Ende heren, [g]i ridders, wi doen u cont</l>
<l><pb n="3,134"/> Dat hier .c. ridders sijn binnen,</l>
<l n="2995">Die gerne ere souden gewinnen</l>
<l>Ende uut willen comen iegen u,</l>
<l>Indien dat uwer .c. nu</l>
<l>Comen wilt allene opt velt,</l>
<l>Sonder enich ander gewelt,</l>
<l n="3000">Ende woudi dit dor onse bede</l>
<l>Doen, wi souden u danken mede,</l>
<l>Ende wi soudens ons beloven sere."</l>
<l>Doen dese boetscap quam int here,</l>
<l>Waser daer so vele van dien,</l>
<l n="3005">Die ten strideward wilden tien,</l>
<l>Dat sier om wilden vechten, vorwaer,</l>
<l>Om den vrouwen te dienne daer.</l>
<l>"Ic wilre een sijn! Ende ic mede!"</l>
<l>Dus sprakense alle daer ter stede.</l>
<l n="3010">Hier werd daerom so groet gescal,</l>
<l>Dat dit here verdonderde al.</l>
<l>Doen droegense overeen entrouwen,</l>
<l>Watsi ontbieden willen den vrouwen</l>
<l><pb n="3,135"/> Van desen dingen in die port.</l>
<l n="3015">Aldus so spraken hare wort:</l>
<l>"Ane hoge ende an scone vrouwen,</l>
<l>Wi, die u in rechten trouwen</l>
<l>Groeten, ende doen oec bekinnen,</l>
<l>Dat wi om loen van uwer minnen</l>
<l n="3020">Ende mede dor allen vrouwen ere,</l>
<l>Wilden doen noch vele mere,</l>
<l>Dan gi ons hebt gebeden nu.</l>
<l>Ghi, vrouwen, wi doen verstaen u,</l>
<l>Sent hem .c. nu hier uut,</l>
<l n="3025">Wi willen u sekeren overluut,</l>
<l>Dat onser maer .lxxx. selen comen,</l>
<l>Ende wilen die .c. so begomen,</l>
<l>Dat hem haer leven rouwen sal.</l>
<l>Oec wille wi sekerheit doen van al,</l>
<l n="3030">Dat ons niemen in staden sta,</l>
<l>Hoe dat ons die dinc verga</l>
<l><pb n="3,136"/> Van onsen lieden, verstaet wel dat,</l>
<l>Ende oec wille wi dat uter stat</l>
<l>Hem te hulpe niemen come an,</l>
<l n="3035">Dit wille wi blidelike doen dan.</l>
<l>Ghi, vrouwen fijn, dor uwe bede</l>
<l>Ende dor u minne te hebben mede."</l>
<l>Doen dese brieve anescouwen</l>
<l>Vander stede die edele vrouwen,</l>
<l n="3040">Waren sijs blide herde sere,</l>
<l>Ende gingen met enen corten kere</l>
<l>Toten .c. ridders saen,</l>
<l>Ende daden hem dese dinc verstaen.</l>
<l>Maer sine wildens in gere manieren</l>
<l n="3045">Daer anegaen. Doen seiden sciere</l>
<l>Die vrouwen: "Gi hebt nu recht,</l>
<l>Hets quaet comen in gevecht.</l>
<l>Geeft ons onse sconeide saen;</l>
<l>Ghi hebt tsippaus genoech gedaen.</l>
<l n="3050"><pb n="3,137"/> Souder yet baten af sijn comen,</l>
<l>Men had hier an wel vernomen.</l>
<l>Ens nieuwent weerd u vermeten.</l>
<l>Warensi also beseten</l>
<l>Van u, alse gi van hem hier sijt,</l>
<l n="3055">Ic weet wel dat gi niet langen tijd</l>
<l>Licgen sout vor dese stede,</l>
<l>Sijn souden u bestriden gerede,</l>
<l>Al waer uwer .vjj. iegen drie,</l>
<l>Si anegingent, donket mie.</l>
<l n="3060">Dit was van dien vrouwen die sprake,</l>
<l>Maer daer quam af gene wrake.</l>
</div>
<div type="subchapter"><head type="subchapter">Hoe die keyser daer asselgierde enen steen entie van Florense uutquamen .L. </head>
<l>Doe die keyser had gelegen</l>
<l>Een lange stont der stat iegen,</l>
<l>Keerdi daer bi dor enen casteel</l>
<l n="3065">Met sire liede een groet deel,</l>
<l>Ende asselgierden dien gereet.</l>
<l>Tot sanderdages hi daer street,</l>
<l>Ende doen veldine daer inden gront.</l>
<l>Dit werd dien vander stede cont,</l>
<l n="3070">Ende togen ute met een conroet</l>
<l>Op een berch hoge ende groet,</l>
<l><pb n="3,138"/> Daer die keyser hilt besonder</l>
<l>In ene grote delle onder.</l>
<l>Si waenden wel in der manieren</l>
<l n="3075">Den keyser van boven scoffieren.</l>
<l>Doen dit tskeysers liede sagen,</l>
<l>Hieraf si hem niet versagen,</l>
<l>Ende mijn her Heinrijc van Vlaenderlant</l>
<l>Reet doe vaste om den cant</l>
<l n="3080">An dene side des berchs gehende,</l>
<l>Ende met hem oec met genende</l>
<l>Die here van Blankenen ter noet,</l>
<l>Ende met hem een groet coenroet.</l>
<l>Dese voren op dene side</l>
<l n="3085">Vanden berge gewillech te stride,</l>
<l>Ende die biscop van Triere,</l>
<l>Ende her Robbrecht voren sciere,</l>
<l><pb n="3,139"/> An dander side des berges mede,</l>
<l>Ende die keyser voer gerede</l>
<l n="3090">Jegen hem in haer ansichte,</l>
<l>Ende sloech opward gedichte</l>
<l>Ende wildese van voren bestaen.</l>
<l>Die ander die dit [ver]namen saen</l>
<l>Datmense aldus beringen soude,</l>
<l n="3095">Gingense vlien alse houde</l>
<l>Wat si consten ter stat ward.</l>
<l>Doen keerde die keyser metter vard</l>
<l>Van daer tote Assentane.</l>
<l>Daer lach hi al den winter, ic wane.</l>
<l n="3100">Daer voer die marscalc harentare</l>
<l>Ende verbar ende slicht aldare</l>
<l>Castele, dorpe wide ende side,</l>
<l>Hi woeste daer in alle tide</l>
<l>Der viandelant den winter alsoe.</l>
<l n="3105">Naden winter trac hi toe</l>
<l><pb n="3,140"/> Te Pitsebone, daer maecti saen</l>
<l>Een neuwe stat, hebbic verstaen,</l>
<l>Ende dese hete oec na des</l>
<l>Mont I[m]peri[a]l, sijt gewes.</l>
</div>
<div type="subchapter"><head type="subchapter">Hoe die keyser te Piseward trac .Lj. </head>
<l n="3110">Na desen tiden, hebbic vernomen,</l>
<l>So es die keyser te Pise comen.</l>
<l>Daer gaf hi orlof alse houde</l>
<l>Wie dat thusward varen woude,</l>
<l>Dat hi vore, ende daerna</l>
<l n="3115">Onboet hi weder, alsict versta,</l>
<l>Versce liede in dietscen lande,</l>
<l>Dier men hem vele meerre sande,</l>
<l>Da[n] hire nie hadde te voren.</l>
<l>Oec senden hem, alse wijt horen,</l>
<l n="3120">Die coninc van Cecilien Frederijc</l>
<l>.Lx. galeiden lovelijc,</l>
<l><pb n="3,141"/> Ende dammierael van Geneven mede</l>
<l>Met .xxv. galeiden gerede,</l>
<l>Die van Venege .xx. [voer]waer,</l>
<l n="3125">Ende die van Pise .xxv. aldaer.</l>
<l>Ende binnen dat daer die keyser lach,</l>
<l>So quamen viande op een dach</l>
<l>Om den keyser scade te doene.</l>
<l>Ende .lxxjj. vromer baroene</l>
<l n="3130">Togen nu iegen aldat here,</l>
<l>Ende sconfierdent in die were,</l>
<l>Ende wonnen op hem .xvj. banieren,</l>
<l>Diesi brachten sonder vieren</l>
<l>Den keyser te siene openbaer,</l>
<l n="3135">Des hadden si grote ere daer.</l>
<l>Doent uutward ginc metten heren</l>
<l>Wildi weder te Romenward keren,</l>
<l>Want hi had nu volx meer</l>
<l>Dan hi noyt hadde eer.</l>
<l n="3140">Dus quamensi, alsict versta,</l>
<l>Te Semiliaet tot Duska.</l>
<l>Daer verbar hi den wingerd mede,</l>
<l>Entie castele, entie dorpe gerede.</l>
<l>Doen vorense ten castele florentijn.</l>
<l n="3145">Daer wonnense dat vorborch sijn,</l>
<l>Ende doen vorense vor Cole saen.</l>
<l>Daer slichtense den wingerd sonder waen.</l>
<l><pb n="3,142"/> Daerna op onsen Vrouwenavont</l>
<l>Quamen si vor Cene terstont,</l>
<l n="3150">tAlf oeste was dit, Godweet,</l>
<l>Daer gincmen stormen vaste gereet</l>
<l>Optie stede. Doe quam na das</l>
<l>Een broeder Bernard, die doe was</l>
<l>Des keysers biechter, dat verstaet,</l>
<l n="3155">Ende sprac: "Wildi minen raet</l>
<l>Doen ende laet mi gaen hier binnen</l>
<l>Deser stat, ic salse u met minnen</l>
<l>Op doen geven, want ic aldaer</l>
<l>Vriende hebbe. Doen gaf daernaer</l>
<l n="3160">Die keyser orlof daer in te gane.</l>
<l>Broeder Bernard, die na minen wane</l>
<l>Daer in blidelijc ontfaen was,</l>
<l>Ende op traethus geleit na das,</l>
<l>Ende groet presente daer gegeven,</l>
<l n="3165">In weet wat daer was gedreven,</l>
<l>Maer doe hi weder uutquam,</l>
<l>Seidi den keyser, dat hem gram</l>
<l><pb n="3,143"/> Die stat ware sere utermaten.</l>
<l>Hi hadder wel na dlijf gelaten,</l>
<l n="3170">En haddent die predicare gedaen,</l>
<l>"Die mi ontstaken den vianden saen."</l>
<l>Dit seidi om een behendichede.</l>
<l>Des anderdages hilt feeste mede</l>
<l>Die keyser op onser Vrouwendach,</l>
<l n="3175">Daer ic u af sal doen gewach.</l>
</div>
<div type="subchapter"><head type="subchapter">Des keysers feeste, die hi helt daerna, met sine doet .ljj. </head>
<l>In ogeste op onser Vrouwendach,</l>
<l>Daer men vele af secgen mach,</l>
<l>Hielt die keyser Heinric feeste,</l>
<l>Ende dede gebieden minst ende meeste</l>
<l n="3180">Wie dat wil, al openbaer,</l>
<l>Dat hi te Rome come daer,</l>
<l>Ende ete ende drinke ende si blide.</l>
<l>Des dages vroe wel betide,</l>
<l>Da[de] die keyser messe anvaen</l>
<l n="3185">Ende wilden onsen here ontfaen,</l>
<l>Ende broeder Bernard dede de messe,</l>
<l>Daer men af seget dese verraetnesse,</l>
<l><pb n="3,144"/> Dat hi den keyser vergaf aldaer</l>
<l>Metten sacramente inden outaer.</l>
<l n="3190">Wantmen doet ons verstaen</l>
<l>Dat hi tvenijn had gedaen</l>
<l>Tusscen nagel ende vleesch, wet dat,</l>
<l>Van sinen d[um]e ende, alst ter stat</l>
<l>Die keyser ontfinc dat sacrament,</l>
<l n="3195">So keerdyt ende winde daer omtr[e]nt</l>
<l>Ende veninet al sonder waen,</l>
<l>Dit dede mi sijn coster verstaen.</l>
<l>Ende doe messe gesongen was,</l>
<l>Gincmen eten saen na das.</l>
<l n="3200">Die keyser was daer hoge geseten,</l>
<l>Maer was daer blide over dat eten.</l>
<l>Die keyser sende broeder Bernarde</l>
<l>Van vor hem een gerechte warde</l>
<l>Met ere scotelen selverijn.</l>
<l n="3205">sAnderendages, na dese feeste sijn,</l>
<l>Vorense daerbi ende wonnen saen</l>
<l>Een steine molen, hebbic verstaen.</l>
<l>Daer lagensi .jjjj. dage stille alsoe</l>
<l>Ende broeder Bernard was mede doe.</l>
<l n="3210">Daer werd die keyser so ontdaen,</l>
<l>Dat hine mochte riden no gaen,</l>
<l>Want venijn wrachte in heme.</l>
<l>Doe droechmen alsic verneme</l>
<l>Op een orsbaer tot Bo(e)n Covent.</l>
<l n="3215">Dus bleef hi licgende recht omtrent</l>
<l>Tot op Sent Bertolomeusavont,</l>
<l>Ende rechte, optie selve stont</l>
<l><pb n="3,145"/> Dat hi starf, een lettel vor dien,</l>
<l>So was broeder Bernard gaen zien</l>
<l n="3220">Wat die keyser dade. Daernaer</l>
<l>Alsi sine doet sach openbaer,</l>
<l>Maecti hem weder in dat keren.</l>
<l>Doe vraechden hem daer die heren</l>
<l>Wat die keyser dade? Hi seide</l>
<l n="3225">Hi hoept wale. Ende sonder beide</l>
<l>Dedi .jj. legele vollen met wine,</l>
<l>Ende maectem hene stillekine.</l>
<l>Doemen des geware werd daer,</l>
<l>Ende die keyser doet was daernaer,</l>
<l n="3230">Volgedemen hem doe na gereet,</l>
<l>Maer hi was hem ongereet</l>
<l>Want hi ontfoer hem te Cene.</l>
<l>Si vingen sinen cnecht na tgene,</l>
<l>Ende die liede, sonder waen.</l>
<l n="3235">Hoe die dinge waren vergaen,</l>
<l>Wat magic u secgen hieraf meer?</l>
<l>Dus bleef die keyser doet haer heer</l>
<l>Ende sanderdages oec daerna</l>
<l>Vordemen te Pise, alsict versta,</l>
<l n="3240">Met groten sere vordemen voren</l>
<l>.xjj. orsse, als wijt horen,</l>
<l><pb n="3,146"/> Van sinen wapinen ende op met</l>
<l>.xjj. ridders waren geset,</l>
<l>Gewapent also na die maniere</l>
<l n="3245">Tot onser Vrouwen, dat hi sciere</l>
<l>Werd begraven na keysers warde,</l>
<l>Daer menich sere om mesbarde.</l>
<l>God hoede sine ziele van miswinde!</l>
<l>Dit es vanden viften boeke dinde.</l>
</div>
</div>
<div type="chapter"><head type="chapter"><pb n="3,147"/> HIER BEGINT DIE SESTE BOEC VANDER VIFTER PERTIEN</head>
<div type="subchapter"><head type="subchapter">Ho[e] Lodewijc ende Vrederijc beide Coninc worden .j. </head>
<l>Die meeste vrese, die enige es</l>
<l>Van allen vresen, dat sijt gewes,</l>
<l>Dats die vrese van der doet;</l>
<l>Ja die geleeft heeft albloet</l>
<l n="5">Nader werelt bliscap gerede,</l>
<l>Ende gesonts lijfs dan mede</l>
<l>Siere genuechten gevolget heeft,</l>
<l>Alse desen dan sijn lijf begeeft</l>
<l>Onversien, dats ene vrese</l>
<l n="10">Boven al; want in dese</l>
<l><pb n="3,148"/> Es twivel vander zielen behout.</l>
<l>Maer die gene mach danken menichfout,</l>
<l>Ende die met vorsinnicheiden sterft,</l>
<l>Also dat hi niet onterft</l>
<l n="15">Sine ziele vander bliscap sijn,</l>
<l>Die ewelijc gedurech sal sijn;</l>
<l>Dese en sal die doet niet vresen.</l>
<l>Dus en darf die Keyser uutgelesen,</l>
<l>Daer ic af heb gehouden sprake,</l>
<l n="20">Hi begarde also sine sake</l>
<l>Vor sine doet met vorsinnicheden,</l>
<l>Dat ict wel houde, dat hi niet sceden</l>
<l>En sal vander bliscap ons Heren.</l>
<l>God, die gever es alre eren,</l>
<l n="25">Moete siere zielen ontfarmen!</l>
<l>Here! Mi moeti oec bescarmen</l>
<l>Van quaden sticken alle wegen,</l>
<l>Die mi mochten comen iegen!</l>
<l>Ende helpen moeti mi ter stede</l>
<l n="30">Dat ic dit Boec volmake mede,</l>
<l>Daer gi tbegin af hebt gehort!</l>
<l>tSeste Boec sprect nu vort</l>
<l><pb n="3,149"/> Van Lodewike desgelike,</l>
<l>Hoe hi quam ten Conincrike,</l>
<l n="35">Die uut Beye[r]e[n] was geboren;</l>
<l>Van Vrederike met, die gecoren</l>
<l>Banderside es, iegen Lodewike;</l>
<l>Ende dese es hertoge van Oestrike.</l>
<l>Dus was Lodewijc, als wijt weten,</l>
<l n="40">Van ere pertien coninc geheten</l>
<l>Ende Vrederijc vander ander gereet.</l>
<l>Bede dese heren, om dit beheet,</l>
<l>Quamen vort om tontfane</l>
<l>tAkenward, na minen wane,</l>
<l n="45">Die coninccrone, maer sonder waen</l>
<l>Lodewijc moeste daer voren gaen.</l>
<l><pb n="3,150"/> Ende hadde daer die vorder hant;</l>
<l>Overmids den Coninc van Beyeemlant,</l>
<l>Die mechtech daer was, als wijt horen;</l>
<l n="50">Want hi was van hier geboren</l>
<l>Van Lusselenborch; om dese sake</l>
<l>Haddi daer die vorder sprake.</l>
<l>Dus werd Lodewyc ongehoent</l>
<l>In die stat tAken gecroent;</l>
<l n="55">Ende Vrederijc te Bonnen alsoe;</l>
<l>Want hine dorste niet comen doe</l>
<l>Aken nare, dat verstaet.</l>
<l>Doe dadensi, na sinen staet,</l>
<l>Te Bonnen Vr[e]derike crone spannen</l>
<l n="60">[Mit sinen lieden, mit sinen mannen].</l>
<l>Aldus so ward daer een twest</l>
<l>Tusscen desen tween gevest,</l>
<l><pb n="3,151"/> Dat lange wile geduren sal,</l>
<l>Alsic hierna wel secgen sal.</l>
</div>
<div type="subchapter"><head type="subchapter">Hoe si van Aken ende van Bonnen sceiden te lande ward .ii. </head>
<l n="65">Alse Lodewijc dus gecroent was</l>
<l>tAken, alsic seide vor das,</l>
<l>En lag hi daer niet herde lange;</l>
<l>Nochtan van Vrederix bedwange</l>
<l>Ontsach hi hem int wederkeren.</l>
<l n="70">Oec so seiden doe vele heren:</l>
<l>Datsi onderlinge souden striden,</l>
<l>Eer deen den andren soude liden;</l>
<l>Maer dat en gesciede daer niet:</l>
<l>Lodewijc Vrederijc varen liet,</l>
<l n="75">Ende Vrederijc weder Lodewike.</l>
<l>Dus keerdense weder tharen rike,</l>
<l>Met overmoede also vermogen,</l>
<l>Datmen waende al ongelogen</l>
<l>Van urenturen allen tijd</l>
<l n="80">Onderwegen te hebben strijd;</l>
<l>Deen voer vore, dander naer,</l>
<l>Ende elc voer in hoeden daer.</l>
<l>Grote word ware gesproken</l>
<l>In beden siden; diemen gewroken</l>
<l n="85"><pb n="3,152"/> Gerne hadde, hadsi gedorst.</l>
<l>Daer was on[d]ertiden getorst,</l>
<l>Alse al gereet te stride ward,</l>
<l>Ende in manieren so oec gescard;</l>
<l>Ende als die ander worden gewaren,</l>
<l n="90">Ende hem oec scarde daer naren,</l>
<l>Om te wederstane dat gone,</l>
<l>So blevense achter die Barone</l>
<l>So lange dats den andren verdroet,</l>
<l>Ende togen vort met hare conroet;</l>
<l n="95">Haddense gevloen bi aventuren,</l>
<l>So hadden die ander daer ter uren</l>
<l>Hem gevolget, ende bestaen;</l>
<l>Maer alsi keerden, sonder waen,</l>
<l>Ende niet en vloen, so blevensi</l>
<l n="100">Al stille licgende; ende daer bi</l>
<l>Bleef dat striden dicke daer.</l>
<l>Wilde een vlien, wet vorwaer,</l>
<l>Alsemenne bestreet optie stat,</l>
<l>Men souder vele vinden om dat</l>
<l n="105">Diene iagen souden, ende volgen;</l>
<l>Maer wistensi datsi verbolgen</l>
<l><pb n="3,153"/> Soude werden, ende hem weren,</l>
<l>Si souden laten al geberen.</l>
<l>Aldus gesciet min no mee</l>
<l n="110">Onder gene heren twee,</l>
<l>Die al bronstende henevaren,</l>
<l>Ende deen den andren niet dar daren.</l>
<l>Dus voer deen in Beyerenlant,</l>
<l>Ende bleef daer in sijn bewant;</l>
<l n="115">Ende die ander in Oestrike met,</l>
<l>Om hem te besettene daer te bet.</l>
<l>Dus lagense lange daer met here</l>
<l>Elc iegen andren ter were.</l>
<l>Maer geen strijt en hadden si,</l>
<l n="120">Also ic can versinnen mi</l>
<l>Daer yet ave te scriven es;</l>
<l>Want tot noch, des sijt gewes,</l>
<l>So vergaderden si oec niet;</l>
<l>Maer het es ondertusscen gesciet</l>
<l n="125"><pb n="3,154"/> Dat deen den andren scade dede,</l>
<l>Bede an dorpe ende an stede;</l>
<l>Ende gaderinge maecten herde groet;</l>
<l>Ende dat deen den andren ontboet</l>
<l>Te stride te comen tere stat.</l>
<l n="130">Maer noch en gesciede niet dat;</l>
<l>Het werd emmer so ondergaen</l>
<l>Dat te niewete al bleef saen.</l>
<l>Deen seit Frederic es machtecht,</l>
<l>Ende van goede alte crachtecht,</l>
<l n="135">Ende dat hijt daer bliven sal;</l>
<l>Dander geeft Lodewijc tgeval,</l>
<l>Ende hi saelt wel behouden.</l>
<l>Ende ic laet nu Gode gewoude[n],</l>
<l>Hi sal wel besceden den strijt,</l>
<l n="140">Welc tijt dat hem donket tijt!</l>
<l>Ic lietse lecgen twesten nu,</l>
<l>Ende salt vort secgen u,</l>
<l>Vanden dingen die gescieden</l>
<l>Die wile dat twesten dese lieden.</l>
</div>
<div type="subchapter"><head type="subchapter"><pb n="3,155"/> <hi rend="bold">Des hertogen Jans doet van Brabant .iii. </hi></head>
<l n="145">Recht nu in desen tiden,</l>
<l>Doemen screef, in allen siden,</l>
<l>.xiii. [hondert], ons Heren iaer,</l>
<l>Ende .xiii., weet vorwaer,</l>
<l>So werd in Brabant gemaect cont</l>
<l n="150">Een [brief] uter heren mont,</l>
<l>Ende mids des hertogen wille;</l>
<l>Daer in soude staen, lude ende stille,</l>
<l>Alle die vonnesse, ende die [c]oren,</l>
<l>Van allen feiten, ende van allen mesboren,</l>
<l n="155">Datten lande toe behort;</l>
<l>Dit soude elc meyer bringen vort,</l>
<l>Ende ammanne, schoutheide mede,</l>
<l>In porten, in dorpen; elken gerede</l>
<l>Daerna vonnesse doen ter stat,</l>
<l n="160">Naer dat inden Brief gesat</l>
<l><pb n="3,156"/> Ware. Dit werd bezegelt daer</l>
<l>Met alden ridders, wet vorwaer,</l>
<l>Van den lande, dat verstaet.</l>
<l>Die hertoge wilt dat vorward gaet,</l>
<l n="165">Want hi was in siecheiden bevaen</l>
<l>Ende om dit ordineerdi saen</l>
<l>Dese dinge, ende dede gebieden:</l>
<l>Dat ment houde den lieden</l>
<l>Emmermeer in sijn land.</l>
<l n="170">Maer na sine doet, si u becant,</l>
<l>So werd onlange gehouden de Brief:</l>
<l>Ende waer daer me[r] in besief</l>
<l>Bate oft winninge, daer tracmen vort;</l>
<l>Maer waser verlies an, alsment hort,</l>
<l n="175">So wildense den brief niet lesen laten;</l>
<l>Aldus volgense altoes der baten.</l>
<l><pb n="3,157"/> Niet lange hierna, dat verstaet,</l>
<l>So hadde die hertoge een raet,</l>
<l>Dat hi te Parijs wilde varen</l>
<l n="180">Om te besien oft hi aldaren</l>
<l>Enigen meester vonde, so groet</l>
<l>Diene genase van siere noet;</l>
<l>Want hi hadde den steen so sere,</l>
<l>Dat hine conste in genen kere</l>
<l n="185">Sine orine somwile gemaken.</l>
<l>Om dese dinge, om dese saken,</l>
<l>Heeft hi meestre doen soeken daer,</l>
<l>Diene geloefden sonder vaer</l>
<l>Te genesen van derre dinc.</l>
<l n="190">Dese meester hi ontfinc,</l>
<l>Ende lietse werken daer an heme.</l>
<l>So wrachten so, als ict verneme,</l>
<l>Dat hem an sijn leven ginc.</l>
<l>Doe brachtemen na dese dinc</l>
<l n="195">Weder in sijn lant om dat,</l>
<l>Oft hi daer mocht genesen bat.</l>
<l>Toter Voren werd hi brocht,</l>
<l>Daer hi werd van hem besocht.</l>
<l><pb n="3,158"/> Doe seidem sijn meester daer,</l>
<l n="200">Die met sinen vader menich iaer</l>
<l>Ende met hem oec hadde gewesen:</l>
<l>Men mochten geensins genesen;</l>
<l>Maer ic hadden gecuert alsoe,</l>
<l>Dat hi geleeft hadde emmer toe</l>
<l n="205">In redeliken dingen vord;</l>
<l>Maer hi es nu al versmord,</l>
<l>Ende ic does mine hant nu ave,</l>
<l>Desen selmen bringen te grave!</l>
<l>Dit gesciede eer yet lanc;</l>
<l n="210">Want vanden posoen, dat hi drank,</l>
<l>Starf hi, dat scade was.</l>
<l>Begraven werd hi oec na das</l>
<l>Te Brusele, in die goede pord,</l>
<l>tSente Goedelen, alsmen hort.</l>
<l n="215">Na hem quam sijn sone Jan,</l>
<l>Die noch es een ionc man;</l>
<l>Ende die te wive heeft ontfaen</l>
<l>Lodewijcs dochter, hebbic verstaen,</l>
<l><pb n="3,159"/> Veren Marien sone van Vrancrike;</l>
<l n="220">Die moye was desgelike</l>
<l>Des hertogen vader, alsmen versteet;</l>
<l>Dits dat wer(d)ste, dat icker af weet.</l>
</div>
<div type="subchapter"><head type="subchapter">Van ere miraculen van Sent Laurense, die te Veltheem gesciede, ende die daer vertrocken was .iiii. </head>
<l>Het geviel int selve iaer</l>
<l>Dat dit was al openbaer,</l>
<l n="225">Na die doet shertogen Jans,</l>
<l>Dat daerna inden winter te hans,</l>
<l>Te Sent Laurens werd vernomen</l>
<l>Een man, met enen kinde comen,</l>
<l>Tote Velthem, in groten wane,</l>
<l n="230">Ende sprac aldus mi selven ane:</l>
<l>"Goede Here! Doet mi bekinnen,</l>
<l>Sidi selve pape hier binnen,</l>
<l><pb n="3,160"/> Ende sincdie dan hier over iaer</l>
<l>Vor Sent Laurens openbaer?"</l>
<l n="235">"Ja ic, vrient, dese provende es mijn,</l>
<l>Alse lange alsic levende mach sijn.</l>
<l>Wats u lief, twi vraechdi dat?"</l>
<l>Die man antwerde mi ter stat:</l>
<l>"Here! Ic socht u te deser stont,</l>
<l n="240">Ende bidde u, dat gijt vort doet cont</l>
<l>In u kerke alden lieden,</l>
<l>Die dinc die minen kinde gescieden</l>
<l>In dese weke altote Tienen;</l>
<l>Iegen u sal ics verdienen.</l>
<l n="245">Vertrect dese dinc aldus vort."</l>
<l>"Ic soude, haddict van u gehort,</l>
<l>Wat dat ware, doet mi gewes."</l>
<l>Die man tseggene na des:</l>
<l>"Here, mijn kint dat es genesen,</l>
<l n="250">Dat lam in die been gewesen</l>
<l>Hadde, meer dan .vii. iaer,</l>
<l>Bi Sente Laurense, wet vorwaer."</l>
<l>"Ende in wat manieren sech mi</l>
<l>Dat aldus genesen sy?"</l>
<l n="255"><pb n="3,161"/> "Here, in mocht in .vii. iaren</l>
<l>Niet voetstap gegaen twaren,</l>
<l>Ende in dese weke op een nacht</l>
<l>So lach mijn kint in onmacht</l>
<l>Also, dat mi dochte das</l>
<l n="260">Dat altemale en wech was.</l>
<l>Aldus laget lange stonde,</l>
<l>Daerna het hem roeren begonde,</l>
<l>Ende bequam van den onmachte.</l>
<l>Ic, die daer sijns adems wachte,</l>
<l n="265">Hadde ene kersse daer ontseken.</l>
<l>Doen tkint herquam, begonst spreken:</l>
<l>Here vader, neemt mijns ware.</l>
<l>Ik hebbe geweest in een scare,</l>
<l>Die mi so scone dochte wesen,</l>
<l n="270">Dat ic bina ben genesen.</l>
<l>Ende onder die scare soe was een,</l>
<l>Ende die gene [t]aste mine been;</l>
<l>Ende nam mi daerna metter hant,</l>
<l>Ende lede mi verre over een lant,</l>
<l n="275">Ende dor een stat in een dal</l>
<l>Ende in ene Kerke, die mi al</l>
<l><pb n="3,162"/> Selc een man docht staen binnen;</l>
<l>Ende doen dede hi mi wel bekinnen,</l>
<l>Daerna hi mi weder [heeft] geprant,</l>
<l n="280">Ende lede mi op mijn bedde te hant.</l>
<l>Dese scone man, dese goedertieren,</l>
<l>Heeft mi genesen, donct mi, scieren.</l>
<l>Dit tellet mi, ende hierna saen:</l>
<l>Geeft mi mine cleder, ic sal wel gaen,</l>
<l n="285">Spract te mi ende op ter stede</l>
<l>Cledet hem, ende ginc mede.</l>
<l>Doe vraechdic oft hem yet bekinde</l>
<l>W[a]ert metten goeden man gelinde?</l>
<l>Het seide mi: "Jaet, herde wale."</l>
<l n="290">Het wiste algader noch die pale</l>
<l>Daer hijt had geleit in dromen.</l>
<l>Doe begondic daerom gomen,</l>
<l>Ende nam dit kint, ende ginc een wege,</l>
<l>Ende bad dat ons God gave zege,</l>
<l n="295">Daer te geraken aldus vord an,</l>
<l>Daer mijn kint sine gesonde wan,</l>
<l><pb n="3,163"/> Ende onderwegen, na dese dinc,</l>
<l>So waer dat hi herward ginc,</l>
<l>Bekinde hem dat cnapelijn wel,</l>
<l n="300">Ende alsic uten wege doe vel,</l>
<l>So seide dat kint: "Gi sijt ontweegt,</l>
<l>Alhier eest dat mijn wech geleegt."</l>
<l>Aldus benic tot hier comen,</l>
<l>Ende nu hebbic an mijn kint vernomen:</l>
<l n="305">Dat dit die kerke is gereet,</l>
<l>Daer mijn kint in was geleet,</l>
<l>Want het seide mi groet ende smal</l>
<l>Die litteken, die ic vinde al</l>
<l>In dese kerke. "Na dese tale,</l>
<l n="310">So bemaendic den kinde wale:</l>
<l>Oft also ware gesciet,</l>
<l>Alsemi die vader hadde bediet.</l>
<l>Dat kint seide: "Jaet, Here,</l>
<l>Sem mine trouwe, min no mere,</l>
<l n="315">Oec bekinne nu bet her[d]e wel,</l>
<l>Dat mi in dese Kerke gevel</l>
<l>Dat ic mine gesonde gewan,</l>
<l>Vore genen goeden man</l>
<l>Die op genen outaer steet."</l>
<l n="320">Aldus sprak daer dat kint gereet.</l>
</div>
<div type="subchapter"><head type="subchapter"><pb n="3,164"/> <hi rend="bold">Noch ene sonderlinge miracule, die ic selve aldaer sach .v. </hi></head>
<l>Het geviel op een nacht</l>
<l>In den herft, dat bedacht</l>
<l>Molres worden, dat si alsoe</l>
<l>Die in 't dorp woenden doe</l>
<l n="325">Haer pard opten Kerchof dede[n],</l>
<l>Om dat si sat souden wede[n].</l>
<l>Ende die zielmesse pape hierna das,</l>
<l>Want die een sijn broeder was,</l>
<l>Ende dander molre was sijn oem;</l>
<l n="330">Doen die gene dus nam goem,</l>
<l>Dat si haer pard aldus versaden</l>
<l>Opten kerchof, ende begaden</l>
<l>Den kerchof lelijc met haren torde[n].</l>
<l>Doen ic dit sach, ic mi des storde,</l>
<l n="335">Ende vraechde: "Wie dit hadde gedaen?"</l>
<l>Ende niemen wilt mi laten verstaen,</l>
<l><pb n="3,165"/> Ende die part waren ter molen,</l>
<l>Daer ic dus af was in dolen;</l>
<l>So dat ic niet geweten conde</l>
<l n="340">Wies die pard waren terstonde.</l>
<l>Doen seidic aldus dese word:</l>
<l>"Edele martelare, brinct nu vord,</l>
<l>Grote here, Sente Laurens,</l>
<l>Ende stelpt mi nu hier dit gepens,</l>
<l n="345">Ende wrect op die parde dit nu,</l>
<l>Grote here, des biddic u,</l>
<l>So dat openbaer werd mede</l>
<l>Wie dit heeft gedaen ter stede.</l>
<l>Ende mijn geselle horde altoe,</l>
<l n="350">Ende seide: "Gi bidt en weet hoe,</l>
<l>Gi bid om wrake nu van desen,</l>
<l>Gine moget gene messe lesen</l>
<l>Met dere wrake, ende loech."</l>
<l>"Her Jan, donct u dit ongevoech,</l>
<l n="355">Dat ic Sent Laurens bidde dat,</l>
<l>Dat hi hem selven wreke ter stat</l>
<l>Over die pard, die dit daden.</l>
<l>Noch biddic, dat hijs moet gestaden.</l>
<l><pb n="3,166"/> Dat wi bekinnen moeten dien,</l>
<l n="360">Die dese dinge lieten gescien."</l>
<l>Onlancs daerna quam die mare</l>
<l>Vanden molres openbare,</l>
<l>Want doe die parde waren geladen</l>
<l>Indie molen, ende si met staden</l>
<l n="365">Waenden henen hebben gevaren,</l>
<l>Some conden si no her no daren</l>
<l>Haer parde yet gebringen vort,</l>
<l>Al hadden sise met slaen gemort,</l>
<l>En hadde niet besloten een haer.</l>
<l n="370">Doen moesten si geloven daer</l>
<l>Sente Laurense optie stat,</l>
<l>Dat si nemmermeer na dat</l>
<l>Haer part en souden in genen keer</l>
<l>Opten kerchof bringen meer,</l>
<l n="375">Ende .ii. wassen pard mede</l>
<l>Geloefden te offerne ter stede.</l>
<l>Dus vernamict na desen</l>
<l>Dattie molres hadde gewesen,</l>
<l><pb n="3,167"/> Ic hadse gecastijt daer af saen</l>
<l n="380">En had Sent Laurens gedaen,</l>
<l>Maer dat hise castide scone.</l>
<l>Doen dit hadde geloeft na tgone</l>
<l>Die molre, vorden die parde daer,</l>
<l>Gaende sonder slach, vorwaer.</l>
</div>
<div type="subchapter"><head type="subchapter">Van onser vrouwen ene miraclene, die te Leenke[beke] gesciede .vi. </head>
<l n="385">In desen tiden, doe dit was,</l>
<l>Gesciede bi Brucele, als ict las,</l>
<l>In een dorp dat Leenke[beke] hiet,</l>
<l>Daer onse vrouwe rest, God weet,</l>
<l>Daer was een arm wijf ter stede,</l>
<l n="390">Die om haer broet ginc oec mede.</l>
<l>Dese vrouwe plach altoes nochtan</l>
<l>Des saterdages te vasten dan</l>
<l>Dor onser vrouwen werdichede,</l>
<l>Ende altoes dit wijf oec sede</l>
<l n="395"><pb n="3,168"/> Vif Ave Marien onser vrouwen,</l>
<l>Dat sise verden moeste van rouwen.</l>
<l>Nu geviel op een ure aldaer,</l>
<l>Dat goet gestolen werd daernaer</l>
<l>Daer dat wijf te wandelne plach;</l>
<l n="400">So datmen dede daer gewach</l>
<l>Dat dit wijf hadde gedaen,</l>
<l>Ende om dit ward si gevaen</l>
<l>Ende in gevangenesse geleit swaer,</l>
<l>Ende gevetert daer openbaer,</l>
<l n="405">Ende met ketenen geslagen mede</l>
<l>An een stijl daer ter stede,</l>
<l>Ende om den hals een brake</l>
<l>Daer si in lach met ongemake.</l>
<l>Doen si dus lach gevaen,</l>
<l n="410">Sprac si aldus daeran saen</l>
<l>Marien onser zueter vrouwen:</l>
<l>"Ay Vrouwe, ic, die u met trouwen</l>
<l>Dicke hebbe gevast, in node,</l>
<l>Die saterdage met drogen brode,</l>
<l n="415">Ende u bedinge heb gedaen,</l>
<l>Alle dage u teren saen</l>
<l>.v. Ave Marien, ende of dit was</l>
<l>U bequame, so hulpt mi dor das,</l>
<l><pb n="3,169"/> Dat ic uut dese vancnes come,</l>
<l n="420">Maria maget, edele bloeme."</l>
<l>Ende doen si dit hadde gesproken,</l>
<l>So worden gene keten te broken,</l>
<l>Ende onse Vrouwe quam selve daer,</l>
<l>Dochte genen wive daernaer,</l>
<l n="425">Ende namse daer optie stede</l>
<l>Metter hant, ende leedse mede</l>
<l>In die kerke te Leenke[beke] saen,</l>
<l>Ende deetse daer doe sitten gaen,</l>
<l>Metten veteren an die been,</l>
<l n="430">Ende metter brake, die oec sceen</l>
<l>.vi. voete wijt ende achte lanc.</l>
<l>Die dore, daer [si] dor dede den ganc,</l>
<l>Was inger anderhalven voet,</l>
<l>Ende corter mede, alsict verstoet,</l>
<l n="435">Een voet ende oec mere.</l>
<l>Nu merct, hoe si met enen kere</l>
<l>Daer dore mochte sijn gegaen.</l>
<l>En had onse vrouwe gedaen.</l>
<l>Oec en es so sterc geen man,</l>
<l n="440">Die hadde connen gedragen an</l>
<l><pb n="3,170"/> Die brake entie veteren mede.</l>
<l>Doemen des wiste die warhede,</l>
<l>Ontsloech mense daer uter brake,</l>
<l>Ende lietse vort met gemake,</l>
<l n="445">Om die ere van onser vrouwen,</l>
<l>Die si gedient hadde met trouwen.</l>
<l>Dus verloest onse vrouwe dan,</l>
<l>Die haer dient, eest wijf, eest man.</l>
</div>
<div type="subchapter"><head type="subchapter">Van tempeesten die gescieden .vii. </head>
<l>Doemen screef ons Heren iaer</l>
<l n="450">.xiii. hondert ende .xiii. vorwaer,</l>
<l>So gesciede tempeest groet,</l>
<l>Ende ongeweder, ende groet noet</l>
<l>Van hagel ende van donre mede.</l>
<l>Omtrent een mile (ende) Loven der stede</l>
<l n="455">So viel een hagel, sijt seker das,</l>
<l>Omtrent Sinxen, die oec was</l>
<l>So starc, dat daerbi dat coren</l>
<l>Al meest bleef daerbi verloren;</l>
<l>Den wijngard sloech hi ontwee</l>
<l n="460">Omtrent Loven, ende oec mee</l>
<l><pb n="3,171"/> Die bomevrucht sloech hi al</l>
<l>Vanden bomen, groet ende smal.</l>
<l>Ende een wint quam oec mede,</l>
<l>Die so groet was, dat hi dede</l>
<l n="465">Bome vallen, ende huse groet;</l>
<l>Ende was yet datten hagel onscoet</l>
<l>Dat met hem niet was gevallen,</l>
<l>Dat dede die wint vallen met allen.</l>
<l>Te Hoye ende te Ludeke mede</l>
<l n="470">Dede die hagel pijnlijchede;</l>
<l>Hi versloech daer dat coren al,</l>
<l>Optie berge ende in dat dal;</l>
<l>Ende naden hagel reinet daer</l>
<l>So sere, wet dat overwaer,</l>
<l n="475">Dat alle die dale liepen so groet</l>
<l>Met water, dat daerover [vloet];</l>
<l>Ende tcoren scorde alsoe</l>
<l>Alsoe als twas henen vloe;</l>
<l>Ende daer dit inde Mase quam,</l>
<l n="480">Selc oec daeraf scade nam;</l>
<l>Want si werd so groet daeraf</l>
<l>Datsi o[ver] haer water gaf.</l>
<l><pb n="3,172"/> Ende tselker stat overbrac</l>
<l>Daer si dede groet ongemac.</l>
<l n="485">Op genen Rijn, ende daer omtrent</l>
<l>Werd die wyngaerd sere gescent.</l>
<l>Om geent Sent Jans misse,</l>
<l>Alsi te bloeyen pleget gewisse;</l>
<l>Doen quam een nevel diene stac</l>
<l n="490">Ende dat bloysel ave trac,</l>
<l>Dat daer scade dede groet.</l>
<l>In Vrancrike dede oec noet,</l>
<l>Een honichdou, ende verdriet,</l>
<l>Want, doe die wijn sijn bloyen liet,</l>
<l n="495">Ende in sijn spenen was daer [c]omen,</l>
<l>So heeft daer sijn wassen benomen</l>
<l>Dese honichdou, met enen miste.</l>
<l>Dus ginc daer die wijn te quiste;</l>
<l>Want te vele steden in Vrancrike</l>
<l n="500">Werd hi verloren deser gelike.</l>
<l>In Ingelant werd oec een twest</l>
<l>Van twee coninge gevest,</l>
<l><pb n="3,173"/> Deen was die coninc van Irlant,</l>
<l>Die op Ingelant dede pant;</l>
<l n="505">Entie Coninc van Sco[t]lant mede</l>
<l>En hilt daer iegen enen vrede;</l>
<l>Si daden den Coninc groeten lachter</l>
<l>Van Ingelant, ende hilden tachter;</l>
<l>Dus was werringe in vele stede.</l>
<l n="510">In Brabant so wilden mede</l>
<l>Die stede den hertoge onderstaen</l>
<l>Van siere scout; ende wilden saen,</l>
<l>Dattie heren ende sinen raet,</l>
<l>Daer dat doen ende laten an staet,</l>
<l n="515">Al in handen nu ware;</l>
<l>Ende si op ende af daernare</l>
<l>Meyere, ammanne ende scouthede</l>
<l>Alle setten souden mede;</l>
<l>Ende des hertogen renten saen</l>
<l n="520">Van haren talven doen ontfaen.</l>
<l>Hierom was lange een twest</l>
<l>Tusscen die heren ende hem gevest,</l>
<l><pb n="3,174"/> Maer int leste wats gesciet,</l>
<l>Sine wilden die steden om geen verdriet</l>
<l n="525">Des hertogen scout onderstaen,</l>
<l>En soude al ane hem gaen</l>
<l>Nemen ende geven, dat verstaet,</l>
<l>Ende op ende af doen, hoe soet gaet.</l>
<l>Dus moeste die hertoge anegaen,</l>
<l n="530">Ende die steden hebben onderstaen</l>
<l>Sine scout, ende oec gegouden;</l>
<l>Ende om dit hebbensi behouden</l>
<l>Sine rente .vi. iaer</l>
<l>Op te nemen, overwaer;</l>
<l n="535">Ende daer soudensi af geven dan</l>
<l>Den hertoge sinen cost vordan;</l>
<l>Om dit werd een groet gewranc,</l>
<l>Die heren entie stede gemanc.</l>
</div>
<div type="subchapter"><head type="subchapter">Van twee coninge ende van twee ander Ridders daer men af seide .viii. </head>
<l>Int ander iaer rechte vord,</l>
<l n="540">So werd ene selsen mare gehord</l>
<l>In Vrancrike aldorentoren;</l>
<l>Oec quaemt Vlaendren met te oren,</l>
<l><pb n="3,175"/> Ende in Brabant, ende in allen lande;</l>
<l>Ic moet seggen, al eest scande,</l>
<l n="545">Also alsict van lieden verstont,</l>
<l>Dien [dat] rechte wel was cont;</l>
<l>Want si waren al diewile daer</l>
<l>Dat gesciede openbaer.</l>
<l>Nu hord van desen geruchte mede:</l>
<l n="550">Men seget, dat al nu ter stede</l>
<l>Een ridder was vonden, dat verstaet,</l>
<l>Naect ende barvoet, hoe soet gaet,</l>
<l>Bider Coninginne van [N]a(l)verne.</l>
<l>Dese mare liep met scerne;</l>
<l n="555">Ende oec mede, al sonder blijf,</l>
<l>Bi mijns her Karles wijf</l>
<l>Was een ander ridder vonden,</l>
<l>Rechte oec ten selven stonden;</l>
<l><pb n="3,176"/> Ende die Coninginne van Ingelant</l>
<l n="560">Was diese te gader vant,</l>
<l>Ende diet ute teerste brochte</l>
<l>Wa(n)t elc in anders arm wrochte.</l>
<l>Ende dese Ridders [die] daden dese dinge</l>
<l>Waren der vrouwen camerlinge.</l>
<l n="565">Som seggense: dat mijn her Lodewijc</l>
<l>Dat irste bewacht sekerlijc,</l>
<l>Ende bracht vort also die sake.</l>
<l>Nu hadde gerne bedect die sprake</l>
<l>Mijn her Ingelram van Marengi,</l>
<l n="570">Dat nu weet ic ende ghi,</l>
<l>Ende al die werelt dorentore.</l>
<l>Dit was begonnen ter quader ure;</l>
<l>Men heeft die vrouwen bede doen vaen;</l>
<l>Ende die ridders, sonder waen,</l>
<l n="575">Sneetmen af daer ter stede</l>
<l>Tusscen die been die manlijchede;</l>
<l><pb n="3,177"/> Ende daerna gevilt alse een puud,</l>
<l>Ende gesleep[t] op een berehuud,</l>
<l>Ende vaste gebonden na desen</l>
<l n="580">Voete ende hande met starken pesen,</l>
<l>Si waren op sta[ve]lien geset</l>
<l>Te Pontoyse optie marct met.</l>
<l>Hem was bevolen in dit pleit,</l>
<l>Omdat si wilden decken tfeit:</l>
<l n="585">Datsi souden roepen: Genaden!</l>
<l>Datsi den coninc hadden verraden</l>
<l>Jegen Robbrecht den grave</l>
<l>Van Vlaenderlant ende om have.</l>
<l>Ende alsemen riep ten volke, hort,</l>
<l n="590">So verkeerden si die word,</l>
<l>Ende riepen, al was hem therte swaer,</l>
<l>In geent plein al openbaer:</l>
<l>"Dat wi dese doet gedogen,</l>
<l>Die gi hier siet ane met ogen,</l>
<l n="595">Dats o[m] beide die coninginnen,</l>
<l>Die men ons tijt dat wise minnen;</l>
<l>Om els niet si wi gevelt!"</l>
<l>Die stavelie was nedergevelt</l>
<l>Met enen bedrange, met al den staken.</l>
<l n="600">Omdat si dese worde spraken,</l>
<l>Si waren gehangen doe al naec(h)t,</l>
<l>Aldus gevilt, ende mesmaect.</l>
<l>Dit waren twee edele baetselere,</l>
<l>Die altoes pijnden om die ere.</l>
</div>
<div type="subchapter"><head type="subchapter"><pb n="3,178"/> <hi rend="bold">Des Paus doet ende des conincs, ende vanden Templieren .ix. </hi></head>
<l n="605">In desen tiden starf ontrent</l>
<l>Die sevende Paus die hiet Clement,</l>
<l>Maer dese beriet vele dincs eer</l>
<l>Vor dat hi dede sinen keer,</l>
<l>Dien hi den coninc hadde gegeven.</l>
<l n="610">Datmen den timpleers oec haer leven</l>
<l>Hier vore nam, wiltmen weten,</l>
<l>Dat tusscen dese twee was vermeten,</l>
<l>Dat was die paus entie coninc.</l>
<l>Ende al meest so was die dinc</l>
<l n="615">Om haer goet, ende om haer rijcheden,</l>
<l>Dat si die Templiers verdeden,</l>
<l>Want dit feyt was toebracht</l>
<l>So heymelijc, eers yet bedacht</l>
<l>Wesen mochte enech man.</l>
<l n="620">Want op enen dach vortan,</l>
<l>Ende op ene ure, Godweet,</l>
<l>Die werelt wijt ende breet</l>
<l>Worden si gevaen alsoe,</l>
<l>Dit mochte niemen bringen toe</l>
<l n="625">En(de) waer bi den paus gedaen.</l>
<l>Dus was die paus die sake saen,</l>
<l><pb n="3,179"/> Entie coninc van Vrancrike,</l>
<l>Die tgoet deelden daergelike,</l>
<l>Daer kerstenheit gecranct werd mede.</l>
<l n="630">Nu geviel hier terre stede,</l>
<l>Doen die paus te sterven lach,</l>
<l>Dat hi sine sonden ontsach,</l>
<l>Ende lijdde van deser dinc daer,</l>
<l>Ende van ander fayten openbaer,</l>
<l n="635">Die hi dede, ende die coninc,</l>
<l>Die paus groten rouwe ontfinc,</l>
<l>So dat hi meer en genas.</l>
<l>Die cardenale som na das</l>
<l>Decten daerna sine doet</l>
<l n="640">.xi. dage, met behindicheden groet,</l>
<l>Ende vluchten tgoet al daernaer</l>
<l>Ende dadent wechvoren daer,</l>
<l>Ende volgeden te voet heymelike,</l>
<l>Tote datsi waren uut Vrancrike.</l>
<l n="645">Maer des coninc cardenale</l>
<l>Die hieraf wisten gene tale</l>
<l>Vor dat die dinc brac uut</l>
<l>Si bleven daer al overluut</l>
<l>Metten coninc in Vrancrike.</l>
<l n="650">Om dese dinge sekerlike,</l>
<l><pb n="3,180"/> Ende om ander onnutte dinge,</l>
<l>So plaget God nu sonderlinge</l>
<l>Die liede entie werelt mede.</l>
<l>Alse dus met onwettechede</l>
<l n="655">tHoeft van der werelt levede,</l>
<l>Wat wonder waest, dat dan snevede</l>
<l>tGoet datsi hadden beseten?</l>
<l>Datmen drinken mocht ende eten</l>
<l>Es hier bi qualike gevaren,</l>
<l n="660">Ende Tempeeste moesten openbaren</l>
<l>Om der quader sonden wille.</l>
<l>Ic wil swigen des gestille,</l>
<l>Ende secgen die materie vord,</l>
<l>Also als hi ten boeke hord.</l>
</div>
<div type="subchapter"><head type="subchapter">Vanden tempeesten die nu gescieden in desen tiden .x. </head>
<l n="665">Int ander iaer oec na desen</l>
<l>Dat dit wonder had[d]e gewesen,</l>
<l>So was die winter herde quaet,</l>
<l>Van groten regene, dat verstaet,</l>
<l>So datmen niet gesayen conde.</l>
<l n="670">Ende inden somer oec begonde</l>
<l>Te reine, dat eer yet lanc</l>
<l>Dat somercoren al verdranc</l>
<l>In Hollant, ende in Zelant mede,</l>
<l>Ende elre oec in meniger stede,</l>
<l n="675">In Brabant oec al, overal</l>
<l>Daer nederlant was ende dal,</l>
<l>Dat verdranc altemale,</l>
<l>Ende twater bleef also wale</l>
<l>In die beemde staende daer,</l>
<l n="680">Tot Sinxenen wel naer,</l>
<l><pb n="3,181"/> Alse oft een zee had gewesen.</l>
<l>Hieraf was menich in vresen</l>
<l>Van dier tiden die volgen souden,</l>
<l>Alst oec dede herde boude.</l>
<l n="685">Want int ander iaer, Godweet,</l>
<l>Werd die dierste tijt gereet</l>
<l>Die nie werd gesien daervoren,</l>
<l>Als gi hier na selt horen.</l>
<l>Dit gesciede wide ende side</l>
<l n="690">Vanden water dit getide,</l>
<l>Dit benam den wijnwas mede,</l>
<l>So dat hi verdierde in elke stede,</l>
<l>Ende opten ogest oec, sonder waen,</l>
<l>Alse die liede waenden sijn ontgaen,</l>
<l n="695">So ginct weder so sere,</l>
<l>Dat ginc hem somen uten kere,</l>
<l>Want dat coren was sere verteert,</l>
<l>Entie liede en wisten waerweert,</l>
<l>Omdattie ogest verlincde daer.</l>
<l n="700">Viertien nacht reinet openbaer,</l>
<l>So dat gars oec om das,</l>
<l>Dat in die beemde gewassen was,</l>
<l>Altemale oec verdranc.</l>
<l>Aldus so werd die tijd so lanc,</l>
<l n="705"><pb n="3,182"/> Eer ment ge[oos]ten mocht aldoe,</l>
<l>Dat menich werden most onvroe.</l>
<l>Dat coren dat te velde stoet,</l>
<l>Dat hadde doe so cranken spoet</l>
<l>In te doen, om weders wille,</l>
<l n="710">Het bleef som licgen stille</l>
<l>So lange dat verrotte al.</l>
<l>Dusdaen verdriet ende mesfal</l>
<l>Gesciede in Brabant te vele steden,</l>
<l>Oec sagic selve terre steden</l>
<l n="715">Int land van Reen, daer ic leet,</l>
<l>Omtrent onser Vrouwendach gereet</l>
<l>Die in Evenmaent oec es,</l>
<l>tSelker stat quam, sijt seker des,</l>
<l>Daer dat water was so groet,</l>
<l n="720">Datter die evene in lach ende vloet,</l>
<l>Ende metten scove sagic [se] staen</l>
<l>Opt felt verrotten, sonder waen.</l>
<l>Dat selve, datten lieden aldaer</l>
<l>Van vore bleven was, vorwaer,</l>
<l n="725">Dat benam hem nu die regen al:</l>
<l>Dus haddens kinlijc ongeval,</l>
<l><pb n="3,183"/> Bede van vore, ende van na,</l>
<l>Ic dochte also, alsict versta,</l>
<l>Dat wijs verdient hebben sware</l>
<l n="730">Dat wi hebben dese quade iare.</l>
</div>
<div type="subchapter"><head type="subchapter">Van Lodewike van Beyeren ende van Vrederike .xi. </head>
<l>Recht in ons Heren iaer</l>
<l>XIII. hondert ende .XIIII. vorwaer</l>
<l>So werd een strijt verheven doe</l>
<l>In Aelmaengen, in weet hoe.</l>
<l n="735">Lodewijc lach in Bey[eren]lant,</l>
<l>Ende coninc wilde sijn becant.</l>
<l>Hi reet omtrent die lande dore,</l>
<l>Wa[n]t hi hadde den irsten core,</l>
<l>So wildi rechts hebben te mere,</l>
<l n="740">Ende oec getroesti hem sere</l>
<l>Opten coninc van Beyeem daer,</l>
<l>Die hem helpt al openbaer</l>
<l>Dat hi tAken den stoel besat.</l>
<l>Nu oec geviel hem dat,</l>
<l n="745">Op den troest oec vanden coninc</l>
<l>Dat hi bestoet doe die dinc.</l>
<l>Hi hadde gelt gegadert mede,</l>
<l>Ende hadde an hem getrocken ter stede</l>
<l>Een deel der genote vanden lande,</l>
<l n="750">Ende daermede oec liede alrehande,</l>
<l>Ende geloefden, ende behiet met</l>
<l>Goet te geven: "ende oec wet</l>
<l>Dat gi wint sal uwe wesen",</l>
<l>Ende om dit volgenden hem na desen</l>
<l n="755"><pb n="3,184"/> Vele liede, dat verstaet.</l>
<l>Nu was daer des conincs raet:</l>
<l>Dat hi al heymelike vare</l>
<l>Op Oestrike, met sire scare,</l>
<l>Ende daer opberne ende roef doe.</l>
<l n="760">Dit gesciede, ic secge u hoe:</l>
<l>Die hertoge van Oestrike die was</l>
<l>Tenen perlemende, sijt seker das,</l>
<l>Bi Erfforden in een stedekijn,</l>
<l>Daer waren dese heren fijn,</l>
<l n="765">Die biscop van Coelne, dat verstaet,</l>
<l>Ende van Triere, hoe soet gaet</l>
<l>Wasser die biscop toe comen;</l>
<l>Want daer was een sprake genomen,</l>
<l>Omdattie hertoge sage gerne</l>
<l n="770">Datsi hem hulpe te verwerne</l>
<l>Lodewike ende achterdriven,</l>
<l>So dat hi coninc mochte bliven;</l>
<l>Maer dese sprake bleef te niete.</l>
<l>Om dit wisti niet vanden verdriete,</l>
<l n="775">Dat daer Lodewijc nu sal doen.</l>
<l>Nu hort wies hi heeft geploen.</l>
<l>Diewile dattie herto[g]e was</l>
<l>Tesen dage, daer ic af las,</l>
<l>So heeft hi een roef gedaen,</l>
<l n="780">Ende casteel te broken saen</l>
<l><pb n="3,185"/> Die opt inde stont van den lande.</l>
<l>Hi bar, hi rovede die viande,</l>
<l>Ende nam al dat hi vant,</l>
<l>Sine liede sloech [enre] ane die hant,</l>
<l n="785">Omdat al haer soude wesen,</l>
<l>So dadensi te meer van desen.</l>
<l>Dus vorense inward, des geloeft,</l>
<l>Ende hebben dlant sere geroeft,</l>
<l>Ende gewoest also vort.</l>
<l n="790">Optie martse rechtevort</l>
<l>Die liede die daer woenden omtrent</l>
<l>Hebbensi daer sere gescent;</l>
<l>Si vloen enwege, ende lieten daer</l>
<l>Haer goet den vianden overwaer,</l>
<l n="795">Ende som en condense niet ontgaen,</l>
<l>Die worde geslegen ofte gevaen.</l>
<l>Dus heeft hem gewroken Lodewijc</l>
<l>Opten hertoge heymelijc,</l>
<l>Ende heeft grote scade gedaen</l>
<l n="800">Eerd die hertoge heeft verstaen.</l>
</div>
<div type="subchapter"><head type="subchapter"><pb n="3,186"/> <hi rend="bold">Hoe die hertoge van Oestrike iegen trekt ende dit wreken wilt .xii. </hi></head>
<l>Nu geviel saen daernare,</l>
<l>Dat uut quam dese mare</l>
<l>Vorden hertoge, dat verstaet:</l>
<l>Hoe met groter overdaet</l>
<l n="805">Sijn lant Lodewijc woeste al;</l>
<l>Ende hi rede berch ende dal</l>
<l>Met sinen lieden, ende name daer</l>
<l>Al dat hi woude vorwaer:</l>
<l>Hi roeft ende slaet dat hi vent,</l>
<l n="810">Waer dat gelegen es daer omtrent.</l>
<l>Alse dit die hertoge heeft verstaen,</l>
<l>Dedi gebieden sine herevarde saen</l>
<l>In al sijn lant, om dit te verwerne.</l>
<l>Sine liede, die dit daden gerne,</l>
<l n="815">Waren vollijc daer gereet;</l>
<l>Daer quam selc die eer street</l>
<l>Dat hi stille had geseten.</l>
<l>Doen dit Lodewijc was doen weten</l>
<l>Dattie hertoge soude comen,</l>
<l n="820">So heeft hi die vlocht genomen</l>
<l>Met sinen lieden, ende overwaer</l>
<l>Al ontfort dat hi vant daer,</l>
<l>Ende so henen te Beye[em] ward,</l>
<l>Daer hi was in sijn ruward.</l>
<l n="825">Nu es Frederijc comen naer</l>
<l>Tote der stat, al openbaer,</l>
<l>Daer Lodewijc hadde gelegen,</l>
<l>Die nu was henen siere wegen;</l>
<l><pb n="3,187"/> Ende vant sijn lant gewoest al,</l>
<l n="830">Dat hi gerne wreken sal,</l>
<l>Consti wel in eniger maniere.</l>
<l>Hi wilde overtrecken sciere</l>
<l>Int lant van Beye[em], dat verstaet,</l>
<l>Ende daerop werken al dat quaet</l>
<l n="835">Dat hem Lodewijc heeft gedaen.</l>
<l>Doen dit vernam die coninc, saen</l>
<l>Heeft anden hertoge gesent,</l>
<l>Ende vraecht: "Wat hi soect omtrent</l>
<l>In sijn lant met sinen here?</l>
<l n="840">Eest dat hi yet begere,</l>
<l>Late hem dat weten nu.</l>
<l>Ic wan, ic noch niet iegen u</l>
<l>En(de) heb gedaen, dat gi alsoe</l>
<l>In mijn lant sout trecken toe</l>
<l n="845">[Met] herecracht ende woesteren;</l>
<l>Gine trect uut, ic salt weren,</l>
<l>Ende sal noch meer daertoe doen."</l>
<l>Doen dit horden shertogen baroen,</l>
<l>Rieden si den hertoge daer,</l>
<l n="850">Dat hi uut sinen lande vorwaer</l>
<l>Kere, ende op hem en doe twint,</l>
<l>Tote dat hijs irstwerf begint.</l>
<l>Dus trac achter die hertoge saen,</l>
<l>Ende heeft den coninc niet gedaen,</l>
<l n="855"><pb n="3,188"/> No scade, no scande, Godweet.</l>
<l>Lodewijc was hem ongereet;</l>
<l>Hi was dor Beye[em] gevaren,</l>
<l>Ende besiden Sassen twaren.</l>
<l>Dus bleef die hertoge in die scade,</l>
<l n="860">Hine const gewreken met gere dade;</l>
<l>Hi bleef daer licgende lange stont,</l>
<l>Ofte hem yet soude werden cont</l>
<l>Waer hine mocht bestriden mede.</l>
<l>Nu settemen echter daer ter stede</l>
<l n="865">Dat hem Lodewijch gaderde echt,</l>
<l>Om te berechtene scone recht.</l>
</div>
<div type="subchapter"><head type="subchapter">Van den coninc van Vrancrike, hoe hi hem nu gadert .xiii. </head>
<l>Int iaer ons heren .XIII. hondert</l>
<l>Ende .XV. so werd besondert</l>
<l>In Vrancrike een groet here;</l>
<l n="870">Men mochter mede over mere</l>
<l>Wel hebben gevaren, Godweet,</l>
<l>Ende heydenesse gestoerd gereet,</l>
<l>Want men sach in menigen iare,</l>
<l>So vele volx te gader varen,</l>
<l n="875"><pb n="3,189"/> Alsi die coninc hadde nu.</l>
<l>Hi hadde gesworen, dat secgic u,</l>
<l>Dat hi Vlaendren soude winnen,</l>
<l>Ende daer ment hem soude kinnen</l>
<l>Eer hi meer van danen sciede.</l>
<l n="880">Hi hadde oec vele liede</l>
<l>Met sinen scatte gehurt mede;</l>
<l>Hi viseerde nu gerede</l>
<l>Al te dwingen dat hem es bi.</l>
<l>Den Grave van Hollant, den here vri,</l>
<l n="885">Dien haddi in sine hulpe met,</l>
<l>Op dander side te doen ontset.</l>
<l>Den hertoge van Brabant</l>
<l>Haddi ontboden in sijn lant,</l>
<l>Ende leide hem ane, dat hi ware</l>
<l n="890">Sijn man, verstaet dit openbare;</l>
<l>Ende wilden daer toe perseren daer.</l>
<l>Ende oec seidi hem daer naer:</l>
<l>Dat hi hem hulpe doen soude,</l>
<l>Weder hi woude, ofte en woude.</l>
<l n="895">Want hi sculdich waer te doene</l>
<l>Met algader sinen baroene.</l>
<l>Die hertoge en seider niet vele iegen,</l>
<l>Ende es van Parijs ge[c]regen,</l>
<l><pb n="3,190"/> Ende maectem te Brabantward.</l>
<l n="900">Daer noch al ongespard,</l>
<l>So sende die coninc in Brabant na</l>
<l>Sinen Clerc, alsict versta,</l>
<l>Die meester van loye was,</l>
<l>Ende letteren brachte oec na das,</l>
<l n="905">Dattie coninc den hertoge ontbode.</l>
<l>Mijn her Florens was metten bode,</l>
<l>Ende halp hem dat word spreken,</l>
<l>Ende seide oec in sinen treken:</l>
<l>Dattie hertoge waer man</l>
<l n="910">Des conincs; ende also vortan</l>
<l>Spraken die letteren selve met.</l>
<l>Doen sprac die hertoge ongelet:</l>
<l>"Wie dat seget openbare,</l>
<l>Dat hi niet seget ware."</l>
<l n="915">Doe sprac mijn her Florens ten kere:</l>
<l>"Die coninc es een groet here,</l>
<l>Bericht sinen bode al nu,</l>
<l>Of die coninc hevet an u</l>
<l>Enige hulpe, dat verstaet,</l>
<l n="920">Dat wilt hi weten, eer wech gaet</l>
<l>Die bode weder tsinen here."</l>
<l>Een Ridder seide: "Heden meer</l>
<l>Sone werd hi hier berecht.</l>
<l>Eer die hertoge over recht</l>
<l n="925">Antworde geeft, daer sal sijn ere</l>
<l>Van over Mase menich here,</l>
<l><pb n="3,191"/> Sal hi geloven hulp te doene,</l>
<l>Sonder den raet sin[r]e baroene,</l>
<l>Die hem souden hulpen wagen</l>
<l n="930">Dat orloge, enten last dragen.</l>
<l>Dan staet hem te doen niet."</l>
<l>Her Florens sprac: "Nu siet</l>
<l>Wat hi nu sal bringen vort."</l>
<l>Doe dit die here van Valkeborch hort:</l>
<l n="935">"Ne[v]e, sprac hi, wat saels wesen?</l>
<l>Moete wi gedwongen werden te desen,</l>
<l>Dat wi emmer antwerden moeten</l>
<l>Daer ons die coninc af wilt groeten.</l>
<l>Bi mire trouwen, ic segt vorwaer:</l>
<l n="940">Hine weet dit niet [over een] iaer</l>
<l>Daer gi nu dus sere na vraget,</l>
<l>Hier na hulpt niet gedaget."</l>
<l>Doen sprac die clerc, sonder waen:</l>
<l>"So ontseit u die coninc saen".</l>
<l n="945">Die here van Valkenborch es angegaen:</l>
<l>"Gi blijft nu met ons gevaen,</l>
<l>Want alsict nu heb vernomen,</l>
<l>So sidi sonder geleide comen."</l>
</div>
<div type="subchapter"><head type="subchapter"><pb n="3,192"/> <hi rend="bold">Noch van den selven, ende ander dinge .xiiii. </hi></head>
<l>Dus werd ginder geruchte groet.</l>
<l n="950">Die here van Valkenborch seide bloet</l>
<l>Dat hem dus opt herte lach.</l>
<l>Alse dit mijn her Florens sach,</l>
<l>Dat hem niet besluten mochte</l>
<l>So wat dat hi daer toe sochte,</l>
<l n="955">Keerdi an die stede om dat,</l>
<l>Ende seide: "U sal die coninc gehad</l>
<l>Werden, ende sone seldi niet</l>
<l>Daer mogen varen, wats gesciet,</l>
<l>Ende so hebdi u comenscap verloren,</l>
<l n="960">Hieraf sel u comen toren."</l>
<l>Dit bracht hi den steden vore,</l>
<l>Ende stac [hi] hem (dit) dicke int ore.</l>
<l>Som die steden riedent wel,</l>
<l>Ende som waren si daer iegen rebel.</l>
<l n="965">Tale ende antwerde, dat verstaet,</l>
<l>Ende wedersecgen, ende wederraet,</l>
<l>Dit werd den coninc vertrocken saen,</l>
<l>Ende doe hi dit hadde verstaen,</l>
<l>Pensdi neuwe, hebbic vernomen,</l>
<l n="970">Hoe hi mochte te wraken comen</l>
<l>Al heymelijc, met enigen dingen.</l>
<l>Nu ginc hi een ander vortbringen,</l>
<l>Ende pensde dese list sciere:</l>
<l>Dat hi soude bidden, om soudiere</l>
<l n="975">In Brabant te licgen, daer hi mede</l>
<l>Vlaendren dwingen mocht gerede;</l>
<l>Ende metten soudieren soudi dan</l>
<l>Siere stucken comen te bat an,</l>
<l><pb n="3,193"/> Van dat hi an den hertoge begart,</l>
<l n="980">Dus wilt hi ne bringen in sijn ruward.</l>
<l>Oec gaf hi gichten ende mieden</l>
<l>Om dit te bringen na sijn bedieden,</l>
<l>Dus waendi vorderen sinen wille.</l>
<l>Onlancs daerna so lach hi stille,</l>
<l n="985">Hine sinde boden ten hertoge weder,</l>
<l>Ende dede vermanen op ende neder,</l>
<l>Die hi waende dat hem dochten</l>
<l>In Brabant die hem vorderen mochten.</l>
<l>Ic soudse noemen, wistic wel,</l>
<l n="990">Die heymelijc anteerden dit spel,</l>
<l>Hoe ment toe mocht gebringen,</l>
<l>Maer ic wil swigen nu der dinge.</l>
<l>Des conincs boden waren gerede</l>
<l>Hier om vergadert waren mede.</l>
<l n="995">Doen leidemen daer den hertoge an:</l>
<l>"Oft hi wilt sijn conincs man,</l>
<l>Ende hulpe doen tsinen stride?"</l>
<l>Niet en was men in dese side</l>
<l>Gestaet des yet te doene.</l>
<l n="1000">Men antwerde daer den heren scone:</l>
<l>"Dlant es arm, ende die tijd diere,</l>
<l>Wine connen u in gere maniere</l>
<l>Gehulpen nu te desen male."</l>
<l>Die tale entie wedertale</l>
<l n="1005"><pb n="3,194"/> Waer mi te lanc te scrivene.</l>
<l>Doen begonstemen daer te bedrivene</l>
<l>Oft die hertoge, dat secgic u,</l>
<l>Soudiere soude laten licgen nu</l>
<l>In sijn lant teniger stede,</l>
<l n="1010">Om Vlaendren te dwingen mede.</l>
<l>Des was men echter ongestaet,</l>
<l>En mochte niet sijn ongescaet,</l>
<l>Waer dat si lagen ter stonden</l>
<l>Si souden verteren dat si vonden,</l>
<l n="1015">Ende souden dlant maken bloet,</l>
<l>Daerom men dit oec wederboet.</l>
<l>Dus en conste in genen dingen</l>
<l>Die coninc yet an hem gebringen</l>
<l>Den hertoge, met eniger liste,</l>
<l n="1020">Dat hi quame in desen twiste,</l>
<l>Noch met dregen, no met smeken,</l>
<l>Sone constemen niet geweken.</l>
<l>Nochtan waren in Brabant liede</l>
<l>Die hier[a]f hadden grote miede,</l>
<l n="1025">Dat sijt toe souden bringen,</l>
<l>Maer sine condens niet gehingen.</l>
</div>
<div type="subchapter"><head type="subchapter"><pb n="3,195"/> <hi rend="bold">Hoe die coninc te Vlaendrenward toech, dapperlike met sinen here .xv. </hi></head>
<l>Alse die coninc in allen landen</l>
<l>Hadde gesocht menigerhande</l>
<l>Hulpe, raet ende miede,</l>
<l n="1030">Menigen lantshere heeft hi gemiet,</l>
<l>Hem te varne te Vlaendrenward.</l>
<l>Dus es hi comen optie vard</l>
<l>Met .LIIII. lantsheren;</l>
<l>Hi wilt nu Vlaendren ontkeren</l>
<l n="1035">Den grave Robbrecht, dat verstaet,</l>
<l>Die hier iegen oec socht raet</l>
<l>Ane sine liede, wide ende side.</l>
<l>Niet vele en condi bringen te stride</l>
<l>Enich volc ut andren lande,</l>
<l n="1040">Dan uut Vlaendren, als wijt cande,</l>
<l>Ende oec waren al sijn onbesaten</l>
<l>Sine wedersaken in desen staten:</l>
<l>Want Henegouwe en[de] Hollant</l>
<l>Soude weren den enen cant,</l>
<l n="1045">Ende banderside, ter zeeward,</l>
<l>Soude Ingelant doen ruward.</l>
<l>Maer Ingelant hadde genoech te doene</l>
<l>Van Yrlant den coninc coene,</l>
<l>Die dede den lande pant genoech,</l>
<l n="1050">Dies die coninc hadde ongevoech.</l>
<l><pb n="3,196"/> Ende oec mede dese lede Crabbe</l>
<l>Warp oec in sine swabbe,</l>
<l>Dese dede opt water grote scade,</l>
<l>Hine dede niemene genade,</l>
<l n="1055">Alse nu was hi hier, alse nu daer,</l>
<l>Men wiste sijns wachten waer,</l>
<l>Alse nu was hi met enen here,</l>
<l>Alse nu setti hem ten kere,</l>
<l>Ende trac hem an een andren dan.</l>
<l n="1060">Dits der quader rovers gespan,</l>
<l>Sine houden niet datsi geloven,</l>
<l>Ende int leste bliven si bedrogen.</l>
<l>Dus was die coninc wel in hopen,</l>
<l>Omdat si niewers hadden open</l>
<l n="1065">Da[n] die side te Brabantward,</l>
<l>Dat hijt soude winnen saen ter vard.</l>
<l>In desen waen es hi comen,</l>
<l>Hi dede oec wel begomen</l>
<l>Ende bespien die stede al,</l>
<l n="1070">Ofter in waer enich gescal.</l>
<l>Ende of si yet gaderen soude met,</l>
<l>Om te doen enich ontset.</l>
<l><pb n="3,197"/> Dit dede hi bespien also daer</l>
<l>Diewile dat hi trac bat naer.</l>
<l n="1075">Sere dede hem van den doene,</l>
<l>Dat hi van der Brabantsoene</l>
<l>Gene hulpe conde gecrigen,</l>
<l>Ic wil hieraf swigen.</l>
<l>Sprac die coninc tsinen rade:</l>
<l n="1080">"Tot ic sie mine stade,</l>
<l>Ende tot dat ic Vlaendre heb gecregen,</l>
<l>Dan salict hem tweevout wegen</l>
<l>Dat si mi hert hebben gewesen."</l>
<l>En verginc also niet te desen,</l>
<l n="1085">Maer alse hijt viseerde aldaer,</l>
<l>Dus es hi Vlaendren comen naer,</l>
<l>In ene hope van goeden wane</l>
<l>Altemale omme te slane.</l>
<l>"Ic hebbe", seit hi, "die zee te mi,</l>
<l n="1090">Ende Zelant ende Hollant oec daerbi,</l>
<l>Ende Henegouwe, dus eest al</l>
<l>Beringet alomme groet ende smal,</l>
<l>Ende al en haddic des en twint,</l>
<l>Nochtan hebbic genoech omrinct</l>
<l n="1095"><pb n="3,198"/> Liede van Vlaendren te winnen met,</l>
<l>Hier en hulpt toe geen ontset."</l>
<l>Dus es hi comen ter selver stede</l>
<l>Daer hi logieren wilt gerede.</l>
</div>
<div type="subchapter"><head type="subchapter">Hoe die coninc logierde ende sine tente sloech .xvi. </head>
<l>Nu es die coninc gelogiert</l>
<l n="1100">Met sinen lieden ongeviert,</l>
<l>Also ic die wareit vinde,</l>
<l>Bi ere milen Cortrike gehinde.</l>
<l>Tusscen Louwen enter Capellen</l>
<l>Lach hi nu met vele gesellen,</l>
<l n="1105">Ende dwanc optie zide herde sere</l>
<l>Vlaendren, so dat in genen kere</l>
<l>Een kint van daer mochte comen,</l>
<l>Die vard ward overal benomen</l>
<l>Daer omtrent, dat verstaet.</l>
<l n="1110">Die coninc dorsochte nauwen raet:</l>
<l>Hoe hi Vlaendren mocht bederven.</l>
<l>Hi dede gebieden menichwerven,</l>
<l>Optie galge ende opt lijf,</l>
<l>Datmen hilde die passage stijf,</l>
<l n="1115">So dat geen goet income</l>
<l>Daer Vlaendren af moch hebben vrome.</l>
<l>Dit dedi herde nauwe wachten</l>
<l>Bede met dagen ende met nachten,</l>
<l>Ende waer oec enige dinge comen,</l>
<l n="1120">Die heeftmen daer opgenomen</l>
<l>Tes Coninc boef overal in tlant.</l>
<l>Daer met dedi den meesten pant</l>
<l><pb n="3,199"/> Vlaendren, dan yegerent mede;</l>
<l>Dit was hem die meeste onvrede</l>
<l n="1125">Die hem die coninc heeft gedaen.</l>
<l>Somwilen oec, sonder waen,</l>
<l>Liepen sine liede so verre,</l>
<l>Dat sijs werden moesten erre,</l>
<l>Want also alsi liepen scumen</l>
<l n="1130">Diesmen pleget bi constumen</l>
<l>In orlogen, so worden si</l>
<l>Som beclipt, ic segge u twi.</l>
<l>Si quamen onder tiden aldaer,</l>
<l>Daer[t]hem niet wel was openbaer,</l>
<l n="1135">Ende alsi tkeren namen an,</l>
<l>So quamen si in selken dan</l>
<l>Daer si niet conden comen uut,</l>
<l>Dan quamen die Vlaminge sonder geluut</l>
<l>Ende sloegense doet al heymelike.</l>
<l n="1140">Dit geviel daer ende desgelike</l>
<l>Onder tiden, diesmen int here</l>
<l>Lettel wiste, ende hadde mere.</l>
<l>Deen riet hier, ende dander daer</l>
<l>Sine hadden daer engenen vaer,</l>
<l n="1145">Want Vlaminge en sijn noch niet</l>
<l>Utegetogen, dat menre yet siet;</l>
<l>Ende si waenden oec, hebbic vernomen,</l>
<l>Dat si niet souden utcomen,</l>
<l>Ende wildense daer verhongeren alsoe.</l>
<l n="1150">Maer dit mach niet comen toe;</l>
<l>Si souden eer daer vore sterven,</l>
<l>Eer si van honger souden verderven.</l>
<l>Die coninc die cochte al op dat goet,</l>
<l>Waer dat hi conde, ende verstoet</l>
<l n="1155"><pb n="3,200"/> Dat hem te baten comen mochte;</l>
<l>Dit was algader sijn gedochte,</l>
<l>Dat hise verduren soude aldaer.</l>
<l>Ende oec stont den Vlamingen swaer,</l>
<l>Want so dier werd daer die tijt,</l>
<l n="1160">Entie breke des seker sijt,</l>
<l>Onder die gemene liede,</l>
<l>Dat daer selc met siere meisniede</l>
<l>Rumen moste, te Brabantward,</l>
<l>Elre en wisten si werward.</l>
</div>
<div type="subchapter"><head type="subchapter">Van den grave van Hollant, hoe hi uut trac te Vlaendrenward .xvii. </head>
<l n="1165">Doe die coninc dus lach daer,</l>
<l>Ende waende wel overwaer</l>
<l>Die Vlaminge bringen al ter doet,</l>
<l>Doen trac hi met menigen boet</l>
<l>Die grave van Hollant met groten here,</l>
<l n="1170">Het sceen dat hi mochte dere</l>
<l>Daermede al der werelt doen.</l>
<l>Menich scone stout baroen</l>
<l>Was in siere geselscepe,</l>
<l>Dese voren al in scepe,</l>
<l n="1175">Ende waren wale int harnasch;</l>
<l>Starc dochten si hem, ende rasch,</l>
<l>Ende te wige wel geviseert,</l>
<l>So dat niema[nn]e niene deert</l>
<l>Dat hem nutte te wige was,</l>
<l n="1180">Hine hadde daer, dochte mi, das.</l>
<l><pb n="3,201"/> Dus trac die grave uut,</l>
<l>Met ere herde groter geluut,</l>
<l>Ende hadde wille ende gere</l>
<l>Viande te doen grote dere,</l>
<l n="1185">Dat banderside was belegen</l>
<l>Van den coninc, daer si doe iegen</l>
<l>Waren getogen optien tijt,</l>
<l>Om hem te leverne daer oec strijt.</l>
<l>Hier en hadde niet terwile</l>
<l n="1190">Jegen den grave en[de] gene (h)ile.</l>
<l>Nochtan, doen die grave intrac</l>
<l>Van Hollant, hordic datmen sprac,</l>
<l>Dat hi te Sweneward soude tien,</l>
<l>Some seidense te Ca[ts]ant na dien.</l>
<l n="1195">Dus liep die mare optie stont,</l>
<l>Ende dit was oec menigen cont,</l>
<l>Maer niet en wetic, sonder waen,</l>
<l>Waeromme dit was dus gedaen.</l>
<l>Want doesi waren vergadert alsoe</l>
<l n="1200">In die scepe algader doe,</l>
<l>So namense die scepinge metter vard</l>
<l>Al die Scelde vaste opward,</l>
<l>Met vollen seile, dat verstaet,</l>
<l>Rechte vort, hoe soet gaet,</l>
<l n="1205">Tote Rupelmonde in corter tijt.</l>
<l>Maer onderwegen, des seker sijt,</l>
<l>Berneden si, ende daden scade,</l>
<l>Bi der Scelt. Nu hord die dade:</l>
<l><pb n="3,202"/> Kil[d]recht berneden si ter stede,</l>
<l n="1210">Ende daden hem oec pijnlijchede,</l>
<l>Daer ne was gene were iegen.</l>
<l>Men mochts oec niet verplegen,</l>
<l>Diet merken wille, sonder waen,</l>
<l>Datmenne had mogen wederstaen,</l>
<l n="1215">En hadde met grote here gewesen,</l>
<l>Also[da]nech volc utgelesen</l>
<l>Alse die grave brachte daer.</l>
<l>Doen voer hi vort daernaer.</l>
<l>Tote C[a]llo, dat wildi mede</l>
<l n="1220">Verbernen doen daer ter stede,</l>
<l>Ende men weet in wat saken</l>
<l>Datsi quamen also te spraken,</l>
<l>Dat hijt liet staen alsoe,</l>
<l>Ende verbarnet niet daer doe,</l>
<l n="1225">Ende liet staen, ende vor danen</l>
<l>Hierna salix u noch vernamen,</l>
<l>Hoe si hem dit selen lonen saen</l>
<l>Dat hise dus latet staen,</l>
<l>Si selen doen alsemen pleget,</l>
<l n="1230">Ende over menich iaer es geseget.</l>
</div>
<div type="subchapter"><head type="subchapter">Hoe hi vor Antwerpen leet te Rupelmondeward .xviii. </head>
<l>Nu es die grave vortcomen</l>
<l>Met stouten lieden ende met vromen,</l>
<l>Ende met menigen scepe mede,</l>
<l>Alle die Scelde opward gerede</l>
<l n="1235"><pb n="3,203"/> Te varne tAntwerpe saen.</l>
<l>Doemen sine comst had verstaen,</l>
<l>Quamense daer in hare were,</l>
<l>Niet omdat si wilden there</l>
<l>Wederstaen, ofte yet deren,</l>
<l n="1240">Maer omdat si wilden weren</l>
<l>Datmen hem genen scade dade.</l>
<l>Nochtan wasser bi gemeinen rade,</l>
<l>Mer dan .M. in gelaten,</l>
<l>Daer der stat wel na onbaten</l>
<l n="1245">Meer af soude hebben gecomen,</l>
<l>En hadment met liste niet benomen,</l>
<l>Doch verginct scadelic daer,</l>
<l>Die hier te tellen es vorwaer.</l>
<l>Dus toech die grave wel begrepen</l>
<l n="1250">Daer vore, met .XI. hondert scepen</l>
<l>En nieman en soude dies geloven,</l>
<l>Die maste diemen sach daer boven,</l>
<l>Het sceen oft al die werelt daer</l>
<l>In die scepe vergadert waer.</l>
<l n="1255">Men sach daer blicken menige baniere,</l>
<l>Elc here na sine maniere.</l>
<l>In const u niet al vertellen,</l>
<l>Al wildicker mi selven om quellen,</l>
<l>Vander yoyen die si dreven,</l>
<l n="1260">Het sceen dat si een blide leven</l>
<l>Ende sonder anxt te stride voren.</l>
<l>Ic horde daer menich tambuse roeren,</l>
<l>Ende blasen met pipen oec alsoe,</l>
<l>Ende met r[i]ethorne[n] daertoe,</l>
<l n="1265"><pb n="3,204"/> Ende trompe[t] hordic vele,</l>
<l>Ende alrehande menistrele</l>
<l>Diemen geviseren conde</l>
<l>Hordic daer optie stonde.</l>
<l>Dus ledic Antwerpen saen.</l>
<l n="1270">Daer wasser vele op gegaen</l>
<l>Ute haren scepe in die stat,</l>
<l>Die daer bleven oec na dat</l>
<l>Licgende dien nacht alsoe.</l>
<l>Dien sprakic vele toe,</l>
<l n="1275">Ende vraechde na haer stucken met:</l>
<l>Hoe dat hare [here] waer beset,</l>
<l>Ende waersi toe waenden keren.</l>
<l>Des berechten mi die heren</l>
<l>Na haer beste dat si conden.</l>
<l n="1280">In al dien dat si vermonden,</l>
<l>Ende ic an hem hebbe gehord,</l>
<l>So dochte mi wesen haer acord</l>
<l>Herde wel in redene geset.</l>
<l>Ende oec so seidensi mi met:</l>
<l n="1285">Dat si node dit anegaen</l>
<l>Souden, en had die grave gedaen,</l>
<l>Dies hem bad ende an dede lecgen,</l>
<l>Ende sine wildens hem niet ontsecgen.</l>
<l>Aldus vernamic an hem die saken,</l>
<l n="1290">Die ic hier in dietsce maken.</l>
<l>Des anderdages herde vroe,</l>
<l>Volchden desen cnape doe</l>
<l>Den grave na, al die Scelt,</l>
<l>Daer hi lach met siere gewelt,</l>
<l n="1295">Met enen here scone vermogen.</l>
<l>Selve was hi doe getogen</l>
<l><pb n="3,205"/> Opt lant in Brabant ter selver stonden,</l>
<l>Bina iegen Repelmonden.</l>
<l>Daer resti hem, weet vorwaer,</l>
<l n="1300">Tote des anderdages daernaer,</l>
<l>Eer hi enige dinc bestont</l>
<l>Die ic maken mochte cont.</l>
</div>
<div type="subchapter"><head type="subchapter">Hoe die coninc van Vrancrike ute Vlaendren trac, men wiste hoe .xix. </head>
<l>Binnen dat dus die grave lach,</l>
<l>Ende bernen dede optien dach</l>
<l n="1305">B[or]chte(n), in desside Repelmonde,</l>
<l>Die Scelde nederward so stonde</l>
<l>Dese huus, so staet vorwaer,</l>
<l>Twee dage geduret daernaer.</l>
<l>Ende in desen dat hi lach alsoe</l>
<l n="1310">Met sinen here ginder doe,</l>
<l>So waren getogen overluut</l>
<l>Die van Gent ten conincward uut.</l>
<l>Die van Brugge ende ander stede</l>
<l>Hadde ute geweest mede,</l>
<l n="1315">Deen lach na den andren nu stille,</l>
<l>Ende beiden iegen haren wille.</l>
<l>Ende also saen alse die van Gent</l>
<l>Den coninc begonden naken omtrent,</l>
<l>Ende eer si toe conden gecomen,</l>
<l n="1320">So heeft die coninc die vlucht genomen,</l>
<l>Ende trac met groter haest enwege,</l>
<l>Hine beide niet daer naden zege.</l>
<l><pb n="3,206"/> Daer bleven siere tenten vele nu,</l>
<l>Ende sijns harnaschs, dat secgic u.</l>
<l n="1325">Men weet dor wat saken hi vlo.</l>
<l>Oft van vresen was also,</l>
<l>Oft van wat vresen het quam.</l>
<l>Som secgense, alsict vernam,</l>
<l>Datse die grote regen verdreef,</l>
<l n="1330">Want al diewile alsict screef</l>
<l>Dat hi daer gelegen was,</l>
<l>So ne fineret nie na das,</l>
<l>En reinde alle dage daernaer.</l>
<l>Oec seitmen ons al overwaer,</l>
<l n="1335">Dattie coninc lach ter stede,</l>
<l>Dat daer so diep was oec mede</l>
<l>Dat daer niement conde gegaen,</l>
<l>Vanden parde[n]diet sonder waen</l>
<l>Daer hadden vertorden alsoe,</l>
<l n="1340">Ende van dien regen quam daer doe</l>
<l>Ende maecte die voetstappe nat.</l>
<l>Hierom wildemen secgen dat,</l>
<l>Dat hi vander stede voer henen,</l>
<l>Want ic horde secgen den genen</l>
<l n="1345">Dier was, dat .VII. parde</l>
<l>Ene kerre niet hadde hare varde</l>
<l>Met een vate wijns getogen,</l>
<l>Al hadsi geweest sere vermogen,</l>
<l>Ende om dit keerde die coninc na des.</l>
<l n="1350">Weder tlogen so waer es?</l>
<l>Emmer voer hi wech van daer,</l>
<l>Eer hem die Vlaminc quam naer.</l>
<l><pb n="3,207"/> In weet of hi vlo, of niet,</l>
<l>Oft van bloetheiden es gesciet,</l>
<l n="1355">Oft van behendicheit was gedaen?</l>
<l>Dies en canic niet verstaen.</l>
<l>Maer dat hi niegeren vort en quam</l>
<l>Elre te stridene, alsict vernam,</l>
<l>Al docht hem die stede niet goet,</l>
<l n="1360">Dit es mi twivelen doet,</l>
<l>Of dat hi niet an hem ontboet:</l>
<l>"Ombeit mijns hier, ic comer bloet!"</l>
<l>Maer van der uren en wistensi niet,</l>
<l>Waer sine vinden mochten yet</l>
<l n="1365">Optie palen van haren lande.</l>
<l>Nu geraet wies es die scande?</l>
<l>Ic swige mijns secgen stille,</l>
<l>Nu secge een ander sinen wille.</l>
</div>
<div type="subchapter"><head type="subchapter">Hoe die grave van Hollant wederkeerde te Hollantward .xx. </head>
<l>Doen die grave had vorwaer</l>
<l n="1370">Boe[r]chte gebernt, ende daernaer</l>
<l>Wille hadde op Repelmonde</l>
<l>Te stormene, in der selver stonde</l>
<l>Quam hem boetscap saen daernare,</l>
<l>Dat siere liede verslagen ware,</l>
<l n="1375">Die hem spise bringen souden.</l>
<l>Ende oec die menige secgen wouden,</l>
<l>Datsi hem scat brochten na,</l>
<l>Ende dattie van Caloe, alsict versta,</l>
<l>Dese hadden bewacht alsoe,</l>
<l n="1380">Ende gingen hem daeromme toe,</l>
<l>Ende sloegense, ende namen mede</l>
<l>Al datsi daer brachten gerede.</l>
<l><pb n="3,208"/> Som ontgingen gene cnapen,</l>
<l>Die scepe sinctense, dat men betrapen</l>
<l n="1385">Niet en soude waersi ware.</l>
<l>Doe die grave quam de mare,</l>
<l>Ende hijt also heeft vernomen,</l>
<l>So es hem mede die boetscap comen,</l>
<l>Dattie coninc es af gekeert.</l>
<l n="1390">Doe werd die grave seer beseert,</l>
<l>Ende lieten des niemen weten.</l>
<l>Hi dede there aldore heten:</l>
<l>Datmen gereide metter vard,</l>
<l>Hi wilde vaste te Caloeward,</l>
<l n="1395">Ende daer op wreken, sonder waen,</l>
<l>Datsi mi scade hebben gedaen.</l>
<l>Om dit gereiden vaste there,</l>
<l>Ende volgeden alle horen here</l>
<l>Dapperlike, met vollen zeile.</l>
<l n="1400">Si hadden den wint met te heile,</l>
<l>So datsi so snellike quamen.</l>
<l>Doe die van Antwerp dit vernamen,</l>
<l>Gincmen daer te werne staen,</l>
<l>Ende op haer torre mede saen,</l>
<l n="1405">Op aventuren watsi menen.</l>
<l>Sine wisten noch niet vanden genen,</l>
<l>Dattie coninc gekeert was achter,</l>
<l>Maer si wisten som dien lachter</l>
<l>Die den genen was gedaen.</l>
<l n="1410">Doe seidense daer som sonder waen:</l>
<l>"Die grave vart wreken nu</l>
<l>Sinen scade van gistren, secgic u."</l>
<l>Dit was tAntwerpen dat word,</l>
<l>Doe hi quam lidende bider pord</l>
<l n="1415"><pb n="3,209"/> Met menigen scepe, dat verstaet,</l>
<l>Ende menige baniere daer utgaet,</l>
<l>Tambusen, blasen, trompen sere</l>
<l>Hordemen daer in allen kere.</l>
<l>Dus voer hi tote Caloe vord.</l>
<l n="1420">Also alsict nu heb gehord,</l>
<l>Arr[i]veerdense daer ant land,</l>
<l>Ende dede daer vaste ansteken brant,</l>
<l>Ende verbernt daer in den gront,</l>
<l>Ende diesi daer vonden oec terstont</l>
<l n="1425">Sloegense doet optie stede.</l>
<l>Men sach desen brant gerede</l>
<l>Tote Antwerpen also opslaen,</l>
<l>Ende die scepe daer vore staen</l>
<l>Tote sanderdages, dat verstaet.</l>
<l n="1430">Ende si waenden wel, alse dese daet</l>
<l>Gedaen waer, dat heer weder</l>
<l>Keren soude opward weder,</l>
<l>Tote dattie grave met sinen lieden</l>
<l>Sanderdages van ginder scieden,</l>
<l n="1435">Ende den diec uut hadden doen steken,</l>
<l>Ende also thusward streken,</l>
<l>Wat dat here geriemen mach.</l>
<l>Doe quam die boetscap optien dach,</l>
<l>Dattie coninc gevloen ware.</l>
<l n="1440">Doen wistmen al openbare,</l>
<l>Dattie grave sonderlinge</l>
<l>Meer keerde om dese dinge,</l>
<l>Dan om dien scade die hi gewan;</l>
<l>Dus bleef dat orloge doe vortan.</l>
</div>
<div type="subchapter"><head type="subchapter"><pb n="3,210"/> <hi rend="bold">Van tempeesten die gescieden in desen tiden .xxi. </hi></head>
<l n="1445">Dus es Vlaendren nu verloest</l>
<l>In beiden siden, ende vertroest.</l>
<l>Die gene die waren getogen uut,</l>
<l>Keerden weder overluut,</l>
<l>Sine weten hoe sijs quite sijn</l>
<l n="1450">Des orloges, dat worden was in scijn.</l>
<l>Men sach noyt des gelijcs niet,</l>
<l>Dat een aldus swaer verdriet</l>
<l>Van groten orloge also in scine</l>
<l>Leet met so cleenre pine,</l>
<l n="1455">Alse Vlaendren nu heeft gedaen.</l>
<l>Sekerleec dat heeft gedaen</l>
<l>God onse here, dat wetic wale.</l>
<l>Nu dankets hem nu tesen male!</l>
<l>In desen tiden dat dit gevel,</l>
<l n="1460">Rechte om Sent Bamesse wel,</l>
<l>So reinet so utermaten sere,</l>
<l>Ende ye so lanc vorward mere,</l>
<l>Datmen desgelijcs in genen stonden</l>
<l>Niet hier vormaels had vonden.</l>
<l n="1465">Eertrike werd so dor[wee]ct al,</l>
<l>Datmen niegeren in geen dal</l>
<l>Gesayen ne conde, dat verstaet,</l>
<l>Ende optie side daer dat saet</l>
<l>Gesayt was, dat vloet te dale,</l>
<l n="1470">Ende verdranc also wale,</l>
<l>Want alle nederlande, Godweet,</l>
<l>Die verdronken alle gereet,</l>
<l><pb n="3,211"/> Ende die steden met water met</l>
<l>Al over ende over hoge beset,</l>
<l n="1475">Ende die berge waren so diep</l>
<l>Van dien regen, dier over liep,</l>
<l>Datmen die niet wel en conste</l>
<l>Gesayen; nochtan datmens begonste,</l>
<l>So moestent die liede laten staen,</l>
<l n="1480">Oec heeftmen vele, sonder waen,</l>
<l>Anderwerf sayen, ende even mede.</l>
<l>Dus werd grote besichede</l>
<l>Int lant te herde meniger stat,</l>
<l>Omdat eertrike was dus nat</l>
<l n="1485">So bleef te sayen lants vele,</l>
<l>Ende om dit ginct uten spele</l>
<l>Metten lieden, weet wel te voren,</l>
<l>Datsi en conden dat coren</l>
<l>Gesayen, no haer lant gewinnen;</l>
<l n="1490">Sine wisten wat laten, no beginnen.</l>
<l>Want dat weder en ceste niet,</l>
<l>Maer wies altenen, alsmen siet,</l>
<l>Tote Kersavonde toe gereet;</l>
<l>Daer den meneghen af quam groet leet.</l>
<l n="1495">Die beemde waren al verloren,</l>
<l>Men conde gehoyen niet te voren.</l>
<l>Des quecs werd oec vele verdorven:</l>
<l>Scape, coyen, verken storven,</l>
<l>In Brabant, te meniger stede,</l>
<l n="1500">So deed in andren landen mede.</l>
<l><pb n="3,212"/> Die wijn werd oec verloren al,</l>
<l>Dat was ons een ongeval.</l>
<l>Wi hadden faute van alre dinc,</l>
<l>Van dien dat die eerde bevinc.</l>
<l n="1505">Dat quec werd so onsalich doe,</l>
<l>Ende so mager oec daertoe,</l>
<l>Dats niemen en dorste eten.</l>
<l>Dit dede die regen, alswijt weten,</l>
<l>Dat alle dinc verloren ward,</l>
<l n="1510">Ende dat oec mede werd ontard.</l>
<l>Ende siecheiden wiesen doe mede,</l>
<l>Die na selen gaen te lede</l>
<l>In den derden tiden, sonder waen;</l>
<l>Gelijc Aristotiles doet verstaen,</l>
<l n="1515">Daer hi van den tide spreect,</l>
<l>Die siecheit heeft hare gra[m]e, werct</l>
<l>Vorwerd in den derden tijt</l>
<l>Van datsi wies, des seker sijt.</l>
</div>
<div type="subchapter"><head type="subchapter">Van den perlementen tuscen den coninc enten Vlamingen .xxii. </head>
<l>Nu alse dus vort es comen</l>
<l n="1520">Vanden coninc, daer gi vernomen</l>
<l>Af hebt hoe hi es ontfaren,</l>
<l>So began men parlemente[n] daernaren,</l>
<l>Want die Vlaminc hadde gerne</l>
<l>Seker geweest van uteverne,</l>
<l n="1525"><pb n="3,213"/> Ende oec verdroet te orlogen nu.</l>
<l>Si hadden gerne, dat secgic u,</l>
<l>Met gemake geleeft, God weet,</l>
<l>Ende om dit sochtensi gereet</l>
<l>Oetmoet anden coninc daernaer,</l>
<l n="1530">Ende wilden doen al openbaer</l>
<l>In redelijcheden, lude ende stille,</l>
<l>Wat mijnhere die coninc wille.</l>
<l>Des warense gedregen overeen,</l>
<l>Dat breken en soude haer negeen</l>
<l n="1535">Wat die gene souden bringen,</l>
<l>Die varen souden om dese dingen.</l>
<l>Dus werd an den coninc gesent,</l>
<l>Daer hi gelegen was omtrent,</l>
<l>Ende daer hi perlement soude houden,</l>
<l n="1540">Nadien dattie heren wouden,</l>
<l>Sine genote van sinen lande,</l>
<l>Ende dier om spreken menigerhande</l>
<l>Hoe ment mochte gelecgen af.</l>
<l>Die antwerde, diemen daer utegaf,</l>
<l n="1545">Die tale entie wedertale,</l>
<l>Ende dat bieden alsoe wale,</l>
<l>Ende dat eyscen, wetet dan,</l>
<l>Hadde mi te vele vertrecken[s] an.</l>
<l>Maer datmen hem eysscede daer terstont,</l>
<l n="1550">Droechsi vort ende maken cont</l>
<l>Den steden van Vlaendren daer also,</l>
<l>Diet ontfingen gewillic doe.</l>
<l>Ende alsijt oec[t]royerden tsamen,</l>
<l>Ende weder vor den coninc quamen</l>
<l n="1555"><pb n="3,214"/> Mettesen eysche, ende seiden dat,</l>
<l>Datmen hauden wille ter stat,</l>
<l>So werd hem daer ge[e]ess[c]et vort</l>
<l>Ander dinge, die ongehort</l>
<l>Waren, ende ongelijc der saken</l>
<l n="1560">Daer is eerstwerven af spraken.</l>
<l>Ende recht alsi dit ontfingen,</l>
<l>Ende om raet echter gingen,</l>
<l>Ende weder quamen inden wille</l>
<l>Dat te doene lude ende stille,</l>
<l n="1565">So werd hem echt gevalscht die wort.</l>
<l>Ende leidemen altoes vort,</l>
<l>Ende wat datsi vortbrachten</l>
<l>Ter herevard, van siere gedachten,</l>
<l>Daer met ne mochtense, sonder waen,</l>
<l n="1570">Ter anderwerf niet gestaen.</l>
<l>Dit duerde daer so lange alsoe</l>
<l>Dats hem allen verdroet aldoe,</l>
<l>Datment aldus sleipte emmer vort,</l>
<l>Ende dats geen inde wort.</l>
<l n="1575">Dit behagedem qualike daer,</l>
<l>Hieraf versaechde menich vorwaer.</l>
</div>
<div type="subchapter"><head type="subchapter">Van ere sterren diemen heet Comata in latijn xxiii. </head>
<l>Alsmen screef ons heren iaer</l>
<l>XIII. hondert ende .XV. vorwaer,</l>
<l>So sachmen scinen herde verre</l>
<l n="1580">In die locht, een sterre,</l>
<l><pb n="3,215"/> Diemen Comate heet alsoe.</l>
<l>Om Sent Thomaesdach aldoe</l>
<l>Sachmense wel openbaren.</l>
<l>Hieraf seit, des sijt gewes,</l>
<l n="1585">Meester Gaufroet van Meldes:</l>
<l>Dat dese sterre, overmids haer rayen</l>
<l>Die si ute also ginc sprayen,</l>
<l>Dat dit betekent quaet bloet,</l>
<l>Dat in die [wi]v[e] wesen moet,</l>
<l n="1590">Ende [o]ngenatuerde colore met</l>
<l>In menigen dan oec werd geset,</l>
<l>Ende regneren sal, des sijt gewes,</l>
<l>Ende om dat trouwe nu niene es,</l>
<l>No warheit, no gerechtichede.</l>
<l n="1595">Ende oec, alse die Meestere mede</l>
<l>Secgen, bediet strijt groet,</l>
<l>Ende niemare oec albloet,</l>
<l>Ende wonderlike voretekin(n)e,</l>
<l>Ende vrese in die liedekin(n)e;</l>
<l n="1600">Ende verwandelinge daernare</l>
<l>Van vele lieden openbare.</l>
<l>Bedie si es in Mars teken nu,</l>
<l>Om dat sal dan sceden nu</l>
<l><pb n="3,216"/> Ende den mannen dit avegaen.</l>
<l n="1605">Ende om dat haer was angestaen,</l>
<l>So wiltmen secgen dat</l>
<l>Dat bedieden soude noch bat</l>
<l>In coninge ende in mogende met.</l>
<l>Ende om dat Jupiter es geset</l>
<l n="1610">In dat toecomen van hare,</l>
<l>Daer si haer strect openbare,</l>
<l>So betekent dit vord mere,</l>
<l>Dat sal enen groten here</l>
<l>Ofte vrouwe, bi redenen vorwaer,</l>
<l n="1615">Omdat Virgo oec es daer,</l>
<l>Ter doet comen, oft aventuren</l>
<l>Sal groet wesen in haer geduren.</l>
<l>In gros [ge]seget, alsict versta,</l>
<l>So bediet dese Comata</l>
<l n="1620">Grote slechtinge van heren</l>
<l>Ende stride groet, wiltmen leren,</l>
<l>Ofte sterfte onder die liede,</l>
<l>Oft honger machsi bedieden,</l>
<l>Oft coninc doet, wetet wel,</l>
<l n="1625">Oft tempeest groet ende fel.</l>
</div>
<div type="subchapter"><head type="subchapter">Van den dieren tide, ende van der groter sterfte .xxiiii. </head>
<l>In desen tiden dat dit was</l>
<l>Datmen van derre sterren las,</l>
<l>So begonste een dier tijt.</l>
<l>Te alreheyligenmisse, des seker sijt,</l>
<l n="1630"><pb n="3,217"/> Goud dat Lovensce mudde .v. pont,</l>
<l>Ende dit tot Sent Andriesdach stont,</l>
<l>Doe ginct op tot .vii. ponden,</l>
<l>Recht vord tot Kersavonde,</l>
<l>Doe begonst noch op te gane,</l>
<l n="1635">Ende gout .x. pont, doe vordane</l>
<l>Al tot Pascen, dat verstaet,</l>
<l>Doe ginct noch op enen graet,</l>
<l>So dat .xii. pont doe gout,</l>
<l>Doe ginct vort uter gewout,</l>
<l n="1640">So dat eer Sent Jansdach</l>
<l>Quam, so hoge, datmen mach</l>
<l>Wel secgen, dat [nie] vor desen</l>
<l>Tiden hadde so dier gewesen,</l>
<l>Want die Lovensce mate alsoe</l>
<l n="1645">Goud .xvi. pont gerne doe.</l>
<l>Dese diertijt ginc al Vrancrike</l>
<l>Dorentore; ende desgelike</l>
<l>In Ingelant, ende daer omtrent,</l>
<l>Ende in Vlaendren werd hi bekent</l>
<l n="1650">Harde sere in deser tijt,</l>
<l>Ende dat was om des coninc nijt.</l>
<l>In Hollant, in Zeelant mede,</l>
<l>Was dese diertijt oec gerede,</l>
<l>Ende in Brabant, dat verstaet,</l>
<l n="1655">Ende alsoe tot Coelne gaet,</l>
<l>Ende int lant van Ludeke met,</l>
<l>Maer elre te vele staden, dat wet,</l>
<l>Was doe die tijt sachter vele.</l>
<l>Nu was dit van enen dele</l>
<l n="1660"><pb n="3,218"/> Wel een teken, alsmen spelt,</l>
<l>Datmen van der cometen tel[t],</l>
<l>Want dit was so openbare</l>
<l>Vanden d[ieren] tiden so sware,</l>
<l>Datmen nie secgen en horde</l>
<l n="1665">Van selken tide, in waren worde.</l>
<l>Ende oec en waest niet belanc</l>
<l>Allene an tcoren, maer al gemanc</l>
<l>Datmen drinken mocht of eten</l>
<l>Was so diere, als wijt weten,</l>
<l n="1670">Dat vercrigen conde geen man</l>
<l>Hine waer herde rike dan.</l>
<l>Om dese sake, wet dat gerede,</l>
<l>So quam so grote sterfte mede,</l>
<l>Datmen nie desgelijcs ne sach</l>
<l n="1675">Daer te voren op genen dach.</l>
<l>Ende also alst coren opginc</l>
<l>Van tide te tide, in ware dinc,</l>
<l>Also ginc die sterfte vord,</l>
<l>Ende wies altoes, alsmen hord,</l>
<l n="1680">Tot opden somer, alsict versta,</l>
<l>Ende volgede emmer den tide na.</l>
<l>Want te met dat dierde coren,</l>
<l>So volgede die sterfte, als wijt horen,</l>
<l>Ende alst coren ten diersten was,</l>
<l n="1685">So ginc die sterfte oec na das.</l>
<l>Ende som storven die arme lieden</l>
<l>Van honger, machmen u bedieden,</l>
<l>Ende van armoede herde groet.</l>
<l>Dit brachter vele doe ter doet</l>
<l n="1690">Ane hagen, op straten vorwaer,</l>
<l>Ende op velde; ende in huse daernaer</l>
<l><pb n="3,219"/> Vant mense doet licgende alsoe;</l>
<l>Ende al gaende storvense doe,</l>
<l>Daer si gingen opter wegen,</l>
<l n="1695">Ende alse daer neder zegen,</l>
<l>Dus storven so vele te dien male,</l>
<l>Dat al ginc daer buten tgetale.</l>
</div>
<div type="subchapter"><head type="subchapter">Noch vander sterfte ende den dieren tide .xxv. </head>
<l>Int irste begonden die stride daer</l>
<l>An die arme liede vorwaer,</l>
<l n="1700">Ende daerna quam si ongelet</l>
<l>An die rike liede met,</l>
<l>So dat dier so vele starf,</l>
<l>Ende van derre slagen verdarf,</l>
<l>Datment "hete ongemac" heet,</l>
<l n="1705">Ende een rede mingede gereet</l>
<l><pb n="3,220"/> Altoes daer met, so dat van desen</l>
<l>Lettel goet doe conde genesen</l>
<l>Yeman, hine starf daeraf.</l>
<l>Om dese sterfte men uutgaf</l>
<l n="1710">In alle stede in Brabant alsoe,</l>
<l>Datmen kerchove wiede doe,</l>
<l>Op velde, op grote pleine,</l>
<l>Binnen der stat, of buten gemeine,</l>
<l>Daer men graven soude die dode.</l>
<l n="1715">Maer eer uutquamen dese gebode,</l>
<l>So waren die kerchove vor dat</l>
<l>So vol gegraven in der stat,</l>
<l>Datmen en wiste waer graven doe.</l>
<l>Aldus quamen dese kerchove toe,</l>
<l n="1720">Datmense wien dede op dat</l>
<l>Om die gasthuse vander stat,</l>
<l>Want so vele daer in bedorven</l>
<l>Armer liede, ende daer storven,</l>
<l>Datmense op wagen ende op kerren</l>
<l n="1725">Met .x. te male, sonder merren,</l>
<l>Wechvorden, ende mede alsoe</l>
<l>Driewerf oft viere des dages doe.</l>
<l>Dus machmen secgen tesen male,</l>
<l>Ende oec bedieden herde wale,</l>
<l n="1730">Dat dit een swaer teken was</l>
<l>Van der cometen, daer ic af las,</l>
<l>Dat hier an haer bedieden fel</l>
<l>In desen stride wel gevel.</l>
<l>Twe poente hebwi nu vernomen,</l>
<l n="1735">Die swarlike sijn toe comen,</l>
<l><pb n="3,221"/> Dat was die diertijt so groet,</l>
<l>Entie sterfte sonder genoet,</l>
<l>Die dese sterre, dese comete</l>
<l>Wel bediet, na haren behete.</l>
<l n="1740">Nu geviel oec in desen tijt,</l>
<l>Te meniger stat, des seker sijt,</l>
<l>Dattie grote regen doe</l>
<l>dLant hadde geslegen alsoe,</l>
<l>Daer die rocge gesait was</l>
<l n="1745">Ende die tarwe, sijt seker das,</l>
<l>Dat niet uut en conste comen.</l>
<l>Dus werd vele corens benomen,</l>
<l>Ende alst quam ten andren tide,</l>
<l>Datmen soude sayen wide ende side</l>
<l n="1750">Dat somercoren, met gewelt,</l>
<l>So was die tijt so dier gestelt</l>
<l>Dat mate liede niene conden</l>
<l>Haer lant gesayen op dien stonden,</l>
<l>Want sine consten vercrigen niet</l>
<l n="1755">Coren te sayen, wats gesciet.</l>
<l>Ende dat rocge soude hebben gewesen,</l>
<l>Eerdenen vele uut na desen,</l>
<l>Ende sayeden daer somercoren,</l>
<l>Aldus waest tfolc sere verloren.</l>
<l n="1760">Dit was oec een poent mede</l>
<l>Van derre cometen, wel gerede,</l>
<l>Datmen van haer mach bedieden,</l>
<l>Datsi tempeest geeft den lieden.</l>
<l>Want tempeest waest al, dat verstaet,</l>
<l n="1765">Dier tijt, ende weder quaet,</l>
<l>Ende dese .iii. poente sijn gesciet</l>
<l>Ten argesten al, ende anders niet.</l>
<l>Vele tribulatien waren nu</l>
<l>In vele landen, dat secgic u.</l>
<l n="1770"><pb n="3,222"/> Alle bliscap vergingen ter stede,</l>
<l>Ende die arme liede mede</l>
<l>Haer ansichte worden, sonder waen,</l>
<l>So ontfermelike gedaen,</l>
<l>Alse oft si doet hadden gewesen,</l>
<l n="1775">Ende lettel ontfermde yemen van desen;</l>
<l>M[en] dreef geen seer om die dode,</l>
<l>Elc was in hem selven blode,</l>
<l>Ende so versteent, ende verworden soe,</l>
<l>Dat si gewenen ne conden doe,</l>
<l n="1780">Ende oec werds so vele der dinc,</l>
<l>Dat hem wenen al ontginc,</l>
<l>Want soude selc doe altenen</l>
<l>Hebben moeten daeromme wenen,</l>
<l>Ende droeve wesen, alse daer storven</l>
<l n="1785">Sine vriende, oft anders bedorven,</l>
<l>Sone soudi geen tijt na desen</l>
<l>Sonder wenen hebben gewesen,</l>
<l>Ende sonder droefheit mede twaren.</l>
<l>Dit dede dat sijt lieten varen.</l>
<l n="1790">Dus storven sonder rouwe die liede,</l>
<l>Om dese dinc die ic bediede,</l>
<l>Want sine hadden van dien plagen</l>
<l>Den rouwe altoes niet con[n]e[n] gedragen.</l>
<l>Des verdriets ommeganc</l>
<l n="1795">Waer te secgen al te lanc,</l>
<l>Daer die werelt met was bevaen,</l>
<l>Daeromme willics nu ave staen;</l>
<l>Ende wille u nu secgen vord</l>
<l>Dinge die ter ieesten hord.</l>
</div>
<div type="subchapter"><head type="subchapter"><pb n="3,223"/> <hi rend="bold">Van den biscop van Ludeke, hoe hi sijn bisdoem moeste rumen van vresen .xxvi. </hi></head>
<l n="1800">Doemen screef in desen s[c]iene</l>
<l>XIII. hondert ende viftiene,</l>
<l>So geviel te Ludeke binnen</l>
<l>Een twist, tusscen den biscop mede,</l>
<l>Ende van den lande som die stede,</l>
<l n="1805">So dattie biscop, sonder waen,</l>
<l>Dlant most rumen herde saen,</l>
<l>Want sine wilden niet verplechten</l>
<l>Dat hi over hem somen soude rechten,</l>
<l>Ende hi die woude dit ember doen.</l>
<l n="1810">Aldus quam vord die ocsoen,</l>
<l>Om dit, ende om ander dinge,</l>
<l>Die hi doen wilde sonderlinge,</l>
<l>Dat si overeen droegen daernaer</l>
<l>Den biscop tanevarden aldaer,</l>
<l n="1815">So dat hi vlien moeste doe.</l>
<l>Daerna quam hi te Brabant toe,</l>
<l>Ende maecte ene covenanse nu</l>
<l>Metten steden, dat secgic u</l>
<l>Ende metten hertoge oec ter stat</l>
<l n="1820">Dat hi soude mogen varen na dat</l>
<l>In sijn lant, aldaer hi wille,</l>
<l>Gewapender hant, lude ende stille.</l>
<l><pb n="3,224"/> Ende oec geloefden die stede,</l>
<l>Brusele ende Lovene mede,</l>
<l n="1825">Ende ander stede alle gemene</l>
<l>Van Brabant, groet ende clene,</l>
<l>Met gemeinen con[c]ente met,</l>
<l>Hem te hulpen ongelet</l>
<l>Te payse te comene, iegen dlant.</l>
<l n="1830">Hierom werd doe een samblant</l>
<l>Gemaect, dattie bisscop tgone</l>
<l>Den hertoge geve(n), om dit te lone,</l>
<l>Van sinen lande: dits een slach</l>
<l>Die mi donct die lettel mach</l>
<l n="1835">Dieden; ende oec en waest niet werd</l>
<l>Datmen daeromme dit anteert.</l>
<l>Maer die biscop een vroem man es,</l>
<l>Al doetmen dore hem, sijt gewes,</l>
<l>Indien dat hijt wilt verstaen,</l>
<l n="1840">Sone donct mi niet quaet gedaen.</l>
<l>Dus voer die biscop in ende uut</l>
<l>In Brabant, al overluut,</l>
<l>Ende pande opt biscop[doem] gerede;</l>
<l>Ende roefde ende bernde mede</l>
<l n="1845">Sine viande daer hi conde.</l>
<l>Dit herdi ene lange stonde</l>
<l>Op ende neder, wide ende side,</l>
<l>Sodat hi selden inden tide</l>
<l>Stille lach, dat verstaet,</l>
<l n="1850">Ende altoes sochti mede raet</l>
<l><pb n="3,225"/> Andie van Brabant, ende hulpe mede,</l>
<l>Gelijc dat hem geloefden die stede,</l>
<l>Maer die stede, alse wijt horen,</l>
<l>Gingen altenen den biscop voren,</l>
<l n="1855">Ende namen dage hier af an,</l>
<l>Om dit te poente te bringen dan.</l>
</div>
<div type="subchapter"><head type="subchapter">Hoe die Grave van Loen met dien van Ludeke plechte, ende hoe die biscop te sinen quam .xxvii. </head>
<l>In desen dat dese dinc gesciede,</l>
<l>Die ic hier nu bediede,</l>
<l>So werd die grave van Loen ontboden,</l>
<l n="1860">Ende dat hi quame, ende teser noden</l>
<l>Den lande bistonde aldaer,</l>
<l>Si soudent hem lonen wel daernaer.</l>
<l>Om dit es hi met hem getogen,</l>
<l>Dus werd dit orloge meer vermogen.</l>
<l n="1865">Doen voer die biscop, dat wel wet,</l>
<l>Opten grave van Loen met,</l>
<l>Ende verbat siere dorpe daernaer.</l>
<l>Alt gravescap was oec vorwaer</l>
<l>In alle dorpe gemaect vast</l>
<l n="1870">Met hameiden, iegen den last</l>
<l>Die hem die biscop pijnde te doene.</l>
<l>Dus voer die biscop alse die coene</l>
<l>Op sine viande, dat verstaet,</l>
<l>Ende dede hem dicwile quaet.</l>
<l n="1875">Ende emmer, als hijt hadde gedaen,</l>
<l>So es hi hem in Brabant ontgaen.</l>
<l>Ende alsi daer in was, alsict versta,</l>
<l>Sone dorste hem niemen volgen na,</l>
<l><pb n="3,226"/> Want sine dorsten niet aldoe</l>
<l n="1880">Op Brabant doen, ic secgu hoe.</l>
<l>Si dochten, haddense yet mesdaen,</l>
<l>Dat dan in staden hadde gestaen</l>
<l>Die van Brabant den bisscop gereet.</l>
<l>Aldus so waest daer lange beleet,</l>
<l n="1885">Tot opten somer, dat verstaet.</l>
<l>Daer was binnen menich raet</l>
<l>Ende perlement gedreven met,</l>
<l>Ende ember so werd daer belet</l>
<l>Dat achter bleef die soendinc.</l>
<l n="1890">Nu gesciede om dese dinc,</l>
<l>Dat men in Brabant luden dede</l>
<l>Te storme, ende crieerde mede,</l>
<l>Ende maecten een geruchte groet,</l>
<l>Den Biscop te hulpen tsiere noet.</l>
<l n="1895">Ende om dat so werd dan saen</l>
<l>Een dach genomen, sonder waen,</l>
<l>Datmen te perlemente soude comen.</l>
<l>Int leste so werd opgenomen,</l>
<l>Ende versoent tuscen die heren,</l>
<l n="1900">So dats die biscop had meer eren</l>
<l>Dan der ander enich dede.</l>
<l>Om dit orloge so was oec mede,</l>
<l>Alse lange alst geduerde met,</l>
<l>Dat hof te Denant geset,</l>
<l n="1905">Dat te Ludeke pleget te stane.</l>
<l>Niet lange na dit, na minen wane,</l>
<l>So geviel dat een twest</l>
<l>Tuscen Sen[t] Truden werd gevest,</l>
<l>Ende die van Leuwe, dat verstaet,</l>
<l n="1910">Ende met ere [ver]radeliker daet</l>
<l><pb n="3,227"/> Worden die goede cnapen verslegen,</l>
<l>Ende gevaen oec daer iegen</l>
<l>Vander side van Leweward.</l>
<l>Dit bleef aldus in ee[n] ruward</l>
<l n="1915">Staende tuscen hem alsoe.</l>
<l>Doe dese hem spreken die hertoge toe:</l>
<l>Dat si hem beterden saen oec dat,</l>
<l>Oft hi soude belicgen die stat.</l>
<l>Doe werd dit opgenomen vordane,</l>
<l n="1920">Ende men liet uut die gevane,</l>
<l>Ende also bleef dit doe saen,</l>
<l>In weet hoet vord sal vergaen.</l>
</div>
<div type="subchapter"><head type="subchapter">Hoe die coninc van Vrancrike sinde anden hertoge van Brabant om sijn man te wordene ende sconinx doet .xxviii. </head>
<l>In desen tiden oec omtrent,</l>
<l>So heeft die coninc vord gesent</l>
<l n="1925">Ane den hertoge ende so toebracht,</l>
<l>Dattie stede waren bedacht</l>
<l>Al meest den hertoge te raden nu:</l>
<l>Dat hi anega, dat secgic u,</l>
<l>Dat hem die coninc eyschen sal.</l>
<l n="1930">Mijn her Florens was daer af al</l>
<l>Middelere, van coninx wegen;</l>
<l>Ende heeft som die stede vercregen</l>
<l><pb n="3,228"/> Dat sijs volgen sinen rade,</l>
<l>Dattie hertoge nu daer dade,</l>
<l n="1935">Ende worde des coninx man alsoe.</l>
<l>Die van Brucele sprakenre toe,</l>
<l>Ende seiden: "Dat wel waer gedaen."</l>
<l>Die van Loven helden saen,</l>
<l>Ende bleven staende tuscen beiden,</l>
<l n="1940">Maer die van Antwerp dit ontseiden</l>
<l>Stouteliken, ende keerden danen,</l>
<l>En haddit gedaen, men wilt wanen,</l>
<l>Dat gesciet waer aldaer.</l>
<l>Dus bleef dit te niewete vorwaer.</l>
<l n="1945">Ay, onselege comenscap,</l>
<l>Dat gi daerom sout werden slap,</l>
<l>Ende ste[ll]en sout uwen moet</l>
<l>Om daer met te winnen tgoet,</l>
<l>Daer u here, ende gi oec met</l>
<l n="1950">Embermeer teygendoem werd geset!</l>
<l>Scaemt u des, dat radic wale,</l>
<l>Ende nemmermeer en makes tale!</l>
<l>Ende laet uwen here sine vrihede,</l>
<l>Ende haeldt u comenscap in ander stede!</l>
<l n="1955">Ende woudijs geloven sekerlike,</l>
<l>U stede sijn nu alte rike.</l>
<l>Niet lange oec na desen tijt</l>
<l>Dat dit gesciede, des seker sijt,</l>
<l><pb n="3,229"/> So starf die coninc van Vrancrike,</l>
<l n="1960">Daer men af seget sekerlike,</l>
<l>Dat bliscap was herde groet,</l>
<l>Want menigen sijns levens verdroet.</l>
<l>Nochtan bi aventuren, die dinge</l>
<l>Die hi bestont dus sonderlinge,</l>
<l n="1965">Hi hadder lichte reden toe,</l>
<l>Dat wi niene weten alsoe,</l>
<l>Ende om dat meswaent menich gereet</l>
<l>Om dat hi dinge niet wel en weet.</l>
<l>Vor sine doet oec, wetet dat,</l>
<l n="1970">So werd hi her Ingeramme gehat</l>
<l>Van Marensi, so dat hine dede</l>
<l>Om verraetnesse doden mede,</l>
<l>Diemen den coninc dede verstaen,</l>
<l>Die hi soude hebben gedaen.</l>
<l n="1975">Om dese doet so waren blide</l>
<l>Die Vlaminge oec banderside,</l>
<l>Want si hoepten vele te bat</l>
<l>Ter soenen te comen oec om dat.</l>
<l>Nu es om dit werringe groet</l>
<l n="1980">In Vrancrike, onder die genoet,</l>
<l>Wie daer nu coninc soude wesen.</l>
<l>Want die coninc hadde vor desen</l>
<l><pb n="3,230"/> Twee wijf gehad, entie ene</l>
<l>Hadde ene dochter clene,</l>
<l n="1985">Daeraf die coninge secgen woude,</l>
<l>Dat si sine niet wesen soude,</l>
<l>Ende sijn ander vrouwe draget kint,</l>
<l>Daer men af en weet niet tgint,</l>
<l>Weder[t] ioncfer of cnapelijn es.</l>
<l n="1990">Ende hierom, sij[t] seker des,</l>
<l>Dat si twesten in Vrancrike.</l>
<l>Die Grave van Poytiers wilde indelike</l>
<l>Coninc wesen, des sijt gewes,</l>
<l>Ende seit: "Dat hem verstorven es</l>
<l n="1995">Van sijns broeders wegen", verstaet.</l>
<l>Ende an hem, wanic, dat al gaet,</l>
<l>Ende dat hijt bliven sal mede.</l>
<l>Aldus eest bleven nu ter stede</l>
<l>Anden grave vorwerd al,</l>
<l n="2000">In weet hoe lange tgeduren sal.</l>
<l>Dure oft mach, in achts niet,</l>
<l>Weder[t] gesciet, so niene gesciet.</l>
</div>
<div type="subchapter"><head type="subchapter">Van den coningen van Aelmaengen en[de] van dingen die gescieden .xxix. </head>
<l>Doemen screef ons heren iaer</l>
<l>XIII. hondert ende .XVI. vorwaer,</l>
<l n="2005"><pb n="3,231"/> So werd ene gaderinge echt,</l>
<l>Tuscen dese twee heren slecht,</l>
<l>Lodewijc ende Frederijc mede,</l>
<l>Deen dage den andren gerede</l>
<l>Te Rome te stride, dat verstaet.</l>
<l n="2010">Maer niet en quamense, hoe soet gaet,</l>
<l>So dat si vergaderen mochten.</l>
<l>Van vers si onder hem daer vochten</l>
<l>Metter tongen, ende anders niet,</l>
<l>Alse deen comt, dander vliet,</l>
<l n="2015">Ende dan alse [dese] daer comet met,</l>
<l>So es die ander te keerne geset.</l>
<l>Aldus licgense ende wigen daer,</l>
<l>Ende es altenen even naer,</l>
<l>Ende van dage te dage ter stede</l>
<l n="2020">So ontseit daer deen den andren vrede,</l>
<l>Maer niet en comen sijs te gader.</l>
<l>Ic rade oec best, datsi beide gader</l>
<l>Deilen trike, ende laten varen</l>
<l>Dat striden onder hem nu twaren.</l>
<l n="2025">Dit dochte mi die beste raet,</l>
<l>Als dit conincrike staet</l>
<l>Nu te tiden, men weet hoe.</l>
<l>Ic laet oec nu staen alsoe,</l>
<l>Ende wil daer af neder lecgen</l>
<l n="2030">Altemale hier mijn secgen,</l>
<l>Want in weet hoet vort sal gaen.</l>
<l>In desen tiden oec, sonder waen,</l>
<l>Daer ic af dede die tale,</l>
<l>So worden besloten die cardenale,</l>
<l n="2035"><pb n="3,232"/> Om dat si souden kiesen daer</l>
<l>Enen paus, wet vorwaer.</l>
<l>Een stic besloten daerna alsoe,</l>
<l>Doe cosen si, alsict versta,</l>
<l>Enen paus oec daerna,</l>
<l n="2040">Die biscop was te Vienne,</l>
<l>Een cleine mannekijn, alsict kinne,</l>
<l>Maer goet, horic secgen ter stede</l>
<l>Dat hi es, ende gerecht mede,</l>
<l>In weter meer af secgen wat.</l>
<l n="2045">Maer ic hore nu secgen dat</l>
<l>Die coninc van Vrancrike derward es,</l>
<l>Om te maken hem getes</l>
<l>Den paus, ende dat hi wille</l>
<l>Dat hi oec doe lude ende stille</l>
<l n="2050">Dat die coninc eyschen sal.</l>
<l>So werd des conincs paus echt al</l>
<l>Gelijc dat ye ander was,</l>
<l>Daer men hier te voren af las.</l>
<l>Maer, oft God wilt, dese paus</l>
<l n="2055">En sal niet verkeren in aus,</l>
<l>Noch oec doen, sijt seker des,</l>
<l>Datten kerstenheiden yet iegen es.</l>
<l>Dus sijn vord die dinge comen</l>
<l>Tot desen tiden, hebbict vernomen,</l>
<l n="2060">Vord en wetic niet van dien</l>
<l>Wats daerna nu sal gescien.</l>
</div>
<div type="subchapter"><head type="subchapter"><pb n="3,233"/> <hi rend="bold">Noch van dingen die gesciet sijn, ende vanden coninc van Ingelant .xxx. </hi></head>
<l>In dit selve iaer oec mede,</l>
<l>Datmen wel mach heten gerede</l>
<l>Pijnlijc ende wreet, uut genomen</l>
<l n="2065">Allen den iaren die nie sijn comen</l>
<l>Tot desen tiden; so es gesciet</l>
<l>In elke maent, diet wel besiet,</l>
<l>Een donderslach ofte twee,</l>
<l>Ende oec onder tiden mee.</l>
<l n="2070">Ende dit heeft oec groet bedieden an,</l>
<l>Maer der [an] geleget groet, merket dan,</l>
<l>Weder soet donder[t] in nonas,</l>
<l>So in ydus vord na das,</l>
<l>So in kalendas, sonder waen.</l>
<l n="2075">Hieraf soudic wel doen verstaen,</l>
<l>Meer dan ics u secgen wille,</l>
<l>Maer ic wils nu swigen stille,</l>
<l>Want die leke en soudens niet</l>
<l>Wel verstaen, hierombe ict liet,</l>
<l n="2080">Ende alsijs niet verstonden bloet,</l>
<l>So sout hem donken truffe groet;</l>
<l>Hierom latict achter nu.</l>
<l>In desen tiden, dat secgic u,</l>
<l>So was in Ingelant een twist groet,</l>
<l n="2085">Daer liede om sijn bleven doet.</l>
<l><pb n="3,234"/> Die coninc van Irlant oec mede</l>
<l>Hadden iegen hem onvrede,</l>
<l>Ende van Sco[t]lant in enen dele,</l>
<l>Dese maecten tweste vele</l>
<l n="2090">Op Ingelant, in desen tiden;</l>
<l>Want vander uren oyt siden</l>
<l>Edeward starf, des conincs vader,</l>
<l>Sone warensi noyt wel te gader.</l>
<l>Doen begonste uut te gane</l>
<l n="2095">Die vrede van hem, na minen wane.</l>
<l>Want doen Edeward was doet,</l>
<l>Docht hem dat si uut alre noet</l>
<l>Comen waren, dat secgic u;</l>
<l>Want hi hadse sere vor nu</l>
<l n="2100">Bedwongen, ende also saen</l>
<l>Na sine doet sijn si gestaen</l>
<l>Op, algader, van haren bedwange,</l>
<l>Daer si in hadden geweest te lange,</l>
<l>Ende begonden weder bicken</l>
<l n="2105">Opten sone, na desen sticken,</l>
<l>Ende hebben hem sint sonder waen</l>
<l>Dicke groten pant gedaen,</l>
<l>Ende al noch dese twest steet</l>
<l>Onder hem lieden starc ende heet.</l>
</div>
<div type="subchapter"><head type="subchapter"><pb n="3,235"/> <hi rend="bold">Daerna dat inde vanden sesten boeke .xxxi. </hi></head>
<l n="2110">Hier nemt die seste boec inde,</l>
<l>Van alden ieesten die ic vinde,</l>
<l>Die tot op desen tijt, Godweet,</l>
<l>Gesciet sijn, lancs ende breet.</l>
<l>Also alset latijn had in</l>
<l n="2115">Hebbict gemaect, meer no min,</l>
<l>Alse verre alset die ieesten gewaget.</l>
<l>Maer es yemen die daerna vraget:</l>
<l>"Oft latijn gemaect was</l>
<l>Tot desen tiden daer ict af las,</l>
<l n="2120">Nu van desen .XV. iaren?"</l>
<l>Dies en secgic niet twaren,</l>
<l>Maer daer vore waest gesaect</l>
<l>Int latijn, ende oec gemaect,</l>
<l>Ende dat sijnt gesciet oec es,</l>
<l n="2125">Dat si som oec, sijts gewes,</l>
<l>Uten latine, dat verstaet;</l>
<l>Ende som so eest oec na den raet</l>
<l>Van dien lieden die mi bedieden,</l>
<l>Ende dinge na dien datsi gescieden,</l>
<l n="2130">Ende die daer waren in allen tijt</l>
<l>Daer men gehat heeft den strijt.</l>
<l>Aldus so es som in scine</l>
<l>Die ieeste gemaect uten latine,</l>
<l>Ende som oec niet, wet dat wale,</l>
<l n="2135">Ende aldus so es die tale</l>
<l>Van beiden nu toe hier comen,</l>
<l>Van .XV. iaren seldi gomen,</l>
<l>Tot datmen screef ons heren iaer</l>
<l>XIII. hondert ende .XVI. vorwaer,</l>
<l n="2140"><pb n="3,236"/> Recht op onser vrouwenavont,</l>
<l>Die al kerstenheit es cont</l>
<l>Datsi te hemele ge[h]even was</l>
<l>Van desen live, sijt seker das,</l>
<l>Doen werd gehint oec mede</l>
<l n="2145">Dit boec, in gerechter warhede,</l>
<l>Ende doen hadde die werelt gestaen</l>
<l>V. dusent iaer, na minen waen,</l>
<l>Ende .CC.LX. ende sesse.</l>
<l>Dit gevic elken in kinnesse,</l>
<l n="2150">Dat die etaet es van den live,</l>
<l>Ende dier heeft gewest oec vive,</l>
<l>Mettesen daer wi nu in sijn.</l>
<l>Gode biddic den here mijn,</l>
<l>Ende siere moeder, der edelre maget,</l>
<l n="2155">Die boven al die crone draget,</l>
<l>Datsi mi bescermen moeten,</l>
<l>Dat ic moge mine zonden boeten</l>
<l>Op dit eertrike ende daerna</l>
<l>Ter eweliker bliscap ontfa,</l>
<l n="2160">Ende oec den here mede,</l>
<l>Die [mi] dit dichten dede,</l>
<l>Ende oec mede om dese dinge,</l>
<l>Dat ic dit boec sonderlinge</l>
<l>Volmaecte op onser [vrouwen]avont,</l>
<l n="2165">So willic hier al nu terstont</l>
<l><pb n="3,237"/> Van haer secgen een lettelkijn,</l>
<l>Te mi(e)ds dat si dat herte mijn</l>
<l>Verliechte, ende [mi] geve daer toe sin,</l>
<l>Dat ic wel moet bringen in</l>
<l n="2170">Dese twee boeke die volgen hiernaer,</l>
<l>Die elken minsce sijn te swaer</l>
<l>tOntbinden ende te maken, Godweet!</l>
<l>Maer op u, vrouwe, benic gereet</l>
<l>tAnevardene dese boeke nu,</l>
<l n="2175">Ende om dit makic dit van u.</l>
</div>
<div type="subchapter"><head type="subchapter">Van onser Vrouwen .xxxii. </head>
<l>Ons comt toe die edelste dach,</l>
<l>Die ter werelt ye gelach,</l>
<l>Utevercorne broeder mijn!</l>
<l>Dese dach en mochte niet eerliker sijn,</l>
<l n="2180">Dits die dach, die vore sal liden</l>
<l>Alre heyligen hogetiden,</l>
<l>Dits die dach, die overclaer,</l>
<l>Dits die edele dach vorwaer,</l>
<l>Dits die dach, alsemen siet,</l>
<l n="2185">Dat Maria van der werelt sciet.</l>
<l>Daerom met ere groter verheffinge,</l>
<l>Van scone love sonderlinge,</l>
<l>Sal die werelt beroert werden.</l>
<l>Ende also vele oec, sonder verden,</l>
<l n="2190">Alse dese maget van edelheden</l>
<l>Ute es nemende, na die warheden</l>
<l><pb n="3,238"/> So werd van ons een groet onmare,</l>
<l>Dat si niet sere geheert en ware,</l>
<l>Die met hare groter suverhede</l>
<l n="2195">Verdiende, datsi droech gerede</l>
<l>Den makere van al dat ye gewas.</l>
<l>Het waer genoech verkeert, sijt seker das.</l>
<l>Als wi vi[e]ren die martelaren,</l>
<l>Die om haer victorie twaren</l>
<l n="2200">Verdiende[n] datmense vieren sal,</l>
<l>En soude dan niet boven al</l>
<l>Dese dach wesen, ende gaen</l>
<l>Die droech ende vordbrachte saen</l>
<l>Den prinse ende boven alle martelaren.</l>
<l n="2205">Dit es die dach mede, twaren,</l>
<l>Dattie brudegoem sine bruut</l>
<l>tSiere eweliker bliscap al uut,</l>
<l>Ende tsiere glorien riep gemene,</l>
<l>Der edelre maget Marien rene.</l>
<l n="2210">Stant op, sprac hi, lieve vriendinne,</l>
<l>Mine bruut, mine wardinne,</l>
<l>Comt mine duve, vord,</l>
<l>Mine vercorne vor alle gebord.</l>
<l>Dijn ansichte es so sierlijc,</l>
<l n="2215">Dat nieman en es dijns gelijc.</l>
<l>Deus, hoe scone es mine vriendinne!</l>
<l>Al dat ic an haer kinne,</l>
<l>Es uutnemende boven al,</l>
<l>Om dat icse ewelike minnen sal.</l>
<l n="2220">Si es vol scoenheiden openbaer,</l>
<l>En gene smette es in hare.</l>
<l>Comt mine brut van Libano,</l>
<l>Com, ic sal die maken vro,</l>
<l><pb n="3,239"/> Du moets van mi die crone ontfaen</l>
<l n="2225">Van ewelijcheiden, sonder waen.</l>
<l>Com, mijn suster, volch mi terstont,</l>
<l>Du heefs mij [t]herte so gewont,</l>
<l>Met dire minnen so vermogen,</l>
<l>Ende dat in ere uwer ogen,</l>
<l n="2230">Ende in een haerkine clene.</l>
<l>Com, edele bruut, in minen lene.</l>
<l>Deus, hoe mochtic daer toe gedogen,</l>
<l>Dat icse volprisen soude mogen,</l>
<l>Die de gene priset dus sere</l>
<l n="2235">Dise selve maecte ere.</l>
<l>Dine geborte, edele Vrouwe,</l>
<l>God moeder ende maget getrouwe,</l>
<l>Boetscapte bliscap der werelt al.</l>
<l>Van di es geboren groet ende smal,</l>
<l n="2240">Dats Christus, die onse god es mede,</l>
<l>Ende die ontbant onse maledixie,</l>
<l>Die sonne der gerechtechede,</l>
<l>Ende die verdoemde doet daer neven,</l>
<l>Ende gaf ons dat ewelike leven.</l>
<l n="2245">Daerom sidi salich, vrouwe,</l>
<l>Die allene met uwer trouwe</l>
<l>Behielt die grote wardicheit,</l>
<l>Ende daerbi uwe reinicheit</l>
<l>Des magedoems ende verloret niet.</l>
<l n="2250">Deus, hoe mochte dit sijn gesciet</l>
<l>Enige eertscer creaturen,</l>
<l>En hadde geweest bi gods figuren.</l>
<l><pb n="3,240"/> En wareit, Vrouwe, ic wel lie,</l>
<l>Dat desgelijcs en sciede nie,</l>
<l n="2255">Dat u gesciede op enen dach,</l>
<l>Noch nembermeer gescien mach.</l>
<l>Wat helpt dan, dat ic nu ter steden,</l>
<l>Van uwer groter sonderlijcheden</l>
<l>Mi te [s]prekene onderwinde,</l>
<l n="2260">Daer niemen en can af vinden inde.</l>
<l>Sekerlec en darf mi niemen tien,</l>
<l>Dat ict ie doen van meesterien,</l>
<l>Dat ic, Vrouwe, van u dus spreke,</l>
<l>Maer het doet mi ontw[ive]like,</l>
<l n="2265">Die menichvoldege loen, die gi,</l>
<l>Vrouwe, hebt gedaen dor mi.</l>
<l>Ende om dat so soudic gerne u</l>
<l>Dienen in minen gedichte nu.</l>
<l>Edele maget, nu dit ontfaet</l>
<l n="2270">Van mi, ent sijt mijn toeverlaet,</l>
<l>Ende brinct mi na dit corte lijf,</l>
<l>Haer bliscap, die es sonder blijf,</l>
<l>Ende hoet mi vander helscer vloec!</l>
<l>Nu hort vord den sevenden boec.</l>
</div>
</div>
<div type="chapter"><head type="chapter"><pb n="3,241"/> HIER BEGINT DIE SEVENDE BOEC VANDER VIFTER PERTIEN</head>
<div type="subchapter"><head type="subchapter">Hier begint die sevende boec van Daniels prophetien .i. </head>
<l>Die edelste dinc, die nie geward,</l>
<l>Dat es, dat God soe lange gespard</l>
<l>Den minsce, dat hi sine sonden boete.</l>
<l>Maria, Maget edel ende soete,</l>
<l n="5">Bid uwen liven kinde vor mi,</l>
<l>Dat<hi rend="italic">t</hi>i mijns ontfermich sy,</l>
<l>Ende so lange hier gespare,</l>
<l>Dat ic mijn leven so verclare,</l>
<l>Dat ic comen moete, daer</l>
<l n="10">Nembermeer en indet jaer.</l>
<l>                Ghi hebt tot hier nu gehord</l>
<l>Alle die jeesten bringen vord</l>
<l><pb n="3,242"/> Die van Adaems tiden gescieden,</l>
<l>Ende oec ander dinge bedieden.</l>
<l n="15">Nu salic vord die prophecien</l>
<l>Van Daniele een deel lien,</l>
<l>Die opscuer sijn te verstane,</l>
<l>Wien datsi [<hi rend="italic">n</hi>]u trecken ane,</l>
<l>Want som die meestere doen in scijn,</l>
<l n="20">Datsi altemale leden sijn,</l>
<l>Ende som secgense, sonder waen,</l>
<l>Datsi tot Antkerst tiden staen.</l>
<l>Die postille[<hi rend="italic">n</hi>] op Daniele</l>
<l>Die secgen in den meesten dele</l>
<l n="25">Dat almeest te gesciene es;</l>
<l>Dien gelovic, sijt seker des,</l>
<l>Want si hier op gemaect sijn.</l>
<l>Sent Jan seget oec int latijn</l>
<l>In Apocalipsis des gelike;</l>
<l n="30">Op heme benic sekerlike</l>
<l>Te coenre te secgen van Daniele</l>
<l>Dat noch vanden meesten dele</l>
<l>Sine prophetien noch selen gescien,</l>
<l>Alne sele wise niet sien.</l>
<l n="35">                In Balthasars tiden Daniel was,</l>
<l>Die vele van Anthioscus las,</l>
<l>Maer die postillen secgen dus,</l>
<l>Waer dat hi noemt Anthio[<hi rend="italic">s</hi>]cus,</l>
<l>Dat dit An[<hi rend="italic">t</hi>]christus bediet;</l>
<l n="40">Ende omdat Sente Jan geniet</l>
<l><pb n="3,243"/> Van deser gelike te spreken mede,</l>
<l>So donket mi bad ter waerhede</l>
<l>Gelike, dat te gesciene noch es,</l>
<l>Da[<hi rend="italic">n</hi>]t waer gesciet, sijt seker des.</l>
<l n="45">Nochtan, weder dat es van desen,</l>
<l>Ic wils onbegrepen wesen.</l>
</div>
<div type="subchapter"><head type="subchapter">Dat irste visione van Daniele. ii. </head>
<l>Int eerste jaer dat coninc was</l>
<l>In Babilonien, alsict hier las,</l>
<l>So sagic, Daniel, in enen [<hi rend="italic">drooms</hi>] doen</l>
<l n="50">In minen slaep een visioen.</l>
<l>Ic sach vier winde inde locht,</l>
<l>Die neder quamen met groter d[<hi rend="italic">r</hi>]ocht</l>
<l>In die zee, ende vochten daer.</l>
<l>Doe sagic vier beesten comen daernaer</l>
<l n="55">Uter zee, die ongelijc waren,</l>
<l>Ende haer divers van allen gebaren.</l>
<l>Die irste alse .i. leuwinne daer,</l>
<l>Ende hadde vlogele alse .i. aer.</l>
<l>Dese beeste besagic so lange,</l>
<l n="60">Datmi haer v[<hi rend="italic">l</hi>]ogele dochten vergangen,</l>
<l>Datsimi dochten staende, doe,</l>
<l>Op .ii. voete, in weet hoe,</l>
<l>Rechte alse een minsce openbare.</l>
<l>                Doen sagic in dander side daernare</l>
<l n="65"><pb n="3,244"/> Een beeste, enen bere gelijc,</l>
<l>Die drivoud tande vreselijc</l>
<l>In haren mont hadde staende,</l>
<l>Ende drie prinsen daerin gaende,</l>
<l>Die haer secgen desen eesch:</l>
<l n="70">"Stant op, ende et vele vleesch!"</l>
<l>                Doe sagic die derde beeste aldus,</l>
<l>Dus gedaen na datmen heet pardus,</l>
<l>Ende die hadde .iiii. vlogle an hare</l>
<l>Ende .iiii. hoefde oec openbare,</l>
<l n="75">Ende hare was oec grote macht</l>
<l>Gegeven, dochte mi, ende grote cracht.</l>
<l>                Daerna sagic die vierde beeste,</l>
<l>Die was van crachte dalre meeste,</l>
<l>Ende verveerlijc, ende wonderlijc in scijn,</l>
<l n="80">Ende hadde grote tande ijserijn,</l>
<l>Ende sceen verbiten vele dinge.</l>
<l>Die ander beeste sonderlinge</l>
<l>Trac si onder haer voete na dien.</l>
<l>Dese beeste was gelijc den drien,</l>
<l n="85">Ende hadde .x. horne oec te male.</l>
<l>Ende alsicse soude besien wale,</l>
<l>Sagic daer enen cleinen horen,</l>
<l>- Die drie ander waren verloren-</l>
<l>Vanden tienen utecomen,</l>
<l n="90">Die ogen hadde, hebbic vernomen,</l>
<l>Alse minscenogen, ende enen mont,</l>
<l>Die grote word sprac terstont.</l>
<l>Dit besagic so lange daer,</l>
<l>Dat ic den troen sach vorwaer</l>
<l n="95"><pb n="3,245"/> Daerin gese[.]t, oec sag ic naer</l>
<l>Den Ouden van dagen sitten daer,</l>
<l>Sine cleder wit, alse die snee,</l>
<l>Ende sijn haer min no mee</l>
<l>Alse reine wolle, ende harde diere,</l>
<l n="100">Ende sijn troen alse vlam van viere,</l>
<l>Ende sine speere, daer hi in sat,</l>
<l>Alse ontsteken vier was dat,</l>
<l>Ende van sinen anscine daer scoet</l>
<l>Ene vierege angripende vloet.</l>
<l n="105">Dusentwerf dusent hem dienden sij,</l>
<l>Ende .x<hi rend='sup'>m</hi>. stoeden hem bi.</l>
<l>Dese Oude sat te gerechte oec,</l>
<l>Ende men ontdede hem dat boec.</l>
<l>Daer sagic die worde al gescreven,</l>
<l n="110">Die die horen had uut gegeven.</l>
<l>Daerna sagic, dattie beeste</l>
<l>Wa[.]s gedoet, die alremeeste,</l>
<l>Ende dattie lichaem gegeven was</l>
<l>Te verberne, sijt seker das,</l>
<l n="115">Ende den andren drien, hebbic vernomen,</l>
<l>Was tenen tide haer macht comen.</l>
</div>
<div type="subchapter"><head type="subchapter">Hier begint di[<hi rend="italic">e</hi>] interpretatie vanden visione .iii.</head>
<l>Dat irste dier, dat Daniel sach,</l>
<l>Secgic u, dat bedieden mach,</l>
<l>Vier principale rike fijn,</l>
<l n="120">Die getrouwe selen sijn,</l>
<l><pb n="3,246"/> Deen na dander, oec gepijnt</l>
<l>Vanden rike Gods, alst scijnt.</l>
<l>Ende int inde des oerdeels sekerlike</l>
<l>Content selen sijn alle rike.</l>
<l n="125">Daer hi seget: ".iiii. winde streden",</l>
<l>Dat sijn die ingele hier ter steden,</l>
<l>Als die bi gelikenessen heten winde,</l>
<l>Om haer subtijlheit, alsict vinde,</l>
<l>Om dat men den wint niet mach sien,</l>
<l n="130">So heetmen, bi geliken vandien,</l>
<l>Ingelen, die vor ons vechten.</l>
<l>In andren manieren mach ment berechten,</l>
<l>Alse van quaden geesten, godweet,</l>
<l>Die oec heten vechtende gereet</l>
<l n="135">Opten minsce, om hem te [<hi rend="italic">b</hi>]ringen</l>
<l>Vander doget, te quaden dingen.</l>
<l>                Daer hi seget: "in midden die zee",</l>
<l>Dat es te verstane min no mee</l>
<l>Dese werelt, nu ongenadich,</l>
<l n="140">Die alse die zee es ongestadech.</l>
<l>                <hi rend="italic">Dene</hi> vlogel oec van desen diere,</l>
<l><hi rend="italic">Es</hi> van rijcheden, in alre maniere,</l>
<l>Overvlodecheit, ende goet tijt.</l>
<l>                Dandere vlogle, des seker sijt,</l>
<l n="145">Es vrese van wapen, dat si u cont,</l>
<l>Daer menich mede ward gewont.</l>
<l>Dit es dbedieden vanden diere</l>
<l>Dat hi sach in leuwinnen maniere.</l>
<l><pb n="3,247"/>                 Dat ander dier was .i. bere,</l>
<l n="150">Daeraf willic u secgen mere:</l>
<l>Een beer es starc, ende can wel dogen</l>
<l>Groten honger, ende slage vermogen,</l>
<l>Di<hi rend="italic">es</hi> gelijct hi enen rike,</l>
<l>Dat vele dogen sal, sekerlike.</l>
<l n="155">                Ende die drivoude tande, die hi sach</l>
<l>Daerane, seit hi, dat gelach,</l>
<l>Ende an die prinsen mede,</l>
<l>Dat .iii. coninge gerede</l>
<l>Selen werden een daerna,</l>
<l n="160">Dats Perssen, ende Meden, ende Caldea.</l>
<l>                Ende daer hi seget: "Et vele vleesch!"</l>
<l>Daermet meint hi inden eesch,</l>
<l>Dat sine gesellen daerna te hant</l>
<l>Selen strueren haers selfs lant.</l>
<l n="165">Dit wilt hi vanden Joden secgen,</l>
<l>Want sijs niet en conden <hi rend="italic">ont</hi>lecgen.</l>
<l>Daer hi sach dat dier pardus,</l>
<l>Dat ontbint men ons aldus:</l>
<l>Der Grieken lant, dat dit sal,</l>
<l n="170">Dat dit Orienten, ende Europen al,</l>
<l>Ende Asyen sal onder hebben nu.</l>
<l>                Die vier v[<hi rend="italic">l</hi>]ogle, dat secgic u,</l>
<l>Dat was die groetheit coninc lichamen,</l>
<l>Daer vier saken nu af quamen,</l>
<l n="175">Dat was cracht, ende milthede,</l>
<l>Ende vroetscepe, ende grote coenhede,</l>
<l><pb n="3,248"/> Ende oec bekennense salichede,</l>
<l>Datsi dapper in stride sijn mede.</l>
<l>                Ende vier hoefde hadde dit dier,</l>
<l n="180">Daeraf so ontbint hi hier:</l>
<l>Alst al es worden een rike,</l>
<l>Dat gedeilt sal werden sekerlike</l>
<l>In vier riken, dat verstaet,</l>
<l>Ende dese viere oec na te gaet.</l>
<l n="185">                Daer hi sach dat vierde dier,</l>
<l>Daeraf seget hi aldus hier,</l>
<l>Vans ingelswegen van hemelrike,</l>
<l>Dat dit bediet vierde rike,</l>
<l>Dat sal trike van Rome wesen.</l>
<l n="190">x. horne hadde oec na desen,</l>
<l>Dat selen .x. conincrike sijn.</l>
<l>Die ene horen, die oec in scijn</l>
<l>Die minscenogen hadde binnen,</l>
<l>Daer moge wi Antkerst bi bekinnen.</l>
<l n="195">                Ende die mont, die daer sprac,</l>
<l>Dat[<hi rend="italic">s</hi>] Antkerst quaetheit, die uutbrac</l>
<l>Jegen dat gelo<hi rend="italic">v</hi>e vorwaer.</l>
<l>                Den hemel, dien hi doen sach daer,</l>
<l>Betekent, dat Antkerst vechten sal</l>
<l n="200">Jegen die heiligen overal.</l>
<l>                Ende daer hi sach den Ouden van dagen,</l>
<l>Dats onse here, die sonder vragen</l>
<l>Ten ordele sitte, na dit gedaen.</l>
<l>Noch seldi vordmeer verstaen</l>
<l n="205">Van desen vierden di[<hi rend="italic">e</hi>]re, godweet,</l>
<l>In dese prophecie hierna geet.</l>
</div>
<div type="subchapter"><head type="subchapter"><pb n="3,249"/> <hi rend="bold">Van den selven noch .iiii. </hi></head>
<l>Daniel sach noch anden trone,</l>
<l>In desen selven visioene,</l>
<l>Dat metten wolken quam</l>
<l n="210">Van den hemel, alsict vernam,</l>
<l>Des minscen sone, dat was Christus,</l>
<l>Ende ward bracht toten Ouden dus</l>
<l>Van dagen, die hem gaf macht,</l>
<l>Ere, ende rijcheit, ende cracht,</l>
<l n="215">So dat hem alle minscen tonge</l>
<l>Selen dienen, oude ende jonge,</l>
<l>Sine mogentheit sal ewelijc staen,</l>
<l>Ende sijn rike en mach niet vergaen.</l>
<l>                Doen ic, Daniel, dit gesacht,</l>
<l n="220">Verloes mijn geest al sine macht,</l>
<l>Ende ic ginc tenen bi mi stont,</l>
<l>Die mi seide, ende maecte cont:</l>
<l>"Dese .iiii. beesten groet,</l>
<l>Dat sijn vier riken, wet al bloet,</l>
<l n="225">Die hier na selen comen,</l>
<l>Ende selen ende begomen</l>
<l>Trike des overstes met vrouden,</l>
<l>Ende selen emmermeer behouden".</l>
<l>Doe vraechdic na die vierde beeste,</l>
<l n="230">Die ongelijc was, entie meeste,</l>
<l>Ende na die .x. horen mede,</l>
<l>Ende naden enen, die daer ter stede</l>
<l><pb n="3,250"/> Utequam, daer stoeden die drie,</l>
<l>Die sagic vechten, dochte mie,</l>
<l n="235">Jegen Gods heylegen, ende verwanse daer,</l>
<l>Tot dattie Oude quam daernaer,</l>
<l>Ende gaf sijn vonnes haestelike.</l>
<l>Aldus behielden die heyligen trike.</l>
<l>                Dit bediet dat comen sal</l>
<l n="240">Een vierde rike, dat van al</l>
<l>Dat <hi rend="italic">m</hi>ogenste sijn sal, als wijt vinden,</l>
<l>Ende dat <hi rend="italic">sal</hi> die ander al verslinden,</l>
<l>Ende onderdoen. Die .x. horne nu,</l>
<l>Dat syn .x. coninge, dat secgic u,</l>
<l n="245">Die gespleten sijn uten groten rike.</l>
<l>Ende onder die .x. dan sekerlike</l>
<l>Sal een comen, die mogendere es</l>
<l>Dan enich der ander, die na des</l>
<l>Die diere sal onderbringen,</l>
<l n="250">Hi sal spreken weder Gods dingen,</l>
<l>Ja dat hi oec Gode niet</l>
<l>Vor here sal houden, wats gesciet.</l>
<l>Ende hi sal die heylige liede mede</l>
<l>Verdrucken, daer hise wet, gerede.</l>
<l n="255">Dese haddi in sine hand mede,</l>
<l>Tenen tide, <hi rend="italic">ende te tiden</hi> met,</l>
<l>Ende tenen halven tide geset,</l>
<l>Tot dien dat gerechtecheit</l>
<l>Hem sal nemen sine mogentheit,</l>
<l n="260"><pb n="3,251"/> Ende onderdoen, met geninde,</l>
<l>Ende trike scoren tot int inde,</l>
<l>Dit es gerecht volc te verstane.</l>
<l>Dan sal daerna oec vordane</l>
<l>Die mogentheit van den rike</l>
<l n="265">Werden gegeven haestelike</l>
<l>Dien heyligen volke des overstes daer,</l>
<l>Dat es Godsrike, dat daernaer</l>
<l>Ewelijc sal duren, hebbic verhord,</l>
<l>Ende alle coninge selen hem vord</l>
<l n="270">Dienen, ter werelt inde,</l>
<l>Aldus ict hier bescreven vinde.</l>
</div>
<div type="subchapter"><head type="subchapter">Nu hord dat bedieden in gros, van deser prophecien .v. </head>
<l>Nu hord dit bedieden vord,</l>
<l>Also alst ter prophesien hord:</l>
<l>Dese vier beesten, in gros geseit,</l>
<l n="275">Sijn vier riken na der waerheit,</l>
<l>Na dat ons dingel doen verstaen</l>
<l>Entie postillen, sonder waen;</l>
<l>Oec seit daeraf Sente Jan.</l>
<l>Van elken settic u hier an.</l>
<l n="280">Dese vier grote dier vermeten,</l>
<l>Sijn vier riken, wildise weten,</l>
<l>Die comen selen na een rechte</l>
<l>Ende inden selen met gevechte,</l>
<l>Die irste waren die Caldeen,</l>
<l n="285">Dander die joden over een,</l>
<l><pb n="3,252"/> Grieken, ende dat hord daer toe,</l>
<l>Waest derde, nu eest alsoe</l>
<l>Comen op dat vierde rike,</l>
<l>Dat es Rome ontwivelike;</l>
<l n="290">Dit was dat vreselike dier</l>
<l>Daeraf willic spreken hier.</l>
<l>                Gi selt verstaen nu ter stede</l>
<l>Dat dit dier betekent mede</l>
<l>Enen keyser, die noch comen sal,</l>
<l n="295">Ende die werelt sal dwingen al.</l>
<l>Dese sal Oge sijn geheten</l>
<l>Ende sal sijn also vermeten</l>
<l>Dat indie werelt en sal sijn niet</l>
<l>Dat anders sal doen dan hi gebiet.</l>
<l n="300">Pays sal in die werelt wesen.</l>
<l>Als hi lange heeft in desen</l>
<l>Levene gesijn, dan sal hi twaren</l>
<l>Ten berge van Oliveten varen,</l>
<l>Ende offeren Gode daer harde scone</l>
<l n="305">Op sine voetstape sine crone.</l>
<l>                Daer selen si .x. vorward gaen,</l>
<l>Ende skeys[<hi rend="italic">er</hi>]rijch deylen also saen.</l>
<l>Dit sijn die tiene horne twaren,</l>
<l>Die uten diere gewassen waren.</l>
<l n="310">                In desen dattie .x. gaen voren,</l>
<l>Sal Antekerst oec werden geboren,</l>
<l><pb n="3,253"/> Sal comen, entie .iii. verslaen,</l>
<l>Entie ander selen in hant gaen.</l>
<l>Dit was die horen, overluut,</l>
<l n="315">Die wies daer die drie viel uut.</l>
<l>Die drie tacken die alsoe</l>
<l>Ute vielen betekenden doe</l>
<l>Drie coninge, die hi sal verslaen.</l>
<l>                Die ogen die inden horen staen,</l>
<l n="320">Die betekenen quaetlistechede,</l>
<l>Entie mont, dier in stont mede,</l>
<l>Ende sprac grote worde daer,</l>
<l>Dat sal sijn, wet vor waer,</l>
<l>Dat hi met sinen worden quaet</l>
<l n="325">Die liede [.] bedriegen sal, verstaet.</l>
<l>                Daer hi sach den Ouden sitten nu,</l>
<l>Dat was God, dat secgic u,</l>
<l>Die te gemeinen ordele sal</l>
<l>Sitten boven dander al.</l>
<l n="330">                Daer hi sine cleder sa<hi rend="italic">ch</hi> oec wit,</l>
<l>Daerbi betekent hi ons na dit,</l>
<l>Dats die overste Godheit, die es</l>
<l>Een liecht onsienlijc, sijt gewes.</l>
<l>                Ende sijn haer alse wolle rene,</l>
<l n="335">Hiermet ic sine rijpheit mene,</l>
<l>Daer hi doemen sal, daer sal hi</l>
<l>Riep van gedane sitten daerbi.</l>
<l>Daer hi sach een vlamme[<hi rend="italic">n</hi>]den troen,</l>
<l>Hier met wilt hi verstaen doen,</l>
<l n="340"><pb n="3,254"/> Dat omder minnen der gerechtichede,</l>
<l>Dese vor geseide condicien mede</l>
<l>Inden gerechten rechter selen wesen,</l>
<l>Alse hi ten ordele sit na desen.</l>
<l>                Hi sach, van sinen anscine daer scoet</l>
<l n="345">Ene virege angripende vloet,</l>
<l>Hierin verstawi die helsce pine,</l>
<l>Daer dien sonderen in staet te sine,</l>
<l>Daer si niet en selen sien</l>
<l>Gods ansichte nemmermere nadien.</l>
<l n="350">                M. dusent werf stoeden hem bi,</l>
<l>Daeraf so bediet men mi,</l>
<l>Datten leidere der ingele sal sijn bevolen,</l>
<l>Dat hi sal bringen so grote scolen</l>
<l>Van ingelen, ten joncsten dage al,</l>
<l n="355">Datsi selen sijn sonder getal,</l>
<l>Daerom seithi .x<hi rend='sup'>c</hi>. dusentech met,</l>
<l>Omdat buten getale waer geset.</l>
<l>                Die Oude sat, te gerechte oec,</l>
<l>Ende men [<hi rend="italic">ont</hi>]dede hem enen boec,</l>
<l n="360">Dit bediet die consientie der liede,</l>
<l>Dat so wat dat hem gesciede,</l>
<l>Inden vonnesse, yegewelken daer</l>
<l>Sal die boec ondaen sijn daernaer.</l>
<l>                Doe sagic die worde al gescreven,</l>
<l n="365">Die de horen had uutgegeven,</l>
<l>Dat es, wat sentensien daernaer</l>
<l>Sal werden gegeven openbaer,</l>
<l>Van der vierder beesten ongelike,</l>
<l>Dats te verstane van Antkerst rike,</l>
<l n="370">                Doen sagic, dat si gedoet was;</l>
<l>Hierin verstaic, sijt seker das,</l>
<l><pb n="3,255"/> Dat God Antkerst optie stonde</l>
<l>Met enen aesseme, die uut sinen monde</l>
<l>Comen sal, hem sal doden daer.</l>
<l n="375">                Sijn lichaem was te bernen daernaer</l>
<l>Gegeven, dats alle die quade,</l>
<l>Die sijn gevallen in Antkerst genade.</l>
<l>Die heet hi sinen lichaem wesen,</l>
<l>Dese werden verbernd na desen,</l>
<l n="380">Dats ter hellen gewijst vorwaer;</l>
<l>Aldus eest te verstane daer.</l>
<l>                Den drien anderen beesten was genomen</l>
<l>Haer mogentheit. Hier salmen gomen,</l>
<l>Dat na dit sal sijn gedaen,</l>
<l n="385">Cesseren sal dan, sonder waen,</l>
<l>Alle eertsche mogenthede.</l>
<l>                Daer hi seget tenen tide mede,</l>
<l>Dats te verstane, hoe lange uren</l>
<l>Der goeder persecutie sal geduren,</l>
<l n="390">Die hem die quade doen ongehier.</l>
<l>Biden irsten tiden, verstawi hier,</l>
<l>Antkerst comt, entie persecutie met.</l>
<l>Biden andren tide so es geset</l>
<l>Der getrouwer persecutie naer.</l>
<l n="395">                Dit bediet oec al overwaer,</l>
<l>Tijt, ende tijt, ende halven tijt,</l>
<l>Dat sijn die jare, des seker sijt,</l>
<l>Die Antkerst regneren sal</l>
<l>In die persecutien overal.</l>
<l n="400">Een jaer ende .ii. ende een half,</l>
<l>Dat sijn jare oec vierdalf,</l>
<l>Dats tijt, ende tide, ende halven tijt.</l>
<l>Dus secgen die wise, des seker sijt.</l>
</div>
<div type="subchapter"><head type="subchapter"><pb n="3,256"/> <hi rend="bold">Die </hi><hi rend="italic">tweede</hi> prophesie van Daniele, wat hi sach in visione .vi.</head>
<l>Int derde jaer dat regneren was</l>
<l n="405">Baschaser die coninc, alsict las,</l>
<l>Sagic, Daniele, in visione,</l>
<l>Enen weder staende scone,</l>
<l>Vore een boec, ende hadde vele</l>
<l>Langer horne tsinen dele,</l>
<l n="410">Ende den enen hoger daer int passen</l>
<l>Dan den anderen, ende langer gewassen.</l>
<l>Daerna sagic comen den weder,</l>
<l>Waiende met sinen horne seder</l>
<l>Jegen occidente, ende jegen nort,</l>
<l n="415">Ende jegen middach also vord;</l>
<l>Ende en geen dier en mochte</l>
<l>Desen wederstaen in gedochte,</l>
<l>Hine dede sinen wille in allen kere,</l>
<l>Ende ward gemerrent ende groet here.</l>
<l n="420">                Doe quam een boc van occidenten,</l>
<l>Entie hadde, na sinen atenten,</l>
<l>Tusscen sijn ogen een horen staende.</l>
<l>Dese quam jegen den weder gaende,</l>
<l><pb n="3,257"/> Ende stiet hem twee horne daer</l>
<l n="425">Ute den hoefde, ende daernaer</l>
<l>En was niemen die den weder</l>
<l>Vanden bocke verloeste seder.</l>
<l>Die boc ward daerna al te groet,</l>
<l>Ende sijn horen wies albloet,</l>
<l n="430">So groet ende lanc oec mede,</l>
<l>Ende vier horne wiessen oec gerede</l>
<l>Uten enen, ende uten vieren</l>
<l>Wies weder een horne daerna scieren,</l>
<l>Die clene was, ende daerna</l>
<l n="435">Groet ward, alsict versta,</l>
<l>Jegen meridien, jegen orient.</l>
<l>Ende sine hoecheit ward omtrent</l>
<l>Datten hemele verre sceen,</l>
<l>Ende toten prinse overeen</l>
<l n="440">Der mogentheit sine macht</l>
<l>Dochte mi hebben haer cracht.</l>
<l>                Dus hordi heyligen secgen dat:</l>
<l>"Wine weten hieraf secgen wat,</l>
<l>Tot dattie i<hi rend="italic">u</hi>ge offerande slaet,</l>
<l n="445">Ende heyldoem set in sinen staet".</l>
<l>                Doe seidi: "Toten vesperen met</l>
<l>Ende smergens .ii<hi rend='sup'>M</hi>. dusent .iii<hi rend='sup'>c</hi>. geset,</l>
<l>So ward geheylicht theylichdoem".</l>
<l>Dit es van Daniele den droem.</l>
</div>
<div type="subchapter"><head type="subchapter"><pb n="3,258"/> <hi rend="bold">Dat bedieden hieraf .vii. </hi></head>
<l n="450">Desen sin machmen verstaen</l>
<l>In tween manieren, sonder waen,</l>
<l>Want vele staet in doude <hi rend="italic">Tes</hi>tament</l>
<l>Dat int neuwe anders went.</l>
<l>Want bides weders gelikechede,</l>
<l n="455">Ende des bocs, die na quam mede,</l>
<l>Soe secgense dat Daniel seit aldus:</l>
<l>Dattie weder es Darius,</l>
<l>Entie buc Alexander die grote,</l>
<l>Die boven ginc allen genote.</l>
<l n="460">Maer prisipaleke seit saen</l>
<l>(So was hier Daniels verstaen):</l>
<l>Dat dit vechten vanden dieren,</l>
<l>Antkerst vechten in allen maniere[<hi rend="italic">n</hi>]</l>
<l>Metten sinen soude wesen.</l>
<l n="465">Dus es te verstane die sin van desen</l>
<l>Tweevoldech, na die letteren mede,</l>
<l>Dus willict bedieden dan van bede.</l>
<l>                In ere maniere, so bediet hi</l>
<l>Die weder, dat hi Darius sy,</l>
<l n="470">Die Perssen ende Meden hadde onder,</l>
<l>Ende alomme hem wrachte wonder,</l>
<l>Ende nieman en conde wederstaen,</l>
<l>Ende Grieken oec, sonder waen,</l>
<l>Bi Philipse, Alexanders vader,</l>
<l n="475">Moeste hem geven tribuet algader.</l>
<l><pb n="3,259"/>                 Ende die boc, Alexander hi bediet,</l>
<l>Die den weder dede verdriet;</l>
<l>Ende twee horne hem uutstac,</l>
<l>Dat was, dat hi hem af sprac</l>
<l n="480">Twee riken, Perssen ende Meden.</l>
<l>Hi quam van occident ter steden,</l>
<l>Want daer Allexander tier tijt</l>
<l>Regneerde doe, des seker sijt,</l>
<l>Was daerward gekeerd inden stane.</l>
<l n="485">Dese boc ward groet, na minen wane,</l>
<l>Bedie Alexander ward boven mate</l>
<l>Machtech, ende groet boven state,</l>
<l>Ende d<hi rend="italic">w</hi>anc Asien ende Affrijc met.</l>
<l>Doen hijt al hadde geset,</l>
<l n="490">Doe starf hi met venine,</l>
<l>Eer hi conde comen ten lande sine.</l>
<l>                Doen wiessen vier horne saen</l>
<l>Uten groten, dats sonder waen</l>
<l>Vier rike, die wiessen alsoe,</l>
<l n="495">Van dat hi hadde allene doe.</l>
<l>Daer hi seget vanden vier winden,</l>
<l>Daeraf wi gescreven vinden</l>
<l>Dattie .iiij. principales namen</l>
<l>Te vier inden der werelt tsamen,</l>
<l n="500">Trike dat Alexanders was,</l>
<l>Bedie Tholomeus, sijt seker das.</l>
<l><pb n="3,260"/> Nam ane Egiptenlant,</l>
<l>Ende Philips Machedonie thant,</l>
<l>Ende S<hi rend="italic">e</hi>le<hi rend="italic">u</hi>cus, Syria ende Babilone,</l>
<l n="505">An<hi rend="italic">t</hi>higonus, Asya tsinen doene.</l>
<l>                Ende vanden enen wies een horen clene,</l>
<l>Van S<hi rend="italic">e</hi>le<hi rend="italic">u</hi>cus, verstaet mi, tgene</l>
<l>Dat was: Anthiocus Epyphanes,</l>
<l>Die van S<hi rend="italic">e</hi>le<hi rend="italic">u</hi>cus comen es.</l>
<l n="510">Ende dese horen hiet clene doe,</l>
<l>Hi ward te Rome gisel, alsoe</l>
<l>Quam hi op, dat hi ward groet,</l>
<l>Want die van Rome hadden noet,</l>
<l>Ende sendene ute met here,</l>
<l n="515">Daer wan hi S[.]yrien indie were.</l>
<l>Dus ward die horen groet sere,</l>
<l>Want hi Th<hi rend="italic">o</hi>l<hi rend="italic">o</hi>mus vlien dede mere;</l>
<l>Dat bediet jegen meridien nu.</l>
<l>Ende Perssen verwan hi, secgic u;</l>
<l n="520">Dat bediet torienten ward.</l>
<l>                Ende sine hoecheit hi verclaerd,</l>
<l><pb n="3,261"/> Daer hi seit: hi gehoget daerna saen</l>
<l>Toten mogenden sonder waen;</l>
<l>Dat bediet, dat hi te Jherusalem quam,</l>
<l n="525">Ende den hogen pape daer nam,</l>
<l>Die doe regneerde, sijn mogentheit.</l>
<l>                Daer deen heylige te anderen seit:</l>
<l>"Wine weten hieraf secgen wat",</l>
<l>Daer mede so bediet hi dat:</l>
<l n="530">Dat Jherusalem sal te gaen,</l>
<l>Tote dat hem be[<hi rend="italic">tere</hi>] sonder waen.</l>
<l>                Daer hi seget: "Te vesperen mede,</l>
<l>Ende smargens", dats sonder vrede,</l>
<l>Vroech ende spade salder staen</l>
<l n="535">Twee M.III<hi rend='sup'>c</hi>. sonder waen,</l>
<l>Daermede doet hi ons nu weten</l>
<l>Dat .vj. jaer daer met sal beseten</l>
<l>Sijn, tot Judas Maschabeus</l>
<l>Ende sine broeders, wi lesent dus,</l>
<l n="540">Si selen wech doen die ydelhede,</l>
<l>Die Anthiocus daer sette mede.</l>
</div>
<div type="subchapter"><head type="subchapter">Dat ander bedieden op dese prophesie .viii. </head>
<l>Anders mach ment verstaen</l>
<l>Vanden weder, die ic saen</l>
<l>Secgen wille cortelike:</l>
<l n="545">Die weder mach sijn tkerstenrike,</l>
<l><pb n="3,262"/> Ende des weders sine mogentheit,</l>
<l>Die hi irstwerf hadde gereit,</l>
<l>Entie verre duerde ende breit,</l>
<l>Mach sijn die kerke gerede,</l>
<l n="550">Ende die heylige liede mede,</l>
<l>Die daerna selen opcomen.</l>
<l>                Biden boc, hebbic vernomen,</l>
<l>Dat die bediet die mogethede</l>
<l>Vanden quaden lieden mede,</l>
<l n="555">Bedie men gescreven vint:</l>
<l>"Die gode selen werden bekint</l>
<l>Ter rechter siden entie quade</l>
<l>Ter slinker siden, in allen quade."</l>
<l>                Biden groten horne met</l>
<l n="560">Die anden bec ward na geset,</l>
<l>Verstawi Antkerst mogethede</l>
<l>Ende oec sine hulperen mede.</l>
<l>                Biden vier hornen die daer uut</l>
<l>Spruten, seit hi overluut,</l>
<l n="565">Dats, dat Antkerst sal sinden</l>
<l>Sine boden te vier inden,</l>
<l>Ende daer met die werelt onderdoen.</l>
<l>                Die cleine horen, die geroen</l>
<l><pb n="3,263"/> Uten enen vanden vieren,</l>
<l n="570">Daeraf seit[<hi rend="italic">i</hi>]: Anthiocus' manieren,</l>
<l>Dat Antekerst was diegone,</l>
<l>Want Anthiocus in allen doene</l>
<l>Was ene figure van Antekerste.</l>
<l>Bedie machmen sonder verste</l>
<l n="575">Die anelecgen Antkerste gereet,</l>
<l>Want sine hoecheit verre geet</l>
<l>Toten hemele lane, indien</l>
<l>Alse sine mogentheit sal gescien.</l>
<l>                <hi rend="italic">Daer</hi> di<hi rend="italic">e</hi> heiligen te gader spreken,</l>
<l n="580">Daer in verstaic oec dit teken,</l>
<l>Dattie goede liede dan vord</l>
<l>So selen sijn verdort,</l>
<l>Datsi en selen weten mogen</l>
<l>Wa[.]t spreken, dat hem mach dogen.</l>
<l n="585">                Daer hi seget te vesperen met,</l>
<l>Daerbi so es ons geset</l>
<l>Die leste tijt der werelt al,</l>
<l>Dats alse Antkerst comen sal.</l>
<l>                Daer hi .ij.<hi rend='sup'>M</hi>iij.<hi rend='sup'>C</hi> mede</l>
<l n="590">Seget, moge wi verstaen ter stede</l>
<l>Vierdalf jaer, dat verstaet,</l>
<l>Dat regneren sal die quaet,</l>
<l>.ij.<hi rend='sup'>M</hi> set hi vor drie jaer,</l>
<l>Ende .iij.<hi rend='sup'>C</hi> over .i. half, vorwaer.</l>
<l n="595">Ende dats om dat dan die tijt</l>
<l>So vreselijc sal sijn, des seker sijt,</l>
<l><pb n="3,264"/> Datten genen, die in desen</l>
<l>Tiden sijn, sal donken wesen,</l>
<l>Die drie jaer .ij.<hi rend='sup'>M</hi>, gerede,</l>
<l n="600">Ende half jaer .iij. hondert mede.</l>
<l>Hier sijn twee bediede gehint,</l>
<l>Hout van dat gi sekerst kint,</l>
<l>Deen es na die werelijchede,</l>
<l>Ende dander na die geestelijc[<hi rend="italic">hede</hi>].</l>
</div>
<div type="subchapter"><head type="subchapter">Die derde prophesie van Daniele ende Merlijns biteken .ix. </head>
<l n="605">Daniel, die vele vernam,</l>
<l>Hem aldus in spraken quam:</l>
<l>"<hi rend="italic">B</hi>i, seide hi, tsminscen sone,</l>
<l>Het selen noch drie coninge scone</l>
<l>Comen in Persen, entie vierde</l>
<l n="610">Dese drie van al verfierde,</l>
<l>Van al te[.] groter rijcheide,</l>
<l>Entie sal al Grieken willen mede</l>
<l>Onder hebben. Ende dan sal op staen</l>
<l>Ute Grieken .i. starc coninc saen,</l>
<l n="615">Die sal al sinen wille doen daer,</l>
<l>Alse die here es worden vorwaer</l>
<l>Van alder werelt. Ende dan sal</l>
<l>Sijn rike gedeilt werden al</l>
<l>In vier riken, entie werelt met</l>
<l n="620">Werd aldus in vieren geset,</l>
<l><pb n="3,265"/> Ende dese en selen niet wesen</l>
<l>Van sinen sade, als wijt lesen,</l>
<l>Ende altene vort sal gesceden</l>
<l>Werden haer rike van machtechede.</l>
<l n="625">                Maer van coninc sal een coninc comen,</l>
<l>Die sterc sal werden, hebbic vernomen,</l>
<l>Ende machtech, ende harde rike,</l>
<l>Ende boven vele prinsen sekerlike</l>
<l>Coninc sijn; daerna bi sinen inde</l>
<l n="630">Sal hi conf[.]ede<hi rend="italic">rer</hi>en, alsict vinde</l>
<l>Bescreven, metten coninc vord,</l>
<l>Die men nomen hord van nord.</l>
<l>                Dan sal des coninc dochter mede</l>
<l>Van oest comen, ende maken gerede</l>
<l n="635">Vrenscap jegen van nord den coninc,</l>
<l>Maer sine sal na dese dinc</l>
<l>Die macht niet hebben, dat verstaet,</l>
<l>Noch behouden, noch haer saet</l>
<l>En sal niet bliven staende tsamen.</l>
<l n="640">Maer si, entie met haer quamen,</l>
<l>Selen werden geleverd vord</l>
<l>In des conincs macht van nord.</l>
<l>                Maer van den zade vanden wortelen al</l>
<l>Ene plante daer uut comen sal,</l>
<l n="645">Met groten here, in die stede</l>
<l>sConincs van norden, ende sal mede</l>
<l>Dat volc onderdoen daernaer,</l>
<l>Ende haer beelden behouden daer,</l>
<l>Ende haer presieuse vate diere</l>
<l n="650">Van selver, ende van goude diere,</l>
<l><pb n="3,266"/> Ende in Egipten vo[<hi rend="italic">e</hi>]ren vordan,</l>
<l>Ende sal machtech werden dan</l>
<l>Des coninc van norden, ende sijn lant</l>
<l>Aldore varen, ende keren te hant</l>
<l n="655">Weder daer na in sijn rike.</l>
<l>Daerna selen oec des gelike,</l>
<l>Des coninc kinder van norden saen</l>
<l>Grote macht van volke ontfaen,</l>
<l>Ende dan sal die coninc van nort</l>
<l n="660">Met groter macht comen vord;</l>
<l>Ende sal vele volx doen onder</l>
<l>Met siere cracht. Dan comt besonder</l>
<l>Die coninc van oest, dat secgic u,</l>
<l>                Ende heeft vele volx gegadert nu,</l>
<l n="665">Ende jegen den coninc dan</l>
<l>Van norden, ende wint hem an</l>
<l>Van sinen volke, ende verslaen</l>
<l>Vele sal hijs, ende oec vaen.</l>
<l>Vele .M. gaen hem onder.</l>
<l n="670">Hi ward gehoget sere besonder,</l>
<l>Maer hine sal vercrigen niet</l>
<l>Den coninc van norden in dit verdriet.</l>
<l>                Dan sal die coninc van norden keren</l>
<l>Ende gederen volx vele meren</l>
<l n="675">Dan hi te voren had, godweit,</l>
<l>Ende sal met groter rijcheit.</l>
<l>Ende in desen tiden mede,</l>
<l>Sal hem setten daer ter stede</l>
<l>Vele volx, ende selen bestaen</l>
<l n="680">Den coninc van oesten sonder waen,</l>
<l><pb n="3,267"/> Ende die in siere hulpen sijn besonder,</l>
<l>Selen vallen, ende bliven onder.</l>
<l>                Dan comt die coninc van nord</l>
<l>Met sinen scaren getrocken vord,</l>
<l n="685">Ende wint al<hi rend="italic">l</hi>e vaste stede,</l>
<l>Ende die riken van oesten mede</l>
<l>En selen daer jegen niet gestaen.</l>
<l>Daerna selen sine vriende saen</l>
<l>Jegen hem wesen, met herecracht,</l>
<l n="690">Maer hem sal gebreken die macht,</l>
<l>Ende daerna sal hi sinen wille</l>
<l>Met hem doen, lude ende stille,</l>
<l>Ende men sal niemen vinden dan</l>
<l>Diene yet wederstaen can.</l>
<l n="695">Dlant sal hi dan an sine hant</l>
<l>Setten, ende pogen dan alte hant,</l>
<l>Hoe hi trike van oest allene</l>
<l>Hebben moge te sinen <hi rend="italic">l</hi>e<hi rend="italic">n</hi>e.</l>
<l>Ende hi sal recht doen daernaer</l>
<l n="700">Metten coninc van oest vorwaer.</l>
<l>                Dan sal die coninc van oest geven</l>
<l>Die dochter der wi<hi rend="italic">v</hi>e om dit sneven</l>
<l>Te beterne, enen andren coninc.</l>
<l>Maer en besciet niet dese dinc,</l>
<l n="705">Want en blijft niet staen de desen,</l>
<l>Noch sine sal oec sine niet wesen.</l>
<l>                Dan sal die coninc van nort saen</l>
<l>Ten eylande ward trecken gaen,</l>
<l><pb n="3,268"/> Ende salre vele opnemen daer,</l>
<l n="710">Ende doen den prinsen swigen daernaer</l>
<l>Vanden <hi rend="italic">sc</hi>ande, ende onderdoen.</l>
<l>Ende als hi dit al heeft geploen,</l>
<l>Sal in hem selven keren die scande,</l>
<l>Ende sal also trecken te lande.</l>
<l n="715">Ende als hi dit doet, sal hi daer</l>
<l>Vallen ende verloren bliven daernaer,</l>
<l>So datmenne niet sal vinden mede.</l>
<l>                Dan sal opstaen, in sine stede,</l>
<l>Een onweerd coninc, sonder mere,</l>
<l n="720">Die der conincliker ere</l>
<l>Niet en sal werdech wesen,</l>
<l>Entie sal sterven saen na desen,</l>
<l>Niet met heerscap, no met stride.</l>
<l>                Dan sal in siere stat, tien tide,</l>
<l n="725">Opstaen .i. lelijc, al heymelike,</l>
<l>Ende comen alsoe in dat rike</l>
<l>Met quader list, alse here,</l>
<l>Maer gene coninclike ere</l>
<l>En salmen hem doen aldaer.</l>
<l n="730">Ende sine wedersaken daernaer</l>
<l>Selen, van sinen wegen, sonder waen,</l>
<l>Verwonnen werden daerna saen.</l>
<l>Ende daerna, die vrienscap [<hi rend="italic">hi</hi>] maecte nu</l>
<l>Van sinen wedersaken, secgic u,</l>
<l n="735">Ende den pays maecte ter noet,</l>
<l>Sal vanden sinen bliven doet,</l>
<l><pb n="3,269"/> Want na die vrienscap, die maecte hi,</l>
<l>Salmen hem scalcheit doen daerbi.</l>
<l>                Dan sal hi indie goede stede</l>
<l n="740">Comen, ende daer in doen oec mede,</l>
<l>Dat vader noch oudervader</l>
<l>Nie en daden beide gader.</l>
<l>Hi salse roven, ende nemen haer goet,</l>
<l>Ende haer scoenhede wusteren doet.</l>
<l n="745">Ende jegen sine geloefte oec mede,</l>
<l>Hoe vaste hijt geloefde ter stede,</l>
<l>Sal hi comen, ende dit verburen,</l>
<l>Ende dit sal tenen tide geduren.</l>
<l>                Dan sal hi setten sine macht</l>
<l n="750">Jegen des coninc van <hi rend="italic">suut</hi> cracht</l>
<l>Ende sal met groten volke comen</l>
<l>Jegen hem; die cort sal gomen</l>
<l>Dat hi gaderen sal daer jegen.</l>
<l>Vele volx sal hi verplegen</l>
<l n="755">Met hem te bringen, maer en sal</l>
<l>Met hem bliven staende al,</l>
<l>Want si selen hebben jegen hem raet,</l>
<l>Die sijn broet eten, dat verstaet,</l>
<l>Sellen doden, ende daerna saen</l>
<l n="760">Sal sijn here sijn onder gegaen,</l>
<l>Ende daer salre vele bliven doet.</l>
<l>Ende .ij. coninge werden een coenroet,</l>
<l>Ende sal een herte werden daer,</l>
<l>Om quaet te doen, si selen daernaer</l>
<l n="765"><pb n="3,270"/> Tere tafle logen secgen meren,</l>
<l>Maer sine selen niet proficeren,</l>
<l>Dat es vorderen, alsict vinde,</l>
<l>Haren wille, want .i. inde</l>
<l>Es noch tere ander tijt,</l>
<l n="770">Daer al opward gehent die strijt.</l>
</div>
<div type="subchapter"><head type="subchapter">Van Meerlijns prophesien. .x. </head>
<l>Des gelijcs vandic bi na</l>
<l>In Merline, alsict versta,</l>
<l>Maer dat Daniel brinct hier vord,</l>
<l>Ende in sine profecien heet nord,</l>
<l n="775">Ende oest, ende west, dats sonder waen</l>
<l>Van Jherusalem, als<hi rend="italic">wij</hi>t verstaen,</l>
<l>Want van Jherusalem rekende hi,</l>
<l>Nort, oest, west ende suut daerbi.</l>
<l>Hier met seit hi oec int inde,</l>
<l n="780">Dat mede comen die vier winde.</l>
<l>Hi noemt oec dit in ander maniere,</l>
<l>Dese .iiij. inde, nu hort hier sciere:</l>
<l>Meridien heet hijt, ende orienten,</l>
<l>Ende aquilonen, ende occidenten.</l>
<l n="785"><pb n="3,271"/> Egipten heet hi staende, echt,</l>
<l>Meridien van Jherusalem, recht,</l>
<l>Ende Chiria, heet hi aquilone[<hi rend="italic">n</hi>] met,</l>
<l>Daer occidenten es jegen geset,</l>
<l>Ende orienten in dander side,</l>
<l n="790">Dit was sijn meinen in allen tijde.</l>
<l>Ende Meerlijn, na sijn juge<hi rend="italic">m</hi>ent,</l>
<l>Van Bertaengen, altoes omtrent</l>
<l>Bertaengen hiet, bi sinen tide,</l>
<l>Alle dese lande wide ende side,</l>
<l n="795">In manieren, versta ict alsoe,</l>
<l>Om datsi waren alle doe</l>
<l>Onder den coninc Artuer mede,</l>
<l>Maer in Ingelant was sijn sede</l>
<l>Dat hi altoes plach te sine.</l>
<l n="800">Nu es oec wel dat in scine,</l>
<l>Daer een man woenende es,</l>
<l>Dat hi vandaer, des sijt gewes,</l>
<l>Telt, ende rekent west ende nord,</l>
<l>Ende suut ende oest daer so vord.</l>
<l n="805">Om dit so es dan te verstane,</l>
<l>Dat Meerlijn telt also vord ane</l>
<l>Van Ingelant sine saken.</l>
<l>Die sine prophesien maken,</l>
<l><pb n="3,272"/> Selen dit also verstaen:</l>
<l n="810">Welc lant dat es gestaen</l>
<l>Van Ingelant, suut oft nord,</l>
<l>West, oest. So mogensi vord</l>
<l>Bat sine prophetien weten,</l>
<l>Want elc vanden anderen propheten,</l>
<l n="815">Welc van sinen lande was thoeft,</l>
<l>Vandaer telt hi, dies geloeft,</l>
<l>Ende des gelijcs dede oec Merlijn,</l>
<l>In al die prophesien sijn.</l>
<l>Ende waer dat soe dochte mi wale</l>
<l n="820">Sere geliken nu siere tale</l>
<l>[.] Dese prophesie[.], die staet hier neven,</l>
<l>Die Daniel ute heeft gegeven,</l>
<l>Deser prophesien, die ic hier nu</l>
<l>Van Merlijn sal secgen u,</l>
<l n="825">Om dat mense geliken mach tsamen</l>
<l>Hetic dese andere bi tonamen</l>
<l>Meerlijns biteken in die word.</l>
<l>Nu hord sine prophecien vord.</l>
</div>
<div type="subchapter"><head type="subchapter">Hoe Meerlijn vord propheteert. .xi. </head>
<l>"Ic, Meerlijn, sat op enen dach</l>
<l n="830">In Bertaengen, daer ic dicke plach</l>
<l>Te wandelne, ende mi quam ane,</l>
<l>Dat mi luste te verstane</l>
<l><pb n="3,273"/> Van dingen te gesciene sijn.</l>
<l>Dus latic, ende pensde in mijn devijn."</l>
<l n="835">Daer quam hem vore een wonderlijchede,</l>
<l>Die ic wil vertrecken mede.</l>
<l>Hi sprac aldus, na desen siene:</l>
<l>"Het es over lanc noch te gesciene,</l>
<l>Dat na vele wige, sonder waen,</l>
<l n="840">Die op een lant werden gedaen,</l>
<l>Selen op een velt daernaer</l>
<l>Vergaderen dese, wet vorwaer,</l>
<l>Die ic hier nu noemen sal.</l>
<l>                Ene lilie sal eerst hebben geval,</l>
<l n="845">Ende sal op dit velt na comen.</l>
<l>                Dan sal een aer des velts gomen,</l>
<l>Ende vliegen daerward, met sinen gesellen.</l>
<l>                Een leu starc, met clawen fellen,</l>
<l>Comt daer oec, met sinen jongen.</l>
<l n="850">                Een lupard comt daer oec gesprongen,</l>
<l>Met al dat hi geleesten mach</l>
<l>Op dat velt. Op enen dach</l>
<l>Selen dese vergaderen daer".</l>
<l>                Nu seget Meerlijn oec daernaer</l>
<l n="855">Dattie een van west sal comen,</l>
<l>Ende die ander, hebbic vernomen,</l>
<l>Van suden, entie derde van nord,</l>
<l>Ende van oest, hebbic verhord,</l>
<l>Soude die vierde comen an,</l>
<l n="860">Ende dese souden vergaderen dan</l>
<l>Op .i. velt, seit hi mede.</l>
<l>                Entie aer soude vliegen ter stede.</l>
<l><pb n="3,274"/> So hoge, ende so dapperlike,</l>
<l>Ende sine vederen s<hi rend="italic">l</hi>aen so vreselike,</l>
<l n="865">Datter lilien soude eysen,</l>
<l>Ende daeraf achter sal mogen deisen.</l>
<l>                Die leu soude briescen ende gapen,</l>
<l>Ende met sinen clauwen so sere braken,</l>
<l>Dat alle die gene die hem jegen</l>
<l n="870">Comen, selen werden verslegen,</l>
<l>Ende verbeten van sinen tanden.</l>
<l>Daerna comt die lupard te handen,</l>
<l>Ende ward so fel tuscen die brauwen,</l>
<l>Ende recht hem uut metten clauwen,</l>
<l n="875">Ende sleipt al om metten sterte,</l>
<l>Dat yegewelken daer sijn herte</l>
<l>Mach ontgaen, diet siet an.</l>
<l>Daerna ward die lilie dan</l>
<l>Te sticken gescord altemale,</l>
<l n="880">Ende blijft daerna in lange quale,</l>
<l>Maer een ander salre om vechten,</l>
<l>Ende daerna weder oprechten.</l>
<l>                Nu verstaet trecht van desen,</l>
<l>Wie dese heren selen wesen,</l>
<l n="885">Ende uut wat lande oec geboren,</l>
<l>Dien dit sal daer toe behoren.</l>
<l>Dese prophecie, si u becant,</l>
<l>Propheteerde Merlijn in Ingelant,</l>
<l>Ende telt van daer west ende nort,</l>
<l n="890">Ende oest, ende suut, also vord,</l>
<l>Ende noemt daerna der heren teken.</l>
<l>Nu siet, wien iet ane mach treken.</l>
<l><pb n="3,275"/> Ic mochter na geraden nu,</l>
<l>Ende des gelijcs so hetic u,</l>
<l n="895">Diet lesen selt, gerater na.</l>
<l>Want also alsict versta,</l>
<l>En sout u lichte niet genoegen,</l>
<l>Ende souter yet anders toe voegen.</l>
<l>Daerom latict staen dus stille,</l>
<l n="900">Visere hier op elc die wille</l>
<l>Na haer wanen, dat hem comt toe,</l>
<l>Ic houts mi gepayt alsoe.</l>
</div>
<div type="subchapter"><head type="subchapter">Wat Daniel ende Sent Jan secgen, ende Huldegard. .xii. </head>
<l>Daniel seget ons overwaer,</l>
<l>Alsmen screef .xiij.<hi rend='sup'>c</hi> jaer,</l>
<l n="905">Dat na dien selen vele diere</l>
<l>Comen, die so ongehiere</l>
<l>Selen sijn, die elken dan</l>
<l>Sal verbiten, waer dat hi can,</l>
<l>Ende al behendelike sal dit wesen,</l>
<l n="910">Ende met valsceiden uutgelesen.</l>
<l>Cleine dierkijn selen eerst uutcomen,</l>
<l>Ende selen die grote diere begomen,</l>
<l>Ende so vreselike op hem gapen,</l>
<l>Als oft sise al souden ontmaken.</l>
<l n="915">Daerna selen die grote diere,</l>
<l>Die cleine diere, die ongehiere,</l>
<l><pb n="3,276"/> Beginnen dwingen al hemelike,</l>
<l>Ende dit sal sijn in een rike</l>
<l>Voren, ende in een ander naer,</l>
<l n="920">Tot .xxxv. jaren vorwaer;</l>
<l>So selen dese diere regneren,</l>
<l>Ende haer scalcheit, ende elc sal deren</l>
<l>Den andren, waer hi mach ende can,</l>
<l>Ende verraden oec vord an,</l>
<l n="925">Ende selen soeken neuwe treken,</l>
<l>Daer hem elc mede moge wreken,</l>
<l>Ende oec en sal negenen diere</l>
<l>Roeken, dan in wat maniere</l>
<l>Datten andren mach gescaden.</l>
<l n="930">Ende in desen tide sal gestaden</l>
<l>Onse here god van hemelrike</l>
<l>Vele droefheiden sekerlike,</l>
<l>Van quaden wedere, van tempeesten mede.</l>
<l>Nochtan en sal in gere stede</l>
<l n="935">Van al desen, in deser manieren,</l>
<l>Hier op micken engeen der dieren,</l>
<l>Niet langer micken, sonder gile,</l>
<l>Dan also gesciet ter wile.</l>
<l>Alst leden es, doe ic u weten,</l>
<l n="940">So saelt sijn algader vergeten,</l>
<l>So wat daer vore God heeft gedaen.</l>
<l>Dit doet ons Daniel verstaen.</l>
<l>                Nu seit Sent Jan op dit word,</l>
<l>Rechte na ons Heren gebord</l>
<l n="945">.xiij. hondert jaer, godweet,</l>
<l>Daer na des tides ondersceet,</l>
<l>Tote dat men scrijft vord alsoe,</l>
<l>.xxxv. jaer daer toe,</l>
<l><pb n="3,277"/> So sal dat volc quaet wesen</l>
<l n="950">Al meest, ende oec uut gelesen</l>
<l>In alrehande quaethede,</l>
<l>Ende loes, ende ongetrouwe mede,</l>
<l>Ende selen pensen ende micken</l>
<l>Ter quaetheit, in allen sticken;</l>
<l n="955">Ende die heren selen oec dan</l>
<l>So quaet wesen, op haren man,</l>
<l>Ende orloge wast, ende strijt,</l>
<l>In allen lande, ende groet nijt,</l>
<l>Ende wat payse datmen sprect</l>
<l n="960">In dien tiden, datmenne brect</l>
<l>En scaemt hem niement, dat verstaet.</l>
<l>Men sal dan alrehande baraet</l>
<l>Vord bringen, in allen lande,</l>
<l>Dies niet dan can, heves scande,</l>
<l n="965">Ende dien salmen heten dan</l>
<l>Sot, die niene can daeran.</l>
<l>Ende mede oec in desen termijn</l>
<l>Selen vele tempeeste sijn,</l>
<l>Ende een dier tijt sal oec comen,</l>
<l n="970">Die meest diemen heeft vernomen;</l>
<l>Ende daermet oec die sterfte so groet,</l>
<l>Dat nieman sach dies genoet.</l>
<l>Die arme selen sere bederven</l>
<l>Van groten honger, ende sterven,</l>
<l n="975">Entie rike van plagen mede,</l>
<l>Omder armer ongenadichede,</l>
<l><pb n="3,278"/> Ende die leven mach na desen tijt,</l>
<l>Hi sal dan sijn gebenedijt.</l>
<l>Dat seit Sent Jan van desen,</l>
<l n="980">So salich sal die tijt dan wesen,</l>
<l>Dit sijn selen Jans word,</l>
<l>Dies gi hier nu hebt gehord.</l>
<l>                Nu seget Huldegard hier op mede:</l>
<l>Na .xiij.<hi rend='sup'>c</hi> jaer gerede</l>
<l n="985">So es mi die tijt ombekint,</l>
<l>Want so sere ward hi gescint,</l>
<l>Dat mi des en hoget niet;</l>
<l>Nochtan wistic sijn verdriet</l>
<l>Secgen som, wat sal gescien.</l>
<l n="990">Men sal in desen tiden sien</l>
<l>Vele droefheiden, sonder waen,</l>
<l>Valscheit, loesheit sal dan gaen</l>
<l>Al die werelt dorentore,</l>
<l>Dies niene can es een dore;</l>
<l n="995">Tempeest selen vele gescien,</l>
<l>Ende grote sterfte salmen sien,</l>
<l>Ende biddende orden ward onwerd.</l>
<l>In desen tiden ward openbard</l>
<l>Van ere orden, onder hem somen</l>
<l n="1000">Daer groet jammer af sal comen</l>
<l><pb n="3,279"/> Al kerstenheide, dat verstaet,</l>
<l>Want overmids hem sal .i. saet,</l>
<l>Dat herde wale gewortelt sal sijn,</l>
<l>In enen harden corten termijn</l>
<l n="1005">Ende bi hem verdrogen sal al,</l>
<l>Daer meer jammers af comen sal</l>
<l>Der werelt, ende meer scaden mede,</l>
<l>Dan in hondert jaren nie dede,</l>
<l>Ende oec en weet niemen van dien</l>
<l n="1010">Wat scaden daer ave sal gescien.</l>
<l>Die ordene, daer af diet sal wesen,</l>
<l>Sal over enen tijt na[.]desen</l>
<l>Dogen hebben harde groet.</l>
<l>Dit seide Huldegard albloet.</l>
</div>
<div type="subchapter"><head type="subchapter">Dat bedieden daer ave. .xiii. </head>
<l n="1015">Dat bedieden, alsict versta,</l>
<l>Van desen drien es wel na</l>
<l>Al eens ende oec een sin,</l>
<l>Sonder dat selc hier seget min</l>
<l>Dan dander doet. Nu hord vord</l>
<l n="1020">Wat Daniel meent in dit word:</l>
<l>"Dat vele diere selen comen dan,</l>
<l>Die elken verbiten sal waer hi can."</l>
<l>Hier met meent hi, dat verstaet,</l>
<l>Dattie liede selen sijn so quaet,</l>
<l n="1025"><pb n="3,280"/> Dat deen den andren verslaen sal,</l>
<l>Ende oec verraden overal.</l>
<l>                "Daerna selen cleine dierkijn comen."</l>
<l>Daeraf hebbic also vernomen,</l>
<l>Dattie gemeinte soude wesen,</l>
<l n="1030">Die comen soude saen na desen,</l>
<l>Ende machtech werden dan alsoe,</l>
<l>Dat si den groten dieren gaen toe.</l>
<l>                Die grote di[<hi rend="italic">e</hi>]re sijn, sonder waen,</l>
<l>Die rike liede, hebbic verstaen.</l>
<l n="1035">"Die selen den cleinen dieren dan</l>
<l>Al hemelike comen an."</l>
<l>Hier met meint hi dat rike</l>
<l>Over een selen dragen gemeinlike,</l>
<l>Ende selen die gemeinte doen onder</l>
<l n="1040">So heymelike, dats elken wonder</l>
<l>Sal hebben, diet vernemt vorwaer,</l>
<l>Ende dit sel duren .xxxv. jaer.</l>
<l>"Hier binnen, se<hi rend="italic">i</hi>t hi, sullen gerede</l>
<l>Tempeeste groet ende sterfte mede."</l>
<l n="1045">Dat es ons worden wel in scijn,</l>
<l>Binnen desen selven termijn,</l>
<l>Van datmen .xiii.<hi rend='sup'>c</hi> vorwaer</l>
<l>Ons heren geborte screef daernaer,</l>
<l>Van datmen vord screef sestiene,</l>
<l n="1050">So heeft wonder geweest te siene,</l>
<l>Vord es noch .xviii. jaer</l>
<l>Daer Daniel af seget openbaer.</l>
<l>                Van Sent Jan, horet di[<hi rend="italic">t</hi>] wale,</l>
<l>Wat hi seide in sine tale,</l>
<l n="1055"><pb n="3,281"/> Dat es bloet genoech te verstane,</l>
<l>Daer nes geen bedieden ane,</l>
<l>Want hi doet die dinc verstaen</l>
<l>Claer genoech, na minen waen.</l>
<l>                Maer Huldegard, dat sijt gewes,</l>
<l n="1060">Segt ene dinc, daer in es</l>
<l>Groet bedieden, na minen weten,</l>
<l>Si heeft ere ordene beheten,</l>
<l>Dat van hare soude comen</l>
<l>Groet jammer, hebbic vernomen,</l>
<l n="1065">Al kerstenheit oec mede.</l>
<l>Hier af wiltmen secgen gerede,</l>
<l>Dat di die predecaren souden wesen,</l>
<l>Ende dat dit saet ute gelesen,</l>
<l>- Die keyser van Almaengen dan -</l>
<l n="1070">Bi hem verdroegen soude vordan.</l>
<l>Ende dit versta ic op Keyser Heinrike,</l>
<l>Die gewortelt was so crachtelike,</l>
<l>Dat sceen dat hijt al dwingen soude</l>
<l>Dat leefde doen boven moude.</l>
<l n="1075">Daer <hi rend="italic">s</hi>i seget: "Het sel verdrogen</l>
<l>Dat saet, dat was so vermogen."</l>
<l>Dat meint <hi rend="italic">s</hi>i, dat van venine</l>
<l>Sijn lichaem sal hebben pine,</l>
<l>Ende verdrogen die herte mede,</l>
<l n="1080">Daer hem tvenijn in stac gerede.</l>
<l><pb n="3,282"/> Hier sal der werelt jammer af comen,</l>
<l>In dit so hebbic vernomen,</l>
<l>Dat si willen secgen overwaer:</l>
<l>"Haddi mogen leven sine jaer,</l>
<l n="1085">Dat hi al kerstenheide met</l>
<l>Met siere macht soude hebben geset</l>
<l>Te payse, ende te ponte daernaer",</l>
<l>Dit meint si daer met overwaer.</l>
<l>                Ende daer si seget: "Si selen na desen</l>
<l n="1090">Dogen hebben", dat wilt wesen,</l>
<l>Dat si onweerd ende verstoten</l>
<l>Selen werden vanden genoten,</l>
<l>Maer oft si overal dit meent,</l>
<l>Dies en benic niet vereent,</l>
<l n="1095">So allene in dit lant,</l>
<l>Daer si wonende was becant.</l>
<l>Dat was in Aelmaengen, godweet,</l>
<l>Ende daerin sijn si worden leet.</l>
<l>Dits som gesciet, na minen waen,</l>
<l n="1100">Dit doet ons Hildegard verstaen,</l>
<l>Dat dit soude gescien vorwaer</l>
<l>Tuscen datmen .xiii. hondert jaer</l>
<l>Ende .xxxv. soude scriven.</l>
<l>Dit latic nu aldus bliven.</l>
</div>
<div type="subchapter"><head type="subchapter">Dat begin van Huldegard prophesien, hoesi ute quamen .xiiii. </head>
<l n="1105">Tote erechtegen <hi rend="italic">lieden ende</hi> vroet</l>
<l>Van sinne, ende van scientien goet,</l>
<l><pb n="3,283"/> <hi rend="italic">Reimont</hi>, scolaster van Sent Steven,</l>
<l>Te Mense in die stat verheven,</l>
<l>Ende Rein<hi rend="italic">here</hi>, canonc ter selver stede,</l>
<l n="1110">E<hi rend="italic">en</hi> broeder Gebe<hi rend="italic">no</hi>, prior mede</l>
<l>In Everbach, verst<hi rend="italic">a</hi>et dit word.</l>
<l>Sente Huldegard, die bracht vord</l>
<l>Den cloester te Rupe<hi rend="italic">rt</hi>, ende fondersse</l>
<l>Daerave was ende meestersse,</l>
<l n="1115">Dat bi [<hi rend="italic">Bin</hi>]gin<hi rend="italic">e</hi> es gestaen,</l>
<l>Haer heilicheit, sonder waen,</l>
<l>Haer groten loen van karitaten,</l>
<l>Daeraf te secgen es buten maten.</l>
<l>Om dat ic wane dat gi niet</l>
<l n="1120">En wet wat haer es gesciet,</l>
<l>Ende datmen hier mach proeven</l>
<l>Bi epistelen, die daertoe behoeven,</l>
<l>Overmids die grote heren</l>
<l>Die dit <hi rend="italic">v</hi>ordbringen met eren</l>
<l n="1125"><pb n="3,284"/> (Dat was die paus Eugenius,</l>
<l>Entie paus Anastasius,</l>
<l>Entie paus oec Adriaen,</l>
<l>Ende ander heren, hebbic verstaen,</l>
<l>Alse van Almaengen Coenraet,</l>
<l n="1130">Die doe keyser was, verstaet,</l>
<l>Entie keyser Vrederic met hem,</l>
<l>Entie Patriarke van Jherusalem,</l>
<l>Ende eerts[..]biscop[<hi rend="italic">pe</hi>], ende a<hi rend="italic">b</hi>de mede)</l>
<l>Ende orkenden alle hier ter stede,</l>
<l n="1135">Datsi dese boeke bescreef,</l>
<l>Daerse onse Here selve toe dreef,</l>
<l>Ende hiet, ende dwanc, sonder waen,</l>
<l>Daer heymelike dinge in staen,</l>
<l>Vanden tiden die jegenworden sijn,</l>
<l n="1140">Ende oec den onsalegen termijn,</l>
<l>Die comen sal oec na desen,</l>
<l>Ende tot Antkerst tiden wesen,</l>
<l>Ende vanden volke propheteerde met,</l>
<l>Dat wesen sal in Antkerst wet,</l>
<l n="1145"><pb n="3,285"/>                 Ende om dat haer boeke op desen dach</l>
<l>Lettel yemen hebben mach</l>
<l>Ofte lesen can, hebbic vernomen,</l>
<l>Van dingen die toe selen comen</l>
<l>Ende oec van Antkerste gerede,</l>
<l n="1150">Ende in drien hare boeke mede,</l>
<l>Daer deen af heet Ci<hi rend="italic">v</hi>ias,</l>
<l>Dander Werke de<hi rend="italic">s</hi> Heren, na das,</l>
<l>Ende terde heet Epistel boec.</l>
<l>Ute desen dedic minen ondersoec,</l>
<l n="1155">So dat ic som hare prophecien,</l>
<l>Die stonden in desen boeken drien,</l>
<l>In vif tiden <hi rend="italic">sal</hi> ordineren,</l>
<l>Datso wie wilt studeren</l>
<l>Ende lesen, ende distingueren met,</l>
<l n="1160">Hi vinter vif tide in geset.</l>
<l>Ende die onsalige jegenworde[.] tijt,</l>
<l>Daer die heilige kerke ende gi in sijt,</l>
<l>Ende alle die toecomende vresen</l>
<l>Ende Antkerst comst oec na desen</l>
<l n="1165">Seldi gelijc vinden in dien,</l>
<l>Oft gijt in enen spigel hadt gesien.</l>
<l><pb n="3,286"/>                 Daeromme so es dit boec oec geheten</l>
<l>Vanden meesteren dier af weten:</l>
<l>Die Spigel van comende tide,</l>
<l n="1170">Dat gescien sal wide ende side.</l>
</div>
<div type="subchapter"><head type="subchapter">Hoe si dese tide ordineert, ende besceet, oec haer wesen. .xv. </head>
<l>Het es te weten, naden aerd</l>
<l>Alse ons bescrivet Huldegard,</l>
<l><pb n="3,287"/> Dat (in desen jegenwordegen tijd,</l>
<l>Daer gi nu alle in sijt).</l>
<l n="1175">Ende doen si dit seide openbaer,</l>
<l>Screefmen .x.<hi rend='sup'>c</hi> cc jaer</l>
<l>Ende .xx. mede, dat verstaet;</l>
<l>Maer vanden irsten tide des irstes etaet</l>
<l>Sijn oec .xx. hondert jaer,</l>
<l n="1180">Ende tbeginsel vanden irsten daer</l>
<l>Toten andren tide, so was</l>
<l>.xi.<hi rend='sup'>c</hi> jaer, alsict las;</l>
<l>Ende oec so es te weten met:</l>
<l>Dat vierde tijt tonser wet</l>
<l n="1185">Leden sijn, daer si af seget,</l>
<l>Daer nu niet ane geleget,</l>
<l>Ende daer si vele af spreket mede,</l>
<l>Ende propheteerde oec selsenhede;</l>
<l>Maer vanden viften tide nu,</l>
<l n="1190">Daer nieman af weet, dat secgic u,</l>
<l>Dat inde, hoe lange het sal staen,</l>
<l>Daer af willic spreken gaen.</l>
<l>                Het es oec te weten wale,</l>
<l>Ende oec so spreket in sine tale</l>
<l n="1195">Eugenius, die paus, sijt gewes,</l>
<l>Dat haer boec geautoriseert es,</l>
<l>Ende uutgegeven overwaer</l>
<l>Van desen paus openbaer,</l>
<l>Te Trie[<hi rend="italic">r</hi>], in ene consilie groet,</l>
<l n="1200">Daer men overlas den boec albloet.</l>
<l>                Nu hebbent die papen tot nu bedect,</l>
<l>Ende hebbent den leken niet ontect,</l>
<l><pb n="3,288"/> Om dinge die daer in staen,</l>
<l>Die ic vord wil bringen saen.</l>
<l n="1205">Wat helpt, datment verholen doet</l>
<l>Die dinge, die emmer gescien moet.</l>
<l>Al borgic mede dese prophesien,</l>
<l>So dat ic nemmermeer ant lien</l>
<l>Ne wilde comen, nochtan om dien,</l>
<l n="1210">Die dinc, die ember moet gescien</l>
<l>En soude daerom niet achter bliven.</l>
<l>Om dit, so willic coenlijc scriven,</l>
<l>Ende leken lieden doen verstaen</l>
<l>Gelijc die prophecien gaen.</l>
<l n="1215">                Ic hope, dat enich here mi sal</l>
<l>Lonen noch, dat ic hier al</l>
<l>Dese verborgen dinge make,</l>
<l>Daer mi oec swaer af es die sake</l>
<l>Vord te bringen, in dietsce word.</l>
<l n="1220">Ende oec, so hebbic daeraf gehord</l>
<l>Verwet, dat ic node horde,</l>
<l>Ende dat minen sin sere storde,</l>
<l>Om dat ic dit vord wilde bringen.</l>
<l>Nochtan, wat si daerom dingen,</l>
<l n="1225">Diet beniden, dat verstaet,</l>
<l>Die haer valsce quade saet</l>
<l>Gesait hebben die werelt wijt,</l>
<l>In saels niet laten om haren nijt,</l>
<l><pb n="3,289"/> Ic saelt den heren laten weten,</l>
<l n="1230">Daer mi al goet af es beheten,</l>
<l>Van Jans monde die heet Visier.</l>
<l>Dor <hi rend="italic">m</hi>ijn[<hi rend="italic">s</hi>] heren wille, salic hier</l>
<l>Dese heymelijcheit laten verstaen,</l>
<l>Om dat ic hope noch, sonder waen,</l>
<l n="1235">Dat ic sijn pape sal wesen hierna.</l>
<l>Om dese dinc, elc hier versta,</l>
<l>So aventuric dit te doene.</l>
<l>In roec, wie maken sal die soene,</l>
<l>Op dat ic die vrienscap daer met gerake,</l>
<l n="1240">Vanden here, die[<hi rend="italic">n</hi>] ic dit make,</l>
<l>Dien ic noch noemen sal na desen,</l>
<l>Daer hi eer bekint sal wesen,</l>
<l>Dats, int inde vanden boeken,</l>
<l>Daer salic sijns noch meer roeken.</l>
</div>
<div type="subchapter"><head type="subchapter">Huldegards prophecie, van enen visione, datsi sach. .xvi. </head>
<l n="1245">In desen tiden, dat Huldegard</l>
<l>Irstwerf prophenterende ward</l>
<l>Was si out .XLiii. jaer,</l>
<l>Maer lange eer was openbaer</l>
<l>In haer herte hier af dat wesen.</l>
<l n="1250">"Ic, Huldegard, die spreke van desen</l>
<l><pb n="3,290"/> Gescienesse, die selen gescien,</l>
<l>In ere claerheit hebbic versien</l>
<l>Ende verhord ene stemme scone</l>
<l>Spreken nederward, vanden trone:</l>
<l n="1255">O Minsce, <hi rend="italic">b</hi>roe[<hi rend="italic">s</hi>]ch, van ascen comen,</l>
<l>Die dinc, die du vernomen</l>
<l>Ende gesien heefts, ende gehord,</l>
<l>Waerom en brincstu dat niet vord?</l>
<l>Maer du best vervaert in die sprake,</l>
<l n="1260">Ende simpel texponeren die sake,</l>
<l>Ende ongeleert te scriven mede,</l>
<l>Maer du sout scriven dit ter stede,</l>
<l>Niet bi di selven, secgic dan,</l>
<l>Noch oec bi geen andren man.</l>
<l n="1265">                Maer biden wille, diet al weet,</l>
<l>Entiet al siet ende ondersceet,</l>
<l>Ende dien geen dinc es verholen,</l>
<l>Van hem es dit scriven bevolen.</l>
<l>Doemen screef ons heren jaer</l>
<l n="1270">M. ende C. al openbaer,</l>
<l>Ende daertoe oec .XL. vord,</l>
<l>Wardic so harde sere becord</l>
<l>Met ere groter blixen, die quam</l>
<l>Uten hemel, alsict vernam,</l>
<l n="1275">Dat si dor mijn herssenen ginc,</l>
<l>Ende dor mijn herte ende bevinc,</l>
<l>Ende al mine borste also wale</l>
<l>Beginc die vlamme te dien male,</l>
<l>Ende si en bar mi in genen sinnen,</l>
<l n="1280">Maer si verwarmde mi van binnen,</l>
<l><pb n="3,291"/> Ende gaf mi .i. gedinken daer,</l>
<l>Die expositien, wet vorwaer,</l>
<l>Van den souter, ende oec met</l>
<l>Die [<hi rend="italic">e</hi>]wangelien, ende al kersten wet.</l>
<l n="1285">Ent doude testament, ende nuwe mede,</l>
<l>Begrepic daer van dier claerhede,</l>
<l>Daer ic te voren en wist af niet</l>
<l>Een twint te lesen, wats gesciet,</l>
<l>Noch vanden silleben ondersceet,</l>
<l n="1290">Noch geen bekinnesse, godweet,</l>
<l>Haddic daeraf, van genen saken</l>
<l>Die nu in mijn herte smaken.</l>
<l>                Maer vand[<hi rend="italic">i</hi>]en dat ic .xv. jaer was out,</l>
<l>Stac mi int herte dese gewout,</l>
<l n="1295">Tot desen tiden, [<hi rend="italic">v</hi>]<hi rend="italic">a</hi>n wonderlijcheden,</l>
<l>Dat mi nu verclaerd ter steden.</l>
<l>Altoes haddic en gev<hi rend="italic">oel</hi>en daeraf,</l>
<l>Dat ic noyt ute ne gaf,</l>
<l>En genen man van desen doene,</l>
<l n="1300">Sonder lieden van religioene</l>
<l>Die in minen geselscap waren.</l>
<l>Anders wildict niet openbaren.</l>
<l>                Doen ic sach dese visioene,</l>
<l>En wassic niet in droemsdoene,</l>
<l n="1305"><pb n="3,292"/> Noch in slape, no in frenesie,</l>
<l>Noch belokenre ogen nie,</l>
<l>Noch buten der orne horne mede,</l>
<l>No in onbequamelijc stede,</l>
<l>Sone ward mi dit niet <hi rend="italic">in</hi>gegeven,</l>
<l n="1310">Maer wakende in mijn herte bescreven,</l>
<l>Ende met puerre gedachte, siende claer</l>
<l>Van binnen den ogen openbaer,</l>
<l>Ende in die oren beroerende geset,</l>
<l>Ende in bequamelijc stede met.</l>
<l n="1315">Naden wille Gods dese dinc</l>
<l>Ic ter meniger stat ontfinc</l>
<l>In mine kinscheit. Maer doe ic was</l>
<l>Te volmaecten comen na das,</l>
<l>Ende daer in gestarct oec vorwaer,</l>
<l n="1320">Doen hordic dese word daernaer</l>
<l>Vanden hemele comende vord:</l>
<l>"Scrijft dat gi siet ende hord!"</l>
<l>                Nochtan dat ic dit hord ende sach,</l>
<l>Sone dorstics doen en geen gewach,</l>
<l n="1325">Om der liede messelike worde,</l>
<l>Noch oec scriven dat ic horde,</l>
<l>Tot dat mi God ene geesele sinde,</l>
<l>Daer ic af moeste doen int inde</l>
<l>Op mijn bedde licgen gaen,</l>
<l n="1330">Met groter siecheiden bevaen,</l>
<l><pb n="3,293"/> Daer af wel wiste[.] die waerheden</l>
<l>Selke edele joncfer van goeden seden.</l>
<l>Ende doen ic hier af becomen was,</l>
<l>So begondic dit scriven na das</l>
<l n="1335">Dit visioen, dat in mi bleef;</l>
<l>Daer ic .x. jaer wel over screef,</l>
<l>Eer ic dit wel tenen inde brachte,</l>
<l>Dat God sende in minen gedachte.</l>
</div>
<div type="subchapter"><head type="subchapter">Huldegards prophecien van enen visione. .xv[<hi rend="italic">i</hi>]i.</head>
<l>In desen tiden, alsic las,</l>
<l n="1340">Dat Heinric eertsbiscop was</l>
<l>Te Mensen, in die goede stede,</l>
<l>Ende in dien tiden oec mede,</l>
<l>Dat Coenraet coninc was aldus,</l>
<l>Ende onder den paus Euge<hi rend="italic">n</hi>aus,</l>
<l n="1345">So was dit visioen gesien</l>
<l>Ende dese worde gescreven na dien.</l>
<l>Wie ontploken oren heeft,</l>
<l>Die hore, wat si uut geeft,</l>
<l>Ende sette sine verstannesse daer an,</l>
<l n="1350">Desen spiegel te verstane dan,</l>
<l>Die ic hier uut sal geven,</l>
<l><pb n="3,294"/> Daer ic van gode toe ben gedreven.</l>
<l>"Ic secge, na ons heren gebort</l>
<l>M. jaer, ende .c. [<hi rend="italic">ende</hi> .XL.] vort,</l>
<l n="1355">So sal die leringe, dat wel wet,</l>
<l>Der apostele entie gerechtecheit met,</l>
<l>Alse in leke, ende in geleerde,</l>
<l>Van hare berne[<hi rend="italic">n</hi>]de minnen faelgeerde.</l>
<l>                Doe sagic te aq[<hi rend="italic">u</hi>]ilonen wert,</l>
<l n="1360">Daer mi worden geopenbaert</l>
<l>Vif steden staende, saen.</l>
<l>Die ene alse een hont gedaen,</l>
<l>Die virijn waer, sceen[<hi rend="italic">t</hi>] [. .] daer,</l>
<l>Maer hine beelde niet vorwaer.</l>
<l n="1365"><pb n="3,295"/> Na, dander was een leu na dit,</l>
<l>Van gedane tusscen sward ende wit.</l>
<l>Die derde alse .i. bleec pard,</l>
<l>Dat vierde alse .i. verken sward,</l>
<l>Dat vifte alse .i. wolf grijs,</l>
<l n="1370">Ende ston<hi rend="italic">d</hi>[<hi rend="italic">en</hi>] gekeert in alre wijs</l>
<l>Te occidente[<hi rend="italic">n</hi>] ward, godweet.</l>
<l>                Doen hordic ene stemme secgen gereet:</l>
<l>"Al waer dat sake, dat alle dinc,</l>
<l>Die de eerde nie bevinc</l>
<l n="1375">Tsinen inde nu bekeerde,</l>
<l>Ende der werelt haer cracht faelgeerde</l>
<l>Ende alle gestichte ten inde gingen,</l>
<l>Nochtan, sone soude, in waren dingen,</l>
<l>Die brut, die heylige kerke mijn</l>
<l n="1380">                Daer bi niet gesconfiert sijn,</l>
<l>Al es dat haer berechters quaet</l>
<l>Niet en doen na haren staet,</l>
<l>Maer int inde der werelt vorwaer</l>
<l>Sal si starker sijn daernaer,</l>
<l n="1385">Ende scoenre, ende clarre opstaen,</l>
<l>Dan si nie vort ward gedaen."</l>
</div>
<div type="subchapter"><head type="subchapter"><pb n="3,296"/> <hi rend="bold">Dat bedieden van desen .v. beesten in ere maniere. .xviij. </hi></head>
<l>Dit visioen, dat si hier sach,</l>
<l>Ic u adus bedieden mach:</l>
<l>Si sach te Aquilone[<hi rend="italic">n</hi>] ward staen</l>
<l n="1390">Vif beesten, die ons sonder waen</l>
<l>Vif tide beteken[<hi rend="italic">en</hi>] hier.</l>
<l>Alse een hont, gelike al vier,</l>
<l>Was dat een, maer en bar niet,</l>
<l>Ende dit bediet, alsmen siet,</l>
<l n="1395">Dat in desen tiden die liede,</l>
<l>Gelijc den hont, in allen bediede,</l>
<l>Ende bitende selen sijn oec mede,</l>
<l>Ende selen bernende scinen gerede,</l>
<l>Maer in die gerechticheit <hi rend="italic">niet</hi> </l>
<l n="1400">Gods ons heren, wats gesciet.</l>
<l>                Die leu, die daer gevarwet was</l>
<l>Na wit ende sward, alsict las,</l>
<l>Die bediet den andren tijt,</l>
<l>Die in desen varuwen overlijt,</l>
<l n="1405">Want dan sal die loep van desen tide</l>
<l>Altemale omme[<hi rend="italic">gaen</hi>] met stride.</l>
<l>Maer som die liede die selen dan</l>
<l>Goet sijn, dat merkic an</l>
<l><pb n="3,297"/> Die witte varuwe, dat verstaet,</l>
<l n="1410">Entie swarte, den quaden angaet,</l>
<l>Dus was die leu geminget van tween,</l>
<l>Dat niet wel droech overeen.</l>
<l>                Vanden bleken parde nu hord.</l>
<l>Dat brinct ons den derden tijt vord,</l>
<l n="1415">Bedie die tijt heet hi bleec,</l>
<l>Om dat hi den sonden geleec,</l>
<l>Want hi sal sijns selfs vergeten,</l>
<l>Ende hem ten sonden haestelec beten,</l>
<l>Ende om dat so was dit bleec gedaen,</l>
<l n="1420">Om dat sal sijn macht verliesen saen.</l>
<l>                Dat swarte verken, dat bediet</l>
<l>Den vierden tijt, ende anders niet.</l>
<l>Om dat verken was so sward,</l>
<l>So sal die loep des tijts so hart,</l>
<l n="1425">Ende in swardheiden werden gescepen,</l>
<l>Ende met serecheiden so begrepen,</l>
<l>In vulen sonden werden so quaet,</l>
<l>Ende jegen die wet doen, verstaet,</l>
<l>In vele sticken ende achter d[<hi rend="italic">r</hi>]ingen,</l>
<l n="1430">Ende ongelove oec vord bringen.</l>
<l>                Die grise wolf, hier ter stede</l>
<l>Bediet die vifte tijt oec mede.</l>
<l><pb n="3,298"/> Hi heten grijs, dat verstaet,</l>
<l>Om dat men in desen tiden gaet</l>
<l n="1435">Met rove, ende met steelne met.</l>
<l>Daerom es hi na den wolf geset,</l>
<l>Omdat hi roeft, ende nemt gerne</l>
<l>Al dat hi vint in sinen deerne.</l>
<l>Grijs heet hine daerom hier,</l>
<l n="1440">Om dat hi es oec ongehier.</l>
<l>Dan sal die tijt hem also keren,</l>
<l>Ende grijs werden, wiltmen leren,</l>
<l>Ende na den wolf slechten dan,</l>
<l>Want grote her[.]en selen vaen an</l>
<l n="1445">Alre hande dinc te nemene mede.</l>
<l>So selen die arme oec gerede,</l>
<l>Ende selen striden om roef gewinnen.</l>
<l>Dan comt die tijt der omminnen,</l>
<l>Daer menige ziele om ward gevaen,</l>
<l n="1450">Die nembermeer en mach ontgaen,</l>
<l>Daer die oreeste van desen oreeste</l>
<l>In die helle, met enen meste</l>
<l><pb n="3,299"/> Toten hemel op sal slaen,</l>
<l>So dattie sone des lichts al</l>
<l n="1455">Si<hi rend="italic">jn</hi> marteleren, die boven al</l>
<l>Gode hebben gedient, ende oec niet</l>
<l>Sijns en loechgeden, wats gesciet,</l>
<l>Maer daer verloren, dar tviants kinder</l>
<l>Jegen waren, in allen hinder.</l>
<l n="1460">                Ende dese beesten te occidenten ward</l>
<l>Waren gekeert in alre vard,</l>
<l>Want dese vallende tijt</l>
<l>Selen vallen, des seker sijt,</l>
<l>Metter sonnen van occident,</l>
<l n="1465">Gelijc si op gaet, ende neder omtrent.</l>
<l>Alsoe doen die minsce vort,</l>
<l>Deen ward geboren, dander vermort.</l>
<l>                Dit sijn vif tide nu volcomen,</l>
<l>Die ic u hebbe uut genomen</l>
<l n="1470">Van Huldegards boeke, alsict weet,</l>
<l>Datmen van Divinen heet.</l>
<l><pb n="3,300"/> Nu salic u vort, uut Ci<hi rend="italic">v</hi>ias,</l>
<l>Bedieden, dat een haer boec was,</l>
<l>Daer sijt scalkelec in doet verstaen.</l>
<l n="1475">Ende om dit wassic berespt saen,</l>
<l>Vanden genen, dat verstaet,</l>
<l>Dien dochte dat hem te na gaet.</l>
<l>In noeme hier en genen man;</l>
<l>Die wille maechs hem trecken an.</l>
<l n="1480">Nu hort dese prophecie vort,</l>
<l>Daer ic aldus om was becort.</l>
</div>
<div type="subchapter"><head type="subchapter">Wat Huldegard propheteert vander biddender orden. .xix. </head>
<l>In desen tiden dat Huldegard</l>
<l>Aldus propheterende ward,</l>
<l>So sprac si aldus in haren persone:</l>
<l n="1485">"Het selen vort comen scone</l>
<l>Erehande volc, als wijt weten,</l>
<l>Die der liede sonden selen eten,</l>
<l>Ende dit sel biddende orden wesen,</l>
<l>Ende selen wandelen oec na desen</l>
<l n="1490">Sonder scaemte, ende selen mede</l>
<l>Vinden neuwe quaethede,</l>
<l>Ende vanden vroeden lieden dan,</l>
<l>Ende van den gerechten kersten man</l>
<l>Salse werden vermaledijt.</l>
<l n="1500">                Starc ende gesont, des seker sijt,</l>
<l><pb n="3,301"/> Selen si sijn, ende uutgelesen,</l>
<l>Maer van pinen ledich wesen,</l>
<l>Ende ten exemple ten bidden ward</l>
<l>Selen si setten haren aerd.</l>
<l n="1505">                Ende selen studeren alte sere,</l>
<l>Hoe si mogen uten kere</l>
<l>Gewarege geleerde bringen dan,</l>
<l>Ende metten mogenden riken man</l>
<l>Die onnosele arme mogen doden,</l>
<l n="1510">Ende die mogende, om hare node</l>
<l>Van haren lichaem, treckense an,</l>
<l>Alle <hi rend="italic">de</hi>lectacien der werelt dan</l>
<l>Leiden si in sonderlijchede.</l>
<l>                Die viant wortelt in hem dan mede</l>
<l n="1515">Vierderhande saken na die dinge:</l>
<l>Dat irste dat es smekinge,</l>
<l>Dander haet ende nidechede,</l>
<l>Terde ypocrisie mede,</l>
<l>Ende dat vierde es mes<hi rend="italic">pr</hi>ake.</l>
<l n="1520">                Nu hord van smeken haer sake.</l>
<l>Si smeken, om datmen mildelike sal</l>
<l>Hem geven, daer omme overal</l>
<l><pb n="3,302"/> Si haten weder, alsmen ontseget</l>
<l>Hem, ende enen andren weget.</l>
<l n="1525">                Si sijn ypocriten, om dat sy</l>
<l>Elken selen behagen daerbi;</l>
<l>                Mesprekers, omdat si hem loven,</l>
<l>Ende setten hem selven altoes boven,</l>
<l>Ende andere lachterense in allen tide,</l>
<l n="1530">Om te verleiden die simpel lide.</l>
<l>Dese sijn sonder devotie twaren,</l>
<l>Ende sonder exempel der martelaren.</l>
<l>Nochtan selen si spreken starke,</l>
<l>Ende an hem trecken, als ic merke,</l>
<l n="1535">Die prinsen van der kerken saen,</l>
<l>Ende selen aftrecken, sonder waen,</l>
<l>Den gewarigen herde sine atente,</l>
<l>Ende waer si mogen sijn sacramente.</l>
<l>                Si selen an gripen der armer goet,</l>
<l n="1540">Wanen dat oec comen moet,</l>
<l>Der sieker, ende der onsaliger mede.</l>
<l>Si selen trecken altoes ter stede</l>
<l>Daer vele volx vergadert es,</l>
<l>Ende an hem trecken, sijt seker des.</l>
<l n="1545">                Si selen der manne wive leren,</l>
<l>Dat si haren man ontkeren,</l>
<l><pb n="3,303"/> Ende bedriegen; al eest gestolen,</l>
<l>Dat sijt hem geven verholen.</l>
<l>                Si selen onge<hi rend="italic">n</hi>oemde dingen,</l>
<l n="1550">Ende qualike bejaecht, te gader bringen,</l>
<l>Hoet es bejaecht: "Gevet ons nu,</l>
<l>Ende wi selen bidden vor u."</l>
<l>                Wacht die dit aldus nemen,</l>
<l>Ende der onsaliger dinc getemen!</l>
<l n="1555">Eest van morde, eest geroeft,</l>
<l>Eest gestolen, eest onthoeft,</l>
<l>Eest van perseme, eest ontcrecht,</l>
<l>Eest van voercope oec echt,</l>
<l>Eest van goede te dage geset,</l>
<l n="1560">Eest van overspele oec met,</l>
<l><pb n="3,304"/> Eest keefdoem, of versworen,</l>
<l>Ofte dade een der kerken toren,</l>
<l>Dat waer jegen tsacrament,</l>
<l>Eest ongelove oec omtrent,</l>
<l n="1565">Eest coman, die valsch jaget,</l>
<l>Eest ridder, die niemen verdraget,</l>
<l>Eest here, die loes es ende tyran,</l>
<l>Eest een die es inden ban,</l>
<l>Eest van valscheiden quaet,</l>
<l n="1570">Eest van alder quader daet,</l>
<l>Eest van verraetnesse ende van stride,</l>
<l>Eest van hate, eest van nide,</l>
<l>Eest van wiven luxurieus,</l>
<l>Ende haren manne niet sijn preus,</l>
<l n="1575">Eest van valscen orconden,</l>
<l>Eest van dorperliken sonden,</l>
<l>Die jegen naturen sijn gedaen,</l>
<l>Die ic niet wil doen verstaen,</l>
<l>Al leefde een oec jegen die wet,</l>
<l n="1580">In wat sonden hi es besmet,</l>
<l>Mach hi geven, so es hi quite</l>
<l>Gewijst van hem daer met vlite.</l>
<l>Om des duvels verledenesse,</l>
<l>Ende der sonden soetenesse,</l>
<l n="1585">Ende om een blide leven te leiden,</l>
<l>So maken si .i. cort gereiden</l>
<l><pb n="3,305"/> Der zielen ter verdoemenesse.</l>
<l>Dit sijn ongewarege lessen,</l>
<l>Elken diere met omme gaet,</l>
<l n="1590">Dien dus bedrieget dat aflaet."</l>
</div>
<div type="subchapter"><head type="subchapter">Hoe daer die liede te hem selven comen, ende werdens geware. .xx. </head>
<l>"Do<hi rend="italic">e</hi> saelt bequame hem wesen al</l>
<l>Wanen dat oec comen sal,</l>
<l>Ende tfolc sal van dage te dage</l>
<l>Quader werden alle <hi rend="italic">sla</hi>[. .]ge,</l>
<l n="1595">Ende hard ende trege, hoe soet gaet.</l>
<l>Ende alst van desen dinc, verstaet,</l>
<l>Ende geproeft heeft gereit</l>
<l>Die verleidinge, entie quaetheit,</l>
<l>Sone selen si dan nemmere geven.</l>
<l n="1600">Ende alst geven es achterbleven,</l>
<l>Sel[<hi rend="italic">e</hi>]n si hongerech sonder waen</l>
<l>Vore der lude huse gaen,</l>
<l>Alse dovende honde geopenbart,</l>
<l>Die ogen hangende nederward,</l>
<l n="1605">Ende oetmoedich, dat verstaet,</l>
<l>Nader tortelduven beraet,</l>
<l>Ende dit selense al doen om dat:</l>
<l>Om broets dan teten sat.</l>
<l><pb n="3,306"/>                 Dan sal tfolc roepen vort,</l>
<l n="1610">Ende tot hem secgen dese wort:</l>
<l>Wee u, onsalige kinder der droefheit,</l>
<l>Die werelt die heeft u verleit;</l>
<l>Die viant die heeft u gebreidelt,</l>
<l>Ende u vleesch in luxurien gestelt!</l>
<l n="1615">U herte die was sonder smake,</l>
<l>Ende u gedochte in alle sake</l>
<l>Was ledech, ende idel met,</l>
<l>U ogen waren hier in geset,</l>
<l>U lichaem weldich in alre wise,</l>
<l n="1620">Van goeden dranke, van goeder spise,</l>
<l>Die si altoes begeren na das,</l>
<l>U voete snel, waer soet was,</l>
<l>Te lopen ter quaetheit.</l>
<l>Gedinct, dat gi om salicheit</l>
<l n="1625">Die ordine had ontfaen,</l>
<l>Ende gi daer jegen hebt gedaen.</l>
<l>Vor salicheit, coesdi nidecheit,</l>
<l>Ende vor armheide, rijcheit,</l>
<l>Ende vor simpelhede, mogenthede,</l>
<l n="1630">Vore devoceleke smekinge mede,</l>
<l>Vore heylicheit, ypocrisie,</l>
<l>Vore bedeleren, hoverdie,</l>
<l>Vore lereren, ongestadichede,</l>
<l>Vore martelaren, weldichede,</l>
<l n="1635"><pb n="3,307"/> Vore confessore, winnende sake,</l>
<l>Vore genadicheit, mesprake,</l>
<l>Vore religieus[-], vrecheit,</l>
<l>Vore oetmoedich[-], ophevenheit,</l>
<l>Vore salicheide, hartheide,</l>
<l n="1640">Vore suetecheit, beclagers mede,</l>
<l>Vor gemackelijcheit, persecutie quade,</l>
<l>Vor ontfermenesse, ongenade,</l>
<l>Vore die minne gods, die werelt,</l>
<l>Vor <hi rend="italic">t</hi>e[<hi rend="italic">m</hi>]pere der sonden, met: gewelt,</l>
<l n="1645">Ordineren des gemaecs,</l>
<l>Die alle dinge na die saecs,</l>
<l>Verswelgere alre spisen,</l>
<l>Begeren in vele wisen</l>
<l>Alre eren, ende wachtere,</l>
<l n="1650">Verhelere van allen lachtere,</l>
<l>Mogende ende nidech mede,</l>
<l>Ane gripere der ongestadechede,</l>
<l>Predicaren der behaechlijchede,</l>
<l>Ende ave treckere der rijchede,</l>
<l n="1655">Ende wech werpers d<hi rend="italic">er</hi> arme goet,</l>
<l>Ende raetgevers der prinsen groet,</l>
<l><pb n="3,308"/> Mumeringe der groter heren,</l>
<l>Verleidere, der wive onteren,</l>
<l>Ende sayeren der tweste mede,</l>
<l n="1660">Ende huse stichters in groter stede,</l>
<l>Opgaende tot in die locht.</l>
<l>Ende als gi niet hoger en mocht</l>
<l>Opward clemmen, sidi gevallen,</l>
<l>O[<hi rend="italic">n</hi>]gesiens oec hem allen,</l>
<l n="1665">Also alse Symon Magus dede,</l>
<l>Die[<hi rend="italic">n</hi>] bider bede sapostels mede</l>
<l>Onse here dede vallen, ende breken daer</l>
<l>Sine bene[. .], ende plaechde swaer.</l>
<l>                Dus sal u orden achtergaen,</l>
<l n="1670">Om u verleidenesse sonder waen,</l>
<l>Ende om u quaetheide, secge wi.</l>
<l>Gaet, lere<hi rend="italic">r</hi> der quaetheit, gi,</l>
<l>Ende vadere der verkeertheide,</l>
<l>Ende kindere oec der scalcheide,</l>
<l n="1675">Die leringe van uwen wegen nu</l>
<l>En wille wi nemmer, dat secge wi u.</l>
<l>Aldus so ward te niewete, daer,</l>
<l>Na mijn verstaen, al openbaer[.]."</l>
</div>
<div type="subchapter"><head type="subchapter"><pb n="3,309"/> <hi rend="bold">Ene prophecie vanden leken, hoe si die papen selen dwingen. .xxi. </hi></head>
<l>Noch seit vort dese joncfrouwe:</l>
<l n="1680">Daerna sal noch meren rouwe</l>
<l>In die werelt oec gescien.</l>
<l>Dan comt die clage vort mettien</l>
<l>Toten oversten rechter mede,</l>
<l>Die dese clage ontfaet ter stede,</l>
<l n="1685">Ende recht over hem met gerechte,</l>
<l>Ende sint sine plage, sonder gevecht,</l>
<l>Op die quade, die sonden leren</l>
<l>Dat leke volc, ende verkeren</l>
<l>Haer leren in die onsuverhede.</l>
<l n="1690">Dus sent onse here tyranne gerede,</l>
<l>Die haer onvriende ende viande sijn,</l>
<l>Ende laetse regneren enen termijn.</l>
<l>                Ende aldus beginnense dat spreken:</l>
<l>Hoe lange sele wi dese treken</l>
<l n="1695">Gedogen, van desen o<hi rend="italic">m</hi>gripenden dieren,</l>
<l>Die hier gaen in wolfs manieren.</l>
<l>Doe wi a<hi rend="italic">v</hi>e, het es tijt,</l>
<l>Haer mogetheit e<hi rend="italic">nde</hi> haer abijt.</l>
<l>Si souden ons geven medicine,</l>
<l n="1700">Ende si geven ons discipline,</l>
<l>Bedi si hebben macht gerede</l>
<l>Te binden, ende tabsolveren bede,</l>
<l><pb n="3,310"/> Ende hier om alse wrede diere</l>
<l>Werden<hi rend="italic">wi</hi> bestrict in dese maniere.</l>
<l n="1705">Haer ondaet es op ons gevallen,</l>
<l>Ende die kerke es met allen</l>
<l>Bi hem verdroecht: want si vor das</l>
<l>Niet en seiden dat recht was,</l>
<l>Ende die wet si oec strueren.</l>
<l n="1710">Ende aldus die wolve verteren,</l>
<l>Ende met overate verslinden.</l>
<l>Van overspele si hem onderwinden,</l>
<l>Ende bringen d<hi rend="italic">aer</hi>[.] toe vele met.</l>
<l>Si jude<hi rend="italic">cer</hi>en ons buter wet.</l>
<l n="1715">Si sijn rovers vander kerke,</l>
<l>Ende versmoren, alsict merke,</l>
<l>Met hare vrecheit gerede.</l>
<l>Ende met haren ambachte mede</l>
<l>Maken se ons arm, ende vremde.</l>
<l n="1720">Gine hebt des gene sceemde</l>
<l>Dat gi u ende ons verslent</l>
<l>Ende ter ongenadeger cokenen sent.</l>
<l>                Daeromme met rechte so sele wi</l>
<l>Metten vonnesse gods judiceerdi,</l>
<l n="1725">Ende selense deylen; want sy sijn</l>
<l>Verleiders meer, dan lerers fijn.</l>
<l><pb n="3,311"/> Ende dit laet ons eer anevaen,</l>
<l>Dat wi niet vervaren saen,</l>
<l>Want gaen si aldus vord sonder</l>
<l n="1730">Bedwanc, si selen hebben onder</l>
<l>Alle riken, ende distenberen.</l>
<l>Segwi nu dus desen heren,</l>
<l>Datsi na haren rechten abijt,</l>
<l>Ende na haer regle leven ter tijt,</l>
<l n="1735">Ende haren dienst alsoe doen,</l>
<l>Na diergelike daer vore ploen</l>
<l>Die oude vader, die stichte dat,</l>
<l>Oft gaet van ons nu ter stat.</l>
<l>Ende dat gi hebt, dat lati hier,</l>
<l n="1740">Al haddi geweest noch also fier.</l>
<l>                Dit steet al in Scivias,</l>
<l>In een boec, sijt seker das,</l>
<l>Dat Huldegard verhoellijc maecte.</l>
<l>In weet, hoe icker toe geraecte,</l>
<l n="1745">Ter dinc die dus heeft verholen</l>
<l>So lange geweest, ende verstolen.</l>
<l>Maer ic wanet mi god toe sinde,</l>
<l>Om dat nu es biden inde</l>
<l>Dat dese dinge selen gescien,</l>
<l n="1750">Want Daniel seget van dien,</l>
<l>Ende oec seget mede Sente Jan,</l>
<l>Dat cortelike sal comen an.</l>
</div>
<div type="subchapter"><head type="subchapter"><pb n="3,312"/> <hi rend="bold">Hoe die leke die ordenen selen berechten. .xxii. </hi></head>
<l>"Al deser gelike, ende vele meer</l>
<l>Dan ic nu seide eer,</l>
<l n="1755">Vand<hi rend="italic">en</hi> godlik<hi rend="italic">en</hi> verholenliken rechten,</l>
<l>Selensi dit also verplechten,</l>
<l>Ende met scarpeliker meningen mede</l>
<l>Selense hem dat opwerpen[.] gerede.</l>
<l>Wine willen niet dat gi nu</l>
<l n="1760">Selt regneren, dat secge wi u,</l>
<l>Over ons, met uwen lande,</l>
<l>Met beemden, met boschen menigerhande,</l>
<l>Noch met genen eertscen goede,</l>
<l>Noch gene dinge hebben in u hoede,</l>
<l n="1765">Daer wi prinsen af souden wesen,</l>
<l>Ende met rechte geset vordesen.</l>
<l>                Ende hoe soude dat getemen u,</l>
<l>Dat gi met uwer crunen nu,</l>
<l>Ende met uwer casulen ende uwer stolen,</l>
<l n="1770">Meer ridders sout hebben tuwer scolen,</l>
<l>Ende wapene mede, dan wi doen,</l>
<l>Gi hebt des lange genoech geploen.</l>
<l><pb n="3,313"/> Hens niet bequamelijc, sijt gewes,</l>
<l>Dat een clerc ridder es,</l>
<l n="1775">Ende dat .i. ridder oec clerc sij.</l>
<l>Daerom ontrecke wi hem daerbi</l>
<l>Datsi met redenen hebben, niet,</l>
<l>Maer met onrechte, alse gi siet.</l>
<l>Besie wi er<hi rend="italic">enst</hi>elike daer nare</l>
<l n="1780">Met discrecien, ende nemen ware,</l>
<l>Wat dat hem geoffert es</l>
<l>Vore die ziele, sijt seker des.</l>
<l>Dat sele wi hem laten gereet,</l>
<l>Want dan es geen roef, god weet.</l>
<l n="1785">                Dalmachtige god besciet allene</l>
<l>Hemelsche rijcheit algemene,</l>
<l>Maer engene eertsce dinge</l>
<l>En horen te hem sonderlinge,</l>
<l>Maer die werelike liede selent al</l>
<l n="1790">E<hi rend="italic">r</hi>tsce goet hebben, groet ende smal,</l>
<l>Ende die geestelike liede, dat hem hort</l>
<l>Toe van geestelijcheiden vort,</l>
<l>Salmen hem dan laten geheel,</l>
<l>So dat niement des anders deel</l>
<l n="1795">Met rove, noch met genen sticken</l>
<l>Vort ne sal dat m<hi rend="italic">ere</hi> ontplicke[<hi rend="italic">n</hi>];</l>
<l>Want, en seide niet, no ne geboet,</l>
<l>Datmen geven soude albloet</l>
<l><pb n="3,314"/> Den enen sone: mantel ende roc,</l>
<l n="1800">Ende dander naect bleve alse .i. stoc,</l>
<l>Maer hi geboet den enen geven</l>
<l>Den mantel, ende den roc daerneven</l>
<l>Den andren, dat verstaet.</l>
<l>Des gelijcs wille wi dat gaet.</l>
<l n="1805">                Den mantel sel den leken bliven,</l>
<l>Om die breetheit, als wi scriven,</l>
<l>Want si die werelt wijt oec souden</l>
<l>Berichten, ende haer kinder houden.</l>
<l>Daerom hort hem die mantel te dele,</l>
<l n="1810">Omdatsi te doen hebben vele.</l>
<l>                Ende den roc den geesteliken lieden,</l>
<l>Daer wi haer noetdorfte bi bedieden,</l>
<l>So dat si niet en gebreken.</l>
<l>Daerom besie wi sekerleken,</l>
<l n="1815">Ende deylen alle die dinge saen</l>
<l>Gereckelec, na onsen waen.</l>
<l>Alsoe, so waer dat .i. mantel es,</l>
<l>Ende een roc mede, sijt seker des,</l>
<l>Onder geestelike liede werden vonden,</l>
<l n="1820">Dat wi den mantel nemen ter stonden,</l>
<l>Ende gevene dies heeft te doene.</l>
<l>Dits die wet der religioene."</l>
</div>
<div type="subchapter"><head type="subchapter">Hoe si te genaden selen comen. .xxiij. </head>
<l>"Nu alse die tijt daer steet,</l>
<l>Ende die leke sijn dus wreet</l>
<l n="1825"><pb n="3,315"/> Op die clerke ende op die papen,</l>
<l>Ende hem nemen willen haer wapen</l>
<l>Ende haer heerscap ende haer goet,</l>
<l>So selen sijt met groter stoet</l>
<l>Willen weren, entie biscops mede</l>
<l n="1830">Selen hem setten daer jegen gerede,</l>
<l>Om dit met hem te wederstane.</l>
<l>Maer alse hem die noet comt ane,</l>
<l>Datsi met vechten, no met banne,</l>
<l>Noch met absolveerne genen manne,</l>
<l n="1835">Noch met smeken, connen ontgaen,</l>
<l>Noch met driegene, sonder waen,</l>
<l>Noch niet en connen wederstaen,</l>
<l>Dan comen si te hem selven saen,</l>
<l>Ende geven hem oetmoedich daer</l>
<l n="1840">Van alre mesdaet openbaer,</l>
<l>Al wenende, ende al clagende mede,</l>
<l>Secgen si dese word ter stede,</l>
<l>Omdatwi den aelmachtigen god</l>
<l>In onse orden niet sijn gebod,</l>
<l n="1845">Noch in onse officie met,</l>
<l>Hierom so si wi ontset,</l>
<l>Ende om dat, soe es comen swaer</l>
<l>Dese confuse nu openbar,</l>
<l>Ende sijn verdruct, vanden genen</l>
<l n="1850">Die wi verdrucken souden altenen,</l>
<l>Ende gereckelijc met gods vonnesse</l>
<l>So si wi comen in dese messe.</l>
<l><pb n="3,316"/> Ende met rechte wi dit dogen,</l>
<l>Want alle die werelt vermogen</l>
<l n="1855">Was onder onse roede vor desen,</l>
<l>Gelijc dat wi souden hebben gewesen</l>
<l>Onder goeds rode, godweet,</l>
<l>Ende om dat, so dadewi gereet</l>
<l>Alsoe vleeschelike sonde saen,</l>
<l n="1860">Ons en dorste niemen wederstaen,</l>
<l>Noch argueren van onser daet.</l>
<l>Ende om dat wi dan, dat verstaet,</l>
<l>Met onsen besmetten handen onrene</l>
<l>Tons Heren dienste gingen gemene.</l>
<l n="1865">Om dit, soe sijn onse viande nu</l>
<l>Ons heren worden, secgic u.</l>
<l>                Ende dan selen minste ende meeste,</l>
<l>Ende alle clerke, alsict vereeste,</l>
<l>Geordineert ward oec dan,</l>
<l n="1870">Ende haer noetdorste hebben vortan,</l>
<l>Ende also, dat in haer offerande daer,</l>
<l>Ende in haer visitasie vorwaer</l>
<l>En geen gebrec en sal wesen,</l>
<l>Ende dat hem gebrect vord van desen,</l>
<l n="1875">Selen die leke berechten al.</l>
<l>                Ende in desen tiden vort, so sal</l>
<l>Alle dese dinge in werelijchede,</l>
<l>Ende oec mede in geestelijchede,</l>
<l>Gelijc in der irster uren gereet</l>
<l n="1880">Des dages beginnen, godweet,</l>
<l>Ende daerna vord ter derder uren</l>
<l>So sal dit werc volmaect besuren.</l>
<l><pb n="3,317"/> Ende also in die seste vort</l>
<l>Werdet volmaect dat daer toe hort.</l>
<l n="1885">                Ende alle die grade vanden lieden,</l>
<l>Die na dese seste ure bedieden,</l>
<l>Selen verwandelen daerna saen,</l>
<l>Ende ander maniere dan a<hi rend="italic">n</hi>egaen,</l>
<l>Dan die sij nu hebben in scine,</l>
<l n="1890">Ende alsoe oec, dat elke ordine,</l>
<l>Na haer recht ende haren staet na das,</l>
<l>Daer si op gemaect was,</l>
<l>Gereckelyc houden selen na desen,</l>
<l>Ende daer met selense vri wesen."</l>
<l n="1895">Hier gaet uut dat irste wee,</l>
<l>Dier noch te comen staet twee.</l>
</div>
<div type="subchapter"><head type="subchapter">Hoe die structie vanden papen weder gewroken sal werden. .xxiiij. </head>
<l>"Ende alse dit algader es gesciet,</l>
<l>Also alsmen anden leu siet,</l>
<l><pb n="3,318"/> In dat boec <hi rend="italic">van</hi> Sci<hi rend="italic">v</hi>ias,</l>
<l n="1900">Dattie leu hard ende starc was</l>
<l>Boven ander diere, om dat,</l>
<l>So selen die liede daer ter stat,</l>
<l>Overmids die vrese van gode,</l>
<l>Ende niet van en genen gebode,</l>
<l n="1905">Wrede stride selen beginnen,</l>
<l>Ende werden vele groter onminnen,</l>
<l>Ende menich sal dan comen ter doet,</l>
<l>Ende vele stede in groter noet,</l>
<l>Ende gebroken werden daernaer."</l>
<l n="1910">                Aldus seit Huldegard overwaer:</l>
<l>"Gelijc dattie man met siere cracht</l>
<l>Dat weke wijf heeft onderbracht,</l>
<l>Also selc es die leu, die fiere,</l>
<l>Dat hi verwint al ander diere,</l>
<l n="1915">Ende also gelike die wreetheit sal</l>
<l>Van elken manne over al:</l>
<l>Deen opten andren, wesen dan;</l>
<l>Met wat quaetheiden dat hi can</l>
<l>Sal deen den andren also verteren,</l>
<l n="1920">Bider verhoellen vonnessen ons heren.</l>
<l>So wonderlijc sal dit gescien,</l>
<l>Ende so haestelike, so onversien,</l>
<l>Dat gene goede en can geweren,</l>
<l>Deen en sal den andren deren."</l>
</div>
<div type="subchapter"><head type="subchapter">Hoe weder die heylige kerke ward gemeerrent. .xxv. </head>
<l n="1925">"Alse dus die liede sijn beseert,</l>
<l>Ende van desen groten stride gepurgeert,</l>
<l><pb n="3,319"/> So selense in een verdriet slaen,</l>
<l>Datsi so vele hebben gedaen</l>
<l>Manslachte ende quader dinge.</l>
<l n="1930">Daerna selensi sonderlinge</l>
<l>Die kerke eren, ende stichten mede,</l>
<l>Ende dit anegripen met ernstichede,</l>
<l>Overmids die vrese van gode,</l>
<l>So selensi geven, om desen node,</l>
<l n="1935">Meer goeds dan nie te voren</l>
<l>Die kerke. Dan salmen horen</l>
<l>In dien dagen, dat met rechte</l>
<l>Bruut sal heten van allen geslechte,</l>
<l>Ende sal regneren met hoecheit groet,</l>
<l n="1940">Die te voren, vor dese noet,</l>
<l>Keeskint was metten lieden.</l>
<l>Dan selense nu weder mieden,</l>
<l>Ende die structien selen onwerd wesen,</l>
<l>So moede selensi sijn van desen,</l>
<l n="1945">Oftmens nembermeer soude getellen.</l>
<l>                Ende dan sel<hi rend="italic">c</hi> neuwe ordinantie mede,</l>
<l>Van payse ende van gerechtechede</l>
<l>Sal toe comen, dat daer af sal</l>
<l>Wonderen sere der werelt al,</l>
<l n="1950">So dat si secgen selen dan:</l>
<l>Dat nie en sach noch kinde man</l>
<l>Dat sonech pays ward gesien.</l>
<l>                Ende die pays, die oec vor dien,</l>
<l><pb n="3,320"/> In den tijt dat god vorwaer</l>
<l n="1955">Geboren ward, die werdet daer</l>
<l>In dien tiden voluut algader,</l>
<l>Biden here den oversten vader,</l>
<l>Want starke crachte selen opstaen,</l>
<l>In grote prophecien, sonder waen,</l>
<l n="1960">Ende alle gerechtechede met</l>
<l>Ward in wijf, in man geset,</l>
<l>Ende in haer kindere overal,</l>
<l>Al kerstenheit dore, breet ende smal.</l>
<l>Dits een tijt van salicheiden,</l>
<l n="1965">Ay, here, laet ons des gebeiden!"</l>
</div>
<div type="subchapter"><head type="subchapter">Hoe die sarrasine den pays nemen, ende optie kerstine comen. .xxvi. </head>
<l>"Na desen pays, die nu ter ure</l>
<l>Was al die werelt dure,</l>
<l>Soe sal al<hi rend="italic">s</hi>e grote [<hi rend="italic">vrese</hi>] comen</l>
<l>Alse vore nie was vernomen,</l>
<l n="1970">Want, alse die liede hier in sijn</l>
<l>In desen pays, in desen termijn,</l>
<l>Sone selense gene vrese ontsien,</l>
<l>Dat hem mach nemmermere <hi rend="italic">ge</hi>scien.</l>
<l>                Daerna selen ander dage in desen</l>
<l n="1975">Comen, die so vol selen wesen,</l>
<l>Van allen rouwe boven al,</l>
<l>Ende daer men op wenen sal,</l>
<l>Met jammerliker stemme mede.</l>
<l>Die propheten der minscelijchede,</l>
<l n="1980"><pb n="3,321"/> Om die vrese der destructien daer,</l>
<l>Selense die doet begeren vorwaer,</l>
<l>Ende selen secgen, dor desen toren:</l>
<l>"Wach! dor wat si wi ge<hi rend="italic">b</hi>oren."</l>
<l>Si selen begeren daer met allen,</l>
<l n="1985">Dattie berge op hem vallen.</l>
<l>Ende den rouwe alre rouwichede,</l>
<l>Ende die felheit alre felhede</l>
<l>Bedecke nu hier ter stont</l>
<l>Ende alle dage sal dan cont</l>
<l n="1990">Manslacht werden, ende ongerechtheit.</l>
<l>Dat salmen vor niet tellen gereit.</l>
<l>                Ende dit selen heydinen bestaen,</l>
<l>Alsic u sal secgen saen.</l>
<l>Want, alse die heydinen weten dat,</l>
<l n="1995">Dat dese pays dus es gesat,</l>
<l>Daer ic hier te voren af seide,</l>
<l>(Dit was .i. seker wareide),</l>
<l>Ende si weten dat dus staet,</l>
<l>Datmen daer in den lande gaet</l>
<l n="2000">Sonder wapene, ende sonder vresen,</l>
<l>Hebbensi dus gesproken te desen:</l>
<l>"Die kerstine wille wi gaen doden saen nu,</l>
<l>Met onsen wapen<hi rend="italic">en</hi>, secgic u,</l>
<l>Want si sonder wapene sijn,</l>
<l n="2005">Ende sonder cracht mede, in scijn."</l>
<l><pb n="3,322"/> Ende aldus selense die kerstine dan,</l>
<l>Met morde, met rove striden an,</l>
<l>Ende selent strueren harde sere,</l>
<l>Ende onderdoen menigen here,</l>
<l n="2010">Ende vele conincrike winnen,</l>
<l>Ende strueren die stede oec daer binnen."</l>
<l>Dit sal doen die rouwe <hi rend="italic">f</hi>ijn,</l>
<l>Die ic vore maecte in scijn.</l>
</div>
<div type="subchapter"><head type="subchapter">Hoe die keysere van Rome haer macht selen verliesen. .xxvij. </head>
<l>In desen tiden dat dit es,</l>
<l n="2015">Selen den keyser oec na des</l>
<l>Sine machte werden genomen,</l>
<l>Ende afgeworpen, hebbic vernomen,</l>
<l>Sine hoecheit, ende sal nedervallen,</l>
<l>Ende alsoe dat keyserike met allen</l>
<l n="2020">In vele hande sal comen mede,</l>
<l>Overmids die verhoelne godlijchede,</l>
<l>Ende overmids haer quade treken</l>
<l>So dat bina sal al gebreken</l>
<l>Dat keyserike na dien tijt.</l>
<l n="2025">Want onnutte van seden, seker sijt,</l>
<l>In allen dingen onbequame,</l>
<l>Daeromme es nieman die getame</l>
<l>Hem te eerne, van alden lieden.</l>
<l>                Coninge ende Prinsen, van vele maysnieden,</l>
<l n="2030">Alse tkeyserike es onder gedaen,</l>
<l>Selen siere oec af sceden saen,</l>
<l><pb n="3,323"/> Ende aldus werdet gedispergeert,</l>
<l>Want dat nieman te werne begert.</l>
<l>                Dus sach yegewelc vorwaer</l>
<l n="2035">Enen coninc maken daernaer,</l>
<l>Dien si onderhorech selen wesen,</l>
<l>Ende dan selensi secgen na desen:</l>
<l>Dattie groetheit van rome,</l>
<l>Ende hare keysere, alsict gome,</l>
<l n="2040">Meer gebordent waren te voren</l>
<l>Dan hem eerlijc was in horen.</l>
<l>                Ende alse dese keyserlike crone</l>
<l>In dere manieren aldus onscone</l>
<l>Gesceden es, so <hi rend="italic">d</hi>a<hi rend="italic">t</hi> si niet</l>
<l n="2045">Vercomen mach, wats gesciet,</l>
<l>Dan selen deylande sceden algader</l>
<l>Vanden paus, den eertscen vader,</l>
<l>Want bedie no prinse allene,</l>
<l>Noch ander liede oec en gene,</l>
<l n="2050">Alse wel geestelijc liede, hoe soet gaet,</l>
<l>Alse werelijc liede, dat verstaet,</l>
<l>Want sine selen dinc ne gene</l>
<l>Van religioene vinden gemene</l>
<l>Inden paus, van doechdelijcheden,</l>
<l n="2055">Dan girech[-] ende ongerechticheden.</l>
<l><pb n="3,324"/> Dan selense ander meester maken,</l>
<l>Ende arts<hi rend="italic">bisscop</hi>scepe om dese saken,</l>
<l>In andren namen, in menigerhande rike,</l>
<l>Die vord dragen ende selen wiken,</l>
<l n="2060">Ende also, dat die paus tien tide[.]</l>
<l>Verloes sine macht wide ende side[.],</l>
<l>Dat hi cume Rome behout,</l>
<l>Met lettel lants, van cleinre gewout.</l>
<l>Ende dat sal comen met striden toe</l>
<l n="2065">In enen dele, ende som alsoe</l>
<l>Met gemeinen rade mede,</l>
<l>Van geestelijcheide ende van werelijchede,</l>
<l>Diet ordineren selen ende vorsien.</l>
<l>Ende elc prinse die sal nadien</l>
<l n="2070">Sijn rike regeren ende sine liede,</l>
<l>Also dat yegewelc tien tiede,</l>
<l>Meestre ende aertscebiscop met,</l>
<l>Tvolc berechten na die wet,</l>
<l>Ende ter gerechticheit ward leren,</l>
<l n="2075">So dat si niet weder keren</l>
<l>Ter quaetheit, ende ter trecheit swaer,</l>
<l>Die si vore hadden daer."</l>
</div>
<div type="subchapter"><head type="subchapter">Hoe hem elc minsce castien sal biden andren. .xxviij. </head>
<l>"Rechte als dit dus es gesciet,</l>
<l>So sal die felheit hebben verdriet,</l>
<l n="2080"><pb n="3,325"/> Omdat si aldus gecranct es.</l>
<l>Ende onderwilen, sijt seker des,</l>
<l>Proeft si haer dan op te stane,</l>
<l>Maer die gerechticheit in haren gane</l>
<l>Wedersteet algader dese dinge,</l>
<l n="2085">So dattie liede, sonderlinge</l>
<l>In dien dagen, ter ouder gewone,</l>
<l>Ende ter o<hi rend="italic">u</hi>der leringe in allen doene</l>
<l>Vanden andren, die voren waren</l>
<l>Alse in ere [..]werden, sijn toe gevare[<hi rend="italic">n</hi>],</l>
<l n="2090">Ende andie keerden ende die ho<hi rend="italic">u</hi>de[<hi rend="italic">n</hi>];</l>
<l>Ende doen yegewelc coninc bo<hi rend="italic">u</hi>de,</l>
<l>Ende prinsen, ende biscope met,</l>
<l>Hebbensi hem daer toe geset,</l>
<l>Datsi hem castien daer</l>
<l n="2095">Biden andren so openbaer.</l>
<l>                Want alse die ander sagen leren</l>
<l>Gerechticheit ende leven met eren,</l>
<l>Doen nam yegewelc daer omtrent</l>
<l>Anden andren castiement,</l>
<l n="2100">So dat elken scande dochte</l>
<l>Die also niet leven mochte.</l>
<l>                Ende alsi dus ane hebben genomen</l>
<l>Die doget, so sal weder comen</l>
<l><pb n="3,326"/> Die locht te haer selven opter stat,</l>
<l n="2105">Ende sal soete wesen na dat,</l>
<l>Ende die vrucht bequame dan</l>
<l>Die de eerde sal bringen vordan,</l>
<l>Entie liede starc ende gesont.</l>
<l>                In dien tiden oec terstont</l>
<l n="2110">Selen vele propheten sijn,</l>
<l>Ende vroede liede vele in scijn,</l>
<l>Ja alsoe, dattie verholenhede</l>
<l>Vanden prophetien ter stede,</l>
<l>Ende vander vroeder scrifturen aldaer,</l>
<l n="2115">Te vollen werden openbaer,</l>
<l>Ende haer sonen ende haer dochtere mede</l>
<l>Selen daer propheteren gerede,</l>
<l>Ende dat in selker reinichede,</l>
<l>Ende in selke[<hi rend="italic">r</hi>] gewarichede,</l>
<l n="2120">So dattie lucht in hem ne can</l>
<l>Niet ne can bespotten vortan.</l>
<l>                Ende in al selken geest vorwaer</l>
<l>Selen dan propheteren daer,</l>
<l>Gelijc dat gods propheten daden</l>
<l n="2125">Wilen eer bi gods genaden,</l>
<l>Ende in dier gelike oec mere</l>
<l>Dattie apostelen daden ere,</l>
<l>In hare manieren, alsict las,</l>
<l>Selen si leren daer na das,</l>
<l n="2130">Wies leringe dat boven ginc</l>
<l>In den verstane al eertsce dinc."</l>
</div>
<div type="subchapter"><head type="subchapter"><pb n="3,327"/> <hi rend="bold">Hoe die quaetheit entie felheit daerna striden jegen gerechticheit. .xxix. </hi></head>
<l>"Nu oec binnen desen tiden,</l>
<l>Dattie liede dus verbliden,</l>
<l>So comen vord so vele heresien,</l>
<l n="2135">Ende so vele quader dorpernien,</l>
<l>Met andren quade wallet vord,</l>
<l>So datmen dan vander gebord</l>
<l>Van Antkerste bediet ende seit</l>
<l>Dat hi comen es gereit.</l>
<l n="2140">Ende die liede tien tiden weder</l>
<l>Selen secgen op ende neder</l>
<l>Dat selke mesquame vor das</l>
<l>Bi haren tiden nie en was,</l>
<l>Ende noch oec alselke [<hi rend="italic">on</hi>]reinichede</l>
<l n="2145">Daer vore den tijt niet was mede,</l>
<l>Alse in haren tiden openbart,</l>
<l>Datmen versteet biden verkine sward,</l>
<l>In den boec van Ci<hi rend="italic">v</hi>ias,</l>
<l>Alsoe alsict hier vore las.</l>
<l n="2150">                Ende alse onder tiden gerechtichede</l>
<l>Regneert, so comt nidechede,</l>
<l>Ende vecht daer jegen, ende brinct onder.</l>
<l>Ende also nidecheit dusdaen wonder</l>
<l>Driven wilt, met hare quaethede,</l>
<l n="2155">So sal dan comen gerechtichede,</l>
<l><pb n="3,328"/> Ende salse altemale verweren,</l>
<l>Ende daerna alle confuderen;</l>
<l>Alsoe dattie werelt nie</l>
<l>In sonegen stote quam als die,</l>
<l n="2160">Ende vord salsi altenen wesen</l>
<l>Op gedaen oec na desen."</l>
<l>                Tote hier sijn nu vortbracht</l>
<l>Huldegard word bi mire cracht,</l>
<l>Van vif tiden, tot hier volcomen,</l>
<l n="2165">Die uut .ij. boeken sijn genomen;</l>
<l>Uten boeken van haren Divinen,</l>
<l>Daer ic mi sere om moeste pinen,</l>
<l>Ende uten boeke Ci<hi rend="italic">v</hi>ias,</l>
<l>Dat oec swaer tonbindene was.</l>
<l n="2170">Nu es daer een derde boec met</l>
<l>Daer haer epistelen sijn in geset,</l>
<l>Daer ic oec af scriven sal</l>
<l>Datmi orberlike donket al.</l>
<l>Nochtan saelt mi swaer wesen,</l>
<l n="2175">Want hets onbestuer int lesen.</l>
</div>
<div type="subchapter"><head type="subchapter">Huldegards prophecien ute haren epistelen. .xxx. </head>
<l>Si seget aldus in haer epistelen,</l>
<l>Daermen vele uut mach tellen</l>
<l>Dat Christus tijt, een manlijc tijt</l>
<l>Geheten es, des seker sijt,</l>
<l n="2180"><pb n="3,329"/> Want lange jare durende was</l>
<l>Die tijt in starcheit, sijt seker das.</l>
<l>Daerna die manlijcheit hard</l>
<l>Van hare starcheit geworpen wa<hi rend="italic">rd</hi>,</l>
<l>Ende nederginc, dat verstaet,</l>
<l n="2185">Tote inder wiveliker staet,</l>
<l>Ende es aldus daer in gekeert.</l>
<l>Dit heeft gerechticheit onteert,</l>
<l>Bedi in desen tiden, godweet,</l>
<l>Doet yegewelc man gereet</l>
<l n="2190">Dat hem behaget, van alre dinc,</l>
<l>Datmen te voren niene bevinc.</l>
<l>Daerombe es die kerke neder gegaen</l>
<l>In desen tide, sonder waen,</l>
<l>Bedi sine heeft nu genen staf</l>
<l n="2195">Van meester[.]scape, daer si af</l>
<l>Gebeterd mach werden te der stede,</l>
<l>Noch daer si op resten mach mede,</l>
<l>Maer die verkeerde wachter onwijs</l>
<l>Stoet so sere na ere, na prijs,</l>
<l n="2200">Ende na tgoet, ende ward so vrec</l>
<l>Dat al met hem valt inden strec.</l>
<l>Den riken selen dese broeders,</l>
<l>Die vander kerken souden behoeders</l>
<l>Wesen, ende selen hem raden dat,</l>
<l n="2205">Datsi mogen in elke stat</l>
<l>Haer liede sceren gelike scape,</l>
<l>Omdat si mede der comenscape</l>
<l>Selen hebben daer te bat.</l>
<l>Om dit, so selense den riken dat</l>
<l n="2210"><pb n="3,330"/> Raden, den lieden dit te doene.</l>
<l>Bedie heet dese tijt sonder soene,</l>
<l>Want gene soene si dan maken,</l>
<l>Maer werringe in allen saken.</l>
<l>Om dit dese dach heetse nu</l>
<l n="2215">Des duvels dage, secgic u,</l>
<l>Dits die tijt van perssen swaer,</l>
<l>Ende van destruxien openbaer,</l>
<l>Daer alle quade dinc op comt,</l>
<l>Ende omdit menne onwerd noemt.</l>
</div>
<div type="subchapter"><head type="subchapter">Een visioen dat Huldegard sach inden hemel. .xxxi. </head>
<l n="2220">"Binnen minen live volcomelike,</l>
<l>Sagic, met ogen sekerlike,</l>
<l>Een levende licht, daer ic in horde</l>
<l>Ene stemme secgen dese worde:</l>
<l>O dochter, bruet, die crone der eren</l>
<l n="2225">Sal vanden hoede nu vort meren</l>
<l>Genedert werden, ende sere te gaen,</l>
<l>Ende haren mantel, sonder waen,</l>
<l>Van hare rijcheit gemindert werd,</l>
<l>Want sine hebben niet openberd</l>
<l n="2230"><pb n="3,331"/> Den tijt, no bekint met,</l>
<l>Die ic hem te kinne had geset,</l>
<l>Ende haren ondersaten ter stat</l>
<l>Hadde gegeven te leerne dat.</l>
<l>Want die <hi rend="italic">uder</hi> sijn gegeven</l>
<l n="2235">Om te voeden die cleine int leven,</l>
<l>Die gi <hi rend="italic">ni</hi>et rechte maket blide</l>
<l>In den tide[.], maer in ontide.</l>
<l>Daerom die kindere, die pelgrine,</l>
<l>Van honger sterven selen snime,</l>
<l n="2240">Want gerechte leringe en es niet</l>
<l>Vord bracht, daerom dit gesciet.</l>
<l>Hen es .i. stemme daer toe geset,</l>
<l>Maer sine roepen niet daer met.</l>
<l>Hem sijn die werken met gegeven,</l>
<l n="2245">Maer sine werken niet daerneven.</l>
<l>Si willen bliscap hebben groet,</l>
<l>Sonder enich verdingen bloet.</l>
<l>Si willen loen hebben gerede,</l>
<l>Sonder enigen dienst mede,</l>
<l n="2250">Maer die loen van gode vorwaer</l>
<l>Moet doen die werken daernaer,</l>
<l>Ende om dat gi dit niene doet,</l>
<l>Sones ons god niet wel gemoet,</l>
<l>Ende sent ons die geesele om dat,</l>
<l n="2255">Want gi sijt ons so dure gesat.</l>
<l>Om dit sal u vriheit dan</l>
<l>Vergaen, gelijc dat Chanaan</l>
<l><pb n="3,332"/> Sine benedixie verloes hier voren.</l>
<l>Dese geeselen selmen horen.</l>
<l n="2260">Daerna ander ende quader vele</l>
<l>Selen comen op hem te dele,</l>
<l>Wa[<hi rend="italic">n</hi>]t die duvel in hem sal</l>
<l>Van <hi rend="italic">u secgen</hi> quaetheit al.</l>
<l>Hi sal secgen: "Ate, ende werscape,</l>
<l n="2265">"Ende alrehande geselscape</l>
<l>"Na minen wille vindic indese,</l>
<l>"Daer om eest recht dat ic wese</l>
<l>"Met hem, ende ridder werde in hen,</l>
<l>"Ende werscapen waer ic ben,</l>
<l n="2270">"Ende spelen na haer gevoech.</l>
<l>                "Maer, o ghi mine jongers genoech,</l>
<l>"Die mi onderhorech sijt mede,</l>
<l>"Ghi sijt mine dienres gerede,</l>
<l>"Ende daerom alle vriheit saen</l>
<l n="2275">"Ende u ere ward af gedaen,</l>
<l>"Al u roef ward u geroeft."</l>
<l>Dit seit die duvel, des geloeft,</l>
<l>In hem selven in deser stat.</l>
<l>"Maer wie ic ben", seit hi na dat,</l>
<l n="2280">"Hort na mi in die sprake."</l>
<l>In dien tiden, alse dese sake</l>
<l>Sal gescien, sal al tvolc wesen</l>
<l>In so groten errore van desen,</l>
<l>Dattet so quaet sal werden dan</l>
<l n="2285">Dat vore sach oec nieman,</l>
<l><pb n="3,333"/> Ende dese heet hi scorpione,</l>
<l>In haer seden van allen doene,</l>
<l>Ende in haer werke slangen met,</l>
<l>Ende haer wege sijn geset</l>
<l n="2290">Ter nidecheit. Om dit twaren</l>
<l>Sal der nidege wech vervaren,</l>
<l>Ende die duvel sal dan comen</l>
<l>Met blikecheit, hebbic vernomen,</l>
<l>Ende met ansichte vort,</l>
<l n="2295">Ende sal secgen dese word,</l>
<l>Ende in groeter heylicheit hem gelaten,</l>
<l>Ende aldus comen na desen baraten,</l>
<l>Ende den heren dus spreken an:</l>
<l>"Hoe comt, dat gi desen tyran</l>
<l n="2300">"Met u hebt, ende wandelen laet.</l>
<l>"Waerom gedoechdi haer overdaet,</l>
<l>"Die al dlant besmetten nu</l>
<l>"Met hare nidecheit onder u."</l>
<l>Dus sprect die viant den heren an</l>
<l n="2305">In behendicheit, alse .i. heylich man.</l>
</div>
<div type="subchapter"><head type="subchapter">Vord vanden quaden geeste. .xxxij. </head>
<l>"Dan selen die heren en lettel helden</l>
<l>Na sijn word, ende dese scelden,</l>
<l>Ende si en selens laten niet</l>
<l>Daeromme, wat daer ave gesciet.</l>
<l n="2310"><pb n="3,334"/> Ende aldus so werd .i. werren daer,</l>
<l>Dan comt die duvel echt daernaer,</l>
<l>Ende seget: dese dronken quadien,</l>
<l>Entie in luxurie dus vord dien,</l>
<l>Ende altoes sijn sat van dranke, van ate,</l>
<l n="2315">Laticse yet lange in desen state</l>
<l>Dat gise niet en werp[<hi rend="italic">t</hi>] van u,</l>
<l>Si selen destrueren, dat secgic nu,</l>
<l>Die kerke, ende al kerstenhede.</l>
<l>                Dat volc, dat hier oec gaet mede,</l>
<l n="2320">Sal quade cappen dragen ane,</l>
<l>Ende oec van menigerhande gedane,</l>
<l>Ende na ene maniere gescoren sijn,</l>
<l>Ende al haer leven selen si so fijn,</l>
<l>Ende al haer seden setten na desen,</l>
<l n="2325">Dat elken sal behagelijc wesen.</l>
<l>Ende daerna selen si altoes lagen,</l>
<l>Hoe si elken mogen behagen.</l>
<l>Gene wreethede selense minnen,</l>
<l>Noch goet hebben in genen sinnen,</l>
<l n="2330">Ende inder vorhoede selense dan</l>
<l>So grote abstinencie vaen an,</l>
<l>Dat cume yemen van hem sal wesen,</l>
<l>Diemen yet sal mogen van desen</l>
<l>Reprehenderen in enigen saken.</l>
<l n="2335">                Ende mettesen lieden salic maken</l>
<l>In die werelt al dat ic wille,</l>
<l>Want sine sellen nember stille</l>
<l>Wesen, ende selen wandelen vort</l>
<l>Heymelike. Hier met verdort</l>
<l n="2340"><pb n="3,335"/> Die werelt al, want daer met</l>
<l>Salicse bringen in mijn net,</l>
<l>Want dese salic so dic <hi rend="italic">f</hi>onderen,</l>
<l>Ende oec mede die overste heren,</l>
<l>Dat ic minen wille sal al</l>
<l n="2345">Vorderen groet ende smal.</l>
<l>                Ende aldus salic in dese liede</l>
<l>Mijn teken ende al mine bediede</l>
<l>Ass<hi rend="italic">imi</hi>leren, gelijct oft van gode</l>
<l>Algader quame[<hi rend="italic">n</hi>] mine gebode,</l>
<l n="2350">Want die duvel inder locht alsoe</l>
<l>In den geeste dit bringen toe.</l>
<l>Om die quaetheit der liede met,</l>
<l>Die in die werelt dan es geset,</l>
<l>Selen si vliegen inder locht,</l>
<l n="2355">Gelijc mosien vort sijn brocht</l>
<l>In heten weder ende in sconen,</l>
<l>Ende al om die liede te honen."</l>
</div>
<div type="subchapter"><head type="subchapter">Noch vanden selven. .xxxiij. </head>
<l>"Wach, sprect die godlijchede,</l>
<l>Over dese grote dolinge mede,</l>
<l n="2360">Wach anderwerf over die liede,</l>
<l>Die dus vortgaen met desen bediede,</l>
<l>Want die nu sijn en weten niet</l>
<l>Wat si doen, oft hem es gesciet.</l>
<l><pb n="3,336"/> Noch oec die inden tijt</l>
<l n="2365">Van hier vore ons hebben gecastijt,</l>
<l>Want andere, die erreerden daer</l>
<l>Int kersten gelove, wet vorwaer,</l>
<l>Dese ontsagen ende dienden hem met,</l>
<l>Als ofsi haer cnechte waren geset,</l>
<l n="2370">Ende wandelen met hem in desen doene.</l>
<l>Ende om die bekeringe, die doen die gone,</l>
<l>Verblijtde tfolc, want si echt</l>
<l>Waenden, dat si waren gerecht.</l>
<l>Ende doen si dese loep begingen</l>
<l n="2375">Van deser groter dolingen,</l>
<l>Ende conformeerden bi sduvels ard,</l>
<l>Doen worden si gerecht vervard,</l>
<l>Entie lereren entie vroede,</l>
<l>Die doe in dat gelove goede</l>
<l n="2380">Getrouwe waren, dedense of aldaer.</l>
<l>Nochtan alniet vorwaer;</l>
<l>Want selke waren so starc mede</l>
<l>Int gelove, ende in gerechtichede,</l>
<l>Datsi godsriddere bleven vort.</l>
<l n="2385">Ende dan sal van selken werden acord</l>
<l>Vanden heyligen lieden, die selen comen</l>
<l>Tenen rade: hoesi begomen</l>
<l>Mogen al dese werringe groet.</l>
<l>Dese selen gaen an die genoet,</l>
<l n="2390"><pb n="3,337"/> Ende andie princen vanden lande,</l>
<l>Ende raden hem daerna te hande,</l>
<l>Ende die meester sijn vander kerken,</l>
<l>Datsi also bi rade werken,</l>
<l>Datsi haer ondersaten bedwingen</l>
<l n="2395">Van hare quaetheit sonderlingen,</l>
<l>Met staven, met wapinen met,</l>
<l>So datsi laten haer quade wet,</l>
<l>Ende gerecht werden saen.</l>
<l>Ende van somegen ward dit gedaen,</l>
<l n="2400">Ende also alse Elyas verstaen doet,</l>
<l>So ward derre vele behoet</l>
<l>Ende behouden in dat leste,</l>
<l>Na desen groten tweste."</l>
<l>Dit sijn algader Huldegarts word,</l>
<l n="2405">Die ic uut haren epistelen vord</l>
<l>Bracht hebbe, na minen wane,</l>
<l>Gelijc dat sijt ons doet verstane.</l>
</div>
<div type="subchapter"><head type="subchapter">Van Joachim, wat hi seget. .xxxiv. </head>
<l>Den abt Joachim horic lien</l>
<l>Uten expositien van Jheremien,</l>
<l n="2410">Ende scrijft aldus van dien jaren,</l>
<l>Datmen screef openbaren</l>
<l><pb n="3,338"/> Ons heren jaer .xii. hondert</l>
<l>Ende meer: "So es besondert,</l>
<l>Ende soe sprect nu die tijt</l>
<l n="2415">Ende die gedachten, seker sijt,</l>
<l>Maer een dinc es mi in wesen,</l>
<l>Dat ene neuwe ordine na desen</l>
<l>Comt, die tenen tide sal staen,</l>
<l>Ende tenen tide oec sal vergaen.</l>
<l n="2420">Dese ordine comt vorwaer[<hi rend="italic">t</hi>] scone,</l>
<l>Gelijc die boem onder den trone</l>
<l>Groyt, ende op wasset lanc,</l>
<l>So sal oec doen haren ganc.</l>
<l>Dese ordine, dat verstaet,</l>
<l n="2425">Sal comen oec ter hoger staet,</l>
<l>Ende dien tide, ende sere groyen,</l>
<l>Ende uutwerpen ende sere bloyen,</l>
<l>Ende haer ranken wide spreiden</l>
<l>In der werelt ende breiden</l>
<l n="2430">Wide ende side al om verre.</l>
<l>Dan sal die werelt werden erre</l>
<l>Op hem, dat si niet vort</l>
<l>En selen wassen, hebbic gehort.</l>
<l>Maer selen .i. stucke stille staen,</l>
<l n="2435">Ende daerna dan dalen gaen,</l>
<l>Ende selen af nemen alsoe,</l>
<l>Gelijc si eerst namen toe.</l>
<l>Dus es dese ordine bediet nu</l>
<l>Biden bomen, dat secgic u,</l>
<l n="2440">Die hoge wast ende groyt</l>
<l>Met vele ranken ende bloyt,</l>
<l><pb n="3,339"/> Ende breit, ende hoget alle jare,</l>
<l>Maer alse hi comt, dat openbare,</l>
<l>Tsinen tide van sinen jaren,</l>
<l n="2445">So staet hi stille al lettel twaren,</l>
<l>Ende dan begint hi dalen weder,</l>
<l>Ende eerst van boven comen neder,</l>
<l>So dat hi in die wortel gaet,</l>
<l>Nochtan daer met die boem no staet,</l>
<l n="2450">Dan comt sijn here, diene velt.</l>
<l>Des gelijcs Joacim telt,</l>
<l>Dat dese ordine soude te gaen,</l>
<l>Biden here oec, sonder waen,</l>
<l>Die irstewerf oec confundeerde.</l>
<l n="2455">Om gene dinc die mi deerde,</l>
<l>An enige ordine die ic weet,</l>
<l>Sone doe ic des geen ondersceet</l>
<l>Anders, dant mi doen verstaen</l>
<l>Die prophecien, sonder waen.</l>
<l n="2460">Nochtan secgic u, ende doe weten,</l>
<l>Ende wille mi oec dies vermeten,</l>
<l>In orkenscape den latine,</l>
<l>Dat ict in vele steden in scine</l>
<l>Hovescher ende corter heb geseit,</l>
<l n="2465">Dan daer in gescreven steit.</l>
<l>Daer om biddic hier diet lesen,</l>
<l>Dat si niet en merken in desen</l>
<l>Datter yet gevenst in staet.</l>
<l>Waer oec sake, dat yemans raet</l>
<l n="2470"><pb n="3,340"/> Dit wilde lachteren in enigen dingen,</l>
<l>So wildic dat boec wel vortbringen</l>
<l>Daert latijn in es gestaen,</l>
<l>Ende wilt hem proeven daer in saen,</l>
<l>Ende vele meer dan hier in staet.</l>
<l n="2475">Maer icne hads genen raet</l>
<l>Van somen, dat ict hadde gemaect,</l>
<l>Ende docht mi oec te sere ontraect,</l>
<l>Daer bi lietict aldus varen,</l>
<l>Ende al dat hier geseit es, twaren,</l>
<l n="2480">Dat auctoriseert Eugenius</l>
<l>Die paus, in ene consilie dus</l>
<l>Te Triere, verstaet dit openbaer.</l>
</div>
<div type="subchapter"><head type="subchapter comment">[Slot] </head>
<l>Hier int die sevende boec vorwaer;</l>
<l>Den achtenden soudic gerne verclaren.</l>
<l n="2485">Die here van al moet mi bewaren</l>
<l>Ende <hi rend="italic">genaren ende gesparen</hi> </l>
<l>Van quaden jaren, ende van mesvaren,</l>
<l>Dat ic hier naren in der scaren</l>
<l>Moet daer varen, daer nember d<hi rend="italic">ie</hi> jaren</l>
<l n="2490">Van den claren en selen verswaren!</l>
<l>Amen.</l>
</div>
</div>
<div type="chapter"><head type="chapter"><pb n="3,341"/> HIER BEGINT DIE ACHTENDE BOEC VANDER VIFTER PERTIEN</head>
<div type="subchapter"><head type="subchapter">Hoe die tijt int achterste sal sijn. .i. </head>
<l>God die here van hemelrike</l>
<l>Moet mi bescermen ewelike</l>
<l>Vanden genen die mi nu niden;</l>
<l>Want ic noyt in genen tiden</l>
<l n="5">Op nijt, noch op wanonste,</l>
<l>Noyt enige dinc begonste</l>
<l>In dichten, daer ict weet;</l>
<l>Ende mi waer oec harde leet</l>
<l>Haddict gedaen in eniger sake;</l>
<l n="10">Want ic uut mi selven niene make</l>
<l>Anders dan int latijn stoet.</l>
<l>Hierbi mach wel wesen vroet</l>
<l>Elc die recht ende reden kint,</l>
<l>Dattie scout mine es twint.</l>
<l n="15"><pb n="3,342"/> Daerom en tijt mi niet den bant,</l>
<l>Want ict dichte also ict vant;</l>
<l>Ende noch salict vort dichten</l>
<l>Uten latine, ende u berichten</l>
<l>Vanden lesten tide mede.</l>
<l n="20">                Ay God! Dore u ontfermichede</l>
<l>Ontfermen moeti mijns hier,</l>
<l>Ende behoeden van dangier;</l>
<l>Ende hulpen moetti mi nu vort</l>
<l>Den tijt te maken, die ongehort</l>
<l n="25">Es van vele lieden noch!</l>
<l>Hieraf te secgen mi yedoch</l>
<l>Sal swaer sijn, ende pijnlijc met,</l>
<l>Mocht wesen ic liet bet;</l>
<l>Want die tijt en es niet clene</l>
<l n="30">Mi te secgen daeraf allene,</l>
<l>Daer grote meestere in twivele sijn</l>
<l>Hoe inden sal dese termijn.</l>
<l>Om dit vervaric mi te mere</l>
<l>Hier af te spreken. Maer onse here,</l>
<l n="35">Die minen sin daer toe trect,</l>
<l>Ende mi altoes roert ende wect,</l>
<l><pb n="3,343"/> Op hem getroestic mi te bat,</l>
<l>So dat ic anevae ter stat</l>
<l>Dinc te maken nu ter tijt.</l>
<l n="40">                Ende oec om ene dinc, des seker sijt,</l>
<l>So salic maken te houder met:</l>
<l>Omdat so wie daer ane set</l>
<l>Sinen sin, oft leest, oft hort,</l>
<l>Hi salre in vinden soe soete word,</l>
<l n="45">Ende oec so glorieuse sprake,</l>
<l>Dat hi daerbi licht al sine sake</l>
<l>Van siere quaetheit laten sal,</l>
<l>Daer hi der vore lange in qual.</l>
<l>                Ende bander side, so salmen vord</l>
<l n="50">Daerin lesen so vreselike word,</l>
<l>Ende so tontsiene, dat verstaet,</l>
<l>Dat niemen en es van selker daet,</l>
<l>Maer hord hi daer die worde lesen,</l>
<l>Hine saels te beter moeten wesen,</l>
<l n="55">Opdat hi es een kerstijn:</l>
<l>Ja al waerd .i. sarrasijn,</l>
<l>Hi soudem beteren, om dese sake</l>
<l>Als hi hier af horde sprake.</l>
<l>                Dit sijn oec drie saken goet,</l>
<l n="60">Daer ic dit om maken moet:</l>
<l>                Dierste, dats op Gods troest,</l>
<l>Die mi dicke heeft verloest.</l>
<l>                Dander, dats die suetichede,</l>
<l>Die god hier in sal spreken mede.</l>
<l n="65">                Terde, die vrese entie noet,</l>
<l>Die elc minsce horen moet.</l>
<l><pb n="3,344"/> Nu hort vord van desen al,</l>
<l>Hoe ic den tijt bescriven sal!</l>
</div>
<div type="subchapter"><head type="subchapter">Van tekene die gescien selen vor Antkerst tiden. .ii. </head>
<l>Die tijt vanden sesten etate</l>
<l n="70">Hebbic bracht tot onsen state,</l>
<l>Ende gemaect oec vorwaer,</l>
<l>Tote datmen screef al openbaer</l>
<l>Tjaer ons heren, in onsen s[<hi rend="italic">c</hi>]iene,</l>
<l>.xiii<hi rend='sup'>c</hi>. ende oec sestiene.</l>
<l n="75">Ende van den <hi rend="italic">beginne</hi> der werelt met,</l>
<l>Es vif dusentich oec geset</l>
<l>Ende .cc. sestech ende vive;</l>
<l>Dit es detaet vanden live.</l>
<l><pb n="3,345"/> Maer die sevende etaet, godweet,</l>
<l n="80">Die op Abelle began gereet;</l>
<l>(Die deerste dode was, vorwaer).</l>
<l>So heeft gelopen al openbaer</l>
<l>Die sevende etaet dordie sesse.</l>
<l>Hier af willic ene corte lesse</l>
<l n="85">Nu bescriven, want dese etaet</l>
<l>Ewelike te duerne staet.</l>
<l>Op Abelle dese etaet began,</l>
<l>Ende toten inde der werelt vortan</l>
<l>Sal hi geduren, dat verstaet,</l>
<l n="90">Ende nembermeer sijn tijt vergaet.</l>
<l>Dit es der zielen etaet,</l>
<l>Die dus dorden sesten gaet,</l>
<l>(Die ten lesten sal stille staen)</l>
<l>Ende nembermeer en sal vergaen,</l>
<l n="95">Want dese tijt sal ewelike</l>
<l>Gedurech wesen sekerlike.</l>
<l>Ja den goeden staet te sine</l>
<l>Ewelike, sonder enege pine,</l>
<l>In hemelrike, na desen etaet;</l>
<l n="100">Ende den quaden, dat verstaet,</l>
<l>Int helsce vier, sijt seker des;</l>
<l>Ende elc van desen ewelijc es.</l>
<l>Oec seget Salomon ter stede:</l>
<l>Dat geen minsce sal weten mede,</l>
<l n="105">Opden dach des ordeels dan,</l>
<l>Of hi werdich es daeran:</l>
<l>Der minnen, oft der hatien.</l>
<l>Maer geminct in der partien</l>
<l>Selen si sijn, ende confuus sere;</l>
<l n="110">Tote dattie rechter, onse here,</l>
<l><pb n="3,346"/> Die quade scedet uten goeden,</l>
<l>Met ere vorsinniger hoeden.</l>
<l>Gelijc datmen tcaf wannet uut</l>
<l>Vanden corne overluut,</l>
<l n="115">Aldus so werden gesceden daer</l>
<l>Die quade vanden goeden naer,</l>
<l>(Alsic u hier na doen weten sal)</l>
<l>Na Antkerst doet, groet ende smal.</l>
</div>
<div type="subchapter"><head type="subchapter">Noch van tekene die gescien selen. .iii. </head>
<l>Dien tijt, daert op indet al</l>
<l n="120">Die werelt, ende daerop doemen sal</l>
<l>God die minsce na haer doen</l>
<l>Van dat si hier hebben geploen,</l>
<l>Dien dach, dien tijt, no die ure</l>
<l>En weet geene cr[<hi rend="italic">e</hi>]ature,</l>
<l n="125">En waer, oft enich heylich man</l>
<l>En hadde in sine jeeste dan</l>
<l>Van gods halven also vernomen,</l>
<l>Ende dat aldus vord waer comen;</l>
<l>Want aldus gesproken es,</l>
<l n="130">En es onser kinnes niet gewes,</l>
<l>D<hi rend="italic">at</hi> wi die tide entie uren</l>
<l>Geweten mogen bi onser figuren.</l>
<l><pb n="3,347"/>                 Maer also die dade vanden inde</l>
<l>Selen comen, alsict vinde</l>
<l n="135">Bescreven in Jeh[...]ronimus bloemen.</l>
<l>Hi seit: Het selen vorteken comen,</l>
<l>Die de heyligen hebben vorseit,</l>
<l>Ende propheteert na geestelijcheit.</l>
<l>                Dierste teken sal sijn nidechede,</l>
<l n="140">Met ere utstortender vloyechede;</l>
<l>Daermede getrou[.]heit ende caritate</l>
<l>Werd geroeft van haren state.</l>
<l>                Dander sijn conste quaet,</l>
<l>Ende grote stride, dat verstaet,</l>
<l n="145">Ende <hi rend="italic">sd</hi>uvels word vordbringen,</l>
<l>Ende achterwege sayen die dinge</l>
<l>Gelijc oft ewangelien waren;</l>
<l>Ende heresie comt daernare,</l>
<l>Ende werd gesprayt in alt lant.</l>
<l n="150">Dan werd gesien daerna thant,</l>
<l>Datmen den keyser versniden [<hi rend="italic">s</hi>]al,</l>
<l>Die wortel soude sijn boven al.</l>
<l>                Also alse Crissostimus geseget:</l>
<l>Tsap dat in die wortel <hi rend="italic">l</hi>eget,</l>
<l n="155"><pb n="3,348"/> (Dat sijn die heylige vorwaer)</l>
<l>Dal sal oec verdrogen daer.</l>
<l>Hier op seit oec sent Jan:</l>
<l>Die boem die groyt ende wasset an,</l>
<l>Alse lange alse hi sijn sap hevet</l>
<l n="160">In hem selven, ende uutgevet,</l>
<l>So mach hi groyen ende duren;</l>
<l>Maer alsem tsap niet mach geburen,</l>
<l>So verdroecht hi, ende valt ter neder.</l>
<l>Aldus so eest oec vort ende weder</l>
<l n="165">Metter werelt, dat seldi weten;</l>
<l>Want die gene die<hi rend="italic">t</hi> hebben beseten,</l>
<l>Dat sijn die minscen, dat verstaet;</l>
<l>Ende alse in hem dat tsap vergaet,</l>
<l>(Dat goede, dat ic daer vore gewoech)</l>
<l n="170">Ende in quaden sape uutsloech,</l>
<l>So verdroget hi dan in quaetheden,</l>
<l>Gelijc dat vore die bome deden.</l>
<l>Ende alse dus die liede werden saen,</l>
<l>Daerna so sal die werelt staen</l>
<l n="175">Onlangen tijt; want haer gebrect</l>
<l>Des saeps, daer Sent Jan af sprect.</l>
</div>
<div type="subchapter"><head type="subchapter">Noch van dingen, die selen gescien. .iiii. </head>
<l>Hier af seget ons openbare</l>
<l>M<hi rend="italic">et</hi>hodius die martelare:</l>
<l>Dat Antkerst comt werd getoent</l>
<l n="180">In desen dingen ongenoemt,</l>
<l><pb n="3,349"/> Die ic hier som noemen sal.</l>
<l>Int inde van [ . . ]der w[<hi rend="italic">er</hi>]elt al,</l>
<l>Alse die seste tijt gaet uut,</l>
<l>So comen dese plagen overluut.</l>
<l n="185">Het selen uutgaen Ysmaels kinder</l>
<l>Ute her[ . . ]mitagen, mere ende minder;</l>
<l>Ende haer comst sal sijn in dien state</l>
<l>Ene castiement sonder mate.</l>
<l>God sal in haren handen geven</l>
<l n="190">Alle riken die dan leven,</l>
<l>Om die sonde[.] die dan es mede</l>
<l>Indie liede, ende ongelovichede;</l>
<l>Want die kerstinen doen altehanden quaet,</l>
<l>Ende werden daerave niet versaet;</l>
<l n="195">Si pollueren hem selven na des</l>
<l>Dat scandelijc te secgen es;</l>
<l>Ende daerom salse in die hande,</l>
<l>God geven, den vremden viande,</l>
<l>Den heidenen, den sarrasinen,</l>
<l n="200">Om hem daer te latene pinen.</l>
<l>Die trisore der kerken mede,</l>
<l>Entie ornamente gerede,</l>
<l>Selen[<hi rend="italic">se</hi>] onderlinge deylen daer,</l>
<l>Ende die kerke verbernen naer;</l>
<l n="205">Ende daerom haren vader Ismael,</l>
<l>Hiet god onse here velt esel.</l>
<l><pb n="3,350"/> Dit en sijn niet liede, secgic u,</l>
<l>Alse ander liede, verstaet dat nu,</l>
<l>Maer ute hermitagen, wiltmen bedieden,</l>
<l n="210">Dat es te verstane hatelec den lieden.</l>
<l>                Die papen selense in heylige stede</l>
<l>Doden, ende in die kerke mede;</l>
<l>Die wive vercrechten, ende daer met</l>
<l>Licgen, na dat wijst haer wet;</l>
<l n="215">Ende d<hi rend="italic">er</hi> heyliger kerken cleet</l>
<l>Selense andoen wel gereet,</l>
<l>Ende haer wive mede na desen.</l>
<l>                Het sal grote tribulatie wesen</l>
<l>Over die kerstinen, in dien tiden,</l>
<l n="220">Om te ver<hi rend="italic">t</hi>oenne in allen siden,</l>
<l>Welke in kerste getrouwelike</l>
<l>Selen geloven, ende sekerlike.</l>
<l>Dan sal God die gene ver<hi rend="italic">h</hi>ogen,</l>
<l>Die aldus in hem vermogen</l>
<l n="225">Hebben geweest int gelove goet;</l>
<l>Sine ontfermicheit ende sine oetmoet</l>
<l>Sal op hem nu scinen daer,</l>
<l>Ende van hem verloessen openbaer.</l>
<l>                Het sal een kersten coninc opstaen,</l>
<l n="230">Diese sere sal wederstaen,</l>
<l>Ende sal vechten jegen dese,</l>
<l>Ende verwinnen in groter vrese,</l>
<l>Ende met sinen swerde verslaen;</l>
<l>Ende die daer sterven, sonder waen,</l>
<l n="235"><pb n="3,351"/> Die varen toten grave quaet</l>
<l>Vander hellen, dat verstaet.</l>
<l>                Dan sal openbaren daer</l>
<l>Die sone der verloren<hi rend="italic">heit</hi> vorwaer.</l>
<l>Die god, die Antkerst es genoemt,</l>
<l n="240">In deser tijt te vorscine coemt,</l>
<l>Die in ene crocht, alsict versta,</l>
<l>Gevoedt werd, in[.] Betsayda,</l>
<l>Ende sal in Capharnaim reg<hi rend="italic">ner</hi>en.</l>
<l>Dus secgen ons die wise leren.</l>
</div>
<div type="subchapter"><head type="subchapter">Van Antekerst gebort ende sine fallatien quaet. .v. </head>
<l n="245">Men leest dat Antkerst sekerlike</l>
<l>Te Babilonien in dat rike</l>
<l>Geboren ward (vanden geslachten,</l>
<l>Comen sijn van groten machten)</l>
<l>Van Dan, Jacobs sone, godweet,</l>
<l n="250">Also alse Jacob selve oec seet;</l>
<l>Dan noemt hi der slangen gelijc,</l>
<l>In alle wege oec sekerlijc;</l>
<l><pb n="3,352"/> Ende daerom van desen geslachte</l>
<l>In Apocalipsis men niene achte</l>
<l n="255">Datmer yet af secgen hort,</l>
<l>Daer men dander geslechten vort</l>
<l>Bringet, ende noemet mede.</l>
<l>                Antkerst toecomst, seget gerede</l>
<l>Dapostel ons heren, dat dit sal</l>
<l n="260">Biden duvel wesen al,</l>
<l>Want biden duvel sal hi na dien</l>
<l>Vele dinge doen int sien;</l>
<l>Maer hine sal niet algader wesen</l>
<l>Sijns machtich, gelike desen</l>
<l n="265">Als die verhoelheit in gode es;</l>
<l>Noch diesgelijcs, sijt seker des,</l>
<l>Salhi in hem sijns selfers wille</l>
<l>Niet doen, en si met hem stille;</l>
<l>Anders en mochment hem tien niet,</l>
<l n="270">So wat hi dade in dat verdriet.</l>
<l>                Comestor seget oec van desen:</l>
<l>Van irst dat hi gewonnen sal wesen,</l>
<l>So sal die duvel in siere moeder</l>
<l>Comen, ende sijn met sijn voeder;</l>
<l n="275"><pb n="3,353"/> Ende also vort wast vorwaer</l>
<l>Tote dat hi geboren ward aldaer.</l>
<l>                Maer ander secgen mede oec des,</l>
<l>(Dat bi aventuren oec waer es)</l>
<l>Si secgen: dat hi al die manieren</l>
<l n="280">Diemen an ander liede can visieren,</l>
<l>Van dien dage dat hi vorwaer</l>
<l>Gewonnen ward, sal hebben daer,</l>
<l>Ende sinen ingel ter hoeden daernaren,</l>
<l>Tot dat hi comt te sinen jaren;</l>
<l n="285">Dan ward hem afgenomen vordan</l>
<l>Dat hi van gode nie gewan;</l>
<l>Ende sijn ingel ward hem genomen,</l>
<l>Ende die duvel in die stat comen,</l>
<l>Ende wijsten vorward also mede,</l>
<l n="290">Ende nemt hem daer ter selver stede</l>
<l>Altemale sijn oude gewoente,</l>
<l>Ende brincten so te siere hoente,</l>
<l>Van allen quade also vord.</l>
<l>Gelike datmen secgen hort,</l>
<l n="295">Dat een man sijn osse rect</l>
<l>Te sinen jocke, daer hi intrect,</l>
<l>Aldus so leitem die duvel dan</l>
<l>Vandien termine vorward an;</l>
<l>Ende dan so ward die nidege quaet</l>
<l n="300">Thoeft van allen quade ende saet.</l>
<l>Ende thans so comt in sine lede</l>
<l>Die dienst van alre quaethede,</l>
<l>Ende sine gewerke begint hi dan</l>
<l>Also te doene vorward an.</l>
</div>
<div type="subchapter"><head type="subchapter"><pb n="3,354"/> <hi rend="bold">Hoe hi te Jherusalem comt ende die joden an hem geloven. .vi. </hi></head>
<l n="305">Nu comt dese getogen vord</l>
<l>Tote Jherusalem in die pord,</l>
<l>Ende sal hem daer besniden saen,</l>
<l>Ende sal den joden doen verstaen</l>
<l>Dat hi God es, die hem in horen</l>
<l n="310">In haer wet was bracht te voren;</l>
<l>Ende onsen God sal hi secgen</l>
<l>Enen bedriegere, ende wederlecgen.</l>
<l>                Dan selen alle die joden nu</l>
<l>An desen geloven, secgic u,</l>
<l n="315">Ende selen hem volgen ane,</l>
<l>Ende an hem voegen vordane,</l>
<l>Ende selen den tempel maken weder,</l>
<l>Die hier voren was ter neder</l>
<l>Van dien van Rome geworpen al,</l>
<l n="320">Ende destrueert groet ende smal.</l>
<l>                Daer sal hi sitten, ende secgen na des</l>
<l>Dat hi die overste God es.</l>
<l>Hi sal comen, alse dapostel seit,</l>
<l>In alle crachte ende mogentheit</l>
<l n="325">Van minsceliker rijchede;</l>
<l>Ende sal teken doen oec mede,</l>
<l>Met behindicheiden, dat verstaet,</l>
<l>Die logen selen sijn ende quaet,</l>
<l>Want en sal niet waer wesen,</l>
<l n="330">Maer bedrogenesse groet uutgelesen.</l>
<l>Ende om dat hi sine logene al</l>
<l>Hier mede dus confirmeren sal.</l>
<l><pb n="3,355"/> Soe toendi hem behindichede,</l>
<l>Om hem an hem te trecken mede,</l>
<l n="335">Die de caritate der wareit</l>
<l>In hem hadde van Christus vorseit.</l>
<l>                Vele sal hire bedriegen daer,</l>
<l>Met groten gichten, wet vorwaer.</l>
<l>Die hi met driegene niene can</l>
<l n="340">Gedwingen, gaet hi met smeken an,</l>
<l>Ende met gichten harde groet</l>
<l>Die de vrecheit verwandelen doet.</l>
<l>Den saterdach heti vieren</l>
<l>Den joetscen valle, in allen manieren,</l>
<l n="345">Om die oude wet conforteren.</l>
<l>                Ende den sondach heet hi eren,</l>
<l>Want hi dede daer verstaen,</l>
<l>Daer op te stervene, sonder waen,</l>
<l>Ende verrisen mede houde,</l>
<l n="350">Also alse hi selve woude.</l>
</div>
<div type="subchapter"><head type="subchapter">Hoe Antkerst sine boden sint. .vii. </head>
<l>Alse hi dan dus es gevest</l>
<l>Onder tfolc, so donct hem best,</l>
<l><pb n="3,356"/> Dat hi sine boden sende uut,</l>
<l>In allen lande nort ende suut.</l>
<l n="355">Gelijc dat God sine apostelen dede,</l>
<l>Ende uutsende in lande, in stede,</l>
<l>Om te prediken sine wet,</l>
<l>So heeft hi oec legaet geset,</l>
<l>Die daer selen dlant begomen,</l>
<l n="360">Daer hi selve niene mach comen.</l>
<l>                Die heylige stede ongewaent</l>
<l>Maectense .xlii. maent,</l>
<l>Ende die kerke oec daermede</l>
<l>Drie jaer ende .i. half gerede;</l>
<l n="365">Alse lange regneerde Antkerst daer.</l>
<l>Inderre corter spacien vorwaer</l>
<l>Leestmen, dat hi sine cracht sal</l>
<l>Van siere <hi rend="italic">wree</hi>theit hebben al.</l>
<l>                Tfolc sal sijn sere in dole;</l>
<l n="370">Maer die heyligen: met gere scole</l>
<l>En sal hi die verlistegen mogen.</l>
<l>Sijn leringe en sal hem niet dogen;</l>
<l>Si selen so vroet wesen dan,</l>
<l>Ende so starc werden vord an,</l>
<l n="375">Dat hi met siere scalcheit vord</l>
<l>Dese sal bringen also ter mort,</l>
<l>Om daer te scedene haer enechede,</l>
<l>Daer si in bliven altenen mede.</l>
<l>Aldus sal hi beginnen daer</l>
<l n="380">So scalc te werden overwaer,</l>
<l><pb n="3,357"/> Datten yegewelc sal ontsien,</l>
<l>So wreet sal m<hi rend="italic">en</hi> dat ansien</l>
<l>Van sinen gewerke, dat verstaet,</l>
<l>Eer sijn tijt daer te gaet.</l>
</div>
<div type="subchapter"><head type="subchapter">Van Elias ende Enoch, hoese God jegen Antkerst sint. .viii. </head>
<l n="385">Dan alse Antkerst aldus es</l>
<l>Tsinen state comen na des,</l>
<l>So sent God sine boden daer,</l>
<l>Helyam ende Enoch, wet vorwaer,</l>
<l>Die hi int paradijs hout daertoe,</l>
<l n="390">Dat si Antkerst selen alsoe</l>
<l>In dien tiden dan wederstaen,</l>
<l>Dat si hem sele mo<hi rend="italic">g</hi>en ontgaen,</l>
<l>Ende argueren van allen saken,</l>
<l>Daer hi sprake of sal maken,</l>
<l n="395">Ende die herten der goeder kinder</l>
<l>Tonsen here bringen ginder,</l>
<l>Ende te joncst moeten laten dleven.</l>
<l>Si selen der prophecien uutgeven,</l>
<l>M. dage ende .ii. hondert</l>
<l n="400">Ende .LX. mede oec besondert;</l>
<l>Dat es te verstane, dat si vort</l>
<l>Selen bringen, in scone wort,</l>
<l>Ende in exempel, in predicaden,</l>
<l>.iij&#x00BD;. jaer, jegen dese ongenaden;</l>
<l n="405">Ende also sal Antkerst vorwaer</l>
<l>Predeken .iij&#x00BD;. jaer.</l>
<l><pb n="3,358"/> Ende dese Antkerst selense dan</l>
<l>Argueren daer vor elken man,</l>
<l>Ende selen sine valsceit tonen,</l>
<l n="410">Ende sine logen, ende sijn honen.</l>
<l>Dan selen die joden ongelogen</l>
<l>Weten datsi sijn bedrogen,</l>
<l>Ende selen in Gode geloven dan,</l>
<l>Ende om hem die doet vaen an.</l>
<l n="415">                Ende darre sal sijn in getale</l>
<l>.c. ende .XLiiii. ducent wale,</l>
<l>(Also Methodius doet weten,</l>
<l>So sijn dese uut gespleten</l>
<l>Vanden geslechte van I[<hi rend="italic">s</hi>]rahel)</l>
<l n="420">Dese werden gedoet om Gode wel,</l>
<l>Om dat si an Enoch ende an Elyen</l>
<l>Geloven selen, ende daer lien;</l>
<l>Om dat so werden si martelaren,</l>
<l>Ende bliven behouden oec daernaren.</l>
</div>
<div type="subchapter"><head type="subchapter">Elias doet, ende Enoch, ende Antkerst. .ix. </head>
<l n="425">Doen dese bekeert waren,</l>
<l>Ende gedoet oec daernaren,</l>
<l>Doen werd Antkerst so erre,</l>
<l>Ende so verwoet, om dese werre,</l>
<l>Dat hi te hans daer geboet,</l>
<l n="430">Helyas ende Enoch te slaen doet,</l>
<l>Ende deetse leggen upter straten</l>
<l>Te Jherusalem, bi siere onmaten,</l>
<l><pb n="3,359"/> Drie dage daerna alsoe,</l>
<l>Om dit, wie dat sage doe,</l>
<l n="435">Dat hine daerom soude ontsien,</l>
<l>Alsise daer dus licgen sien.</l>
<l>                Dan sal selke tribulatie wesen</l>
<l>Alsmen nie sach vor desen,</l>
<l>Noch oec na dat, verstaet,</l>
<l n="440">Niemen en sal weten sijns raet.</l>
<l>                Daerna, (alse Daniel doet gewach,</l>
<l>Diet in enen visioen sach)</l>
<l>So comt Antkerst dan vort</l>
<l>Tot Oliveten, des berges bort,</l>
<l n="445">Die edel ende heylich es geheten,</l>
<l>Bedie, dat daeraf wilde beten</l>
<l>Onse here, doe hi tsinen vader</l>
<l>Te hemel voer, wet algader.</l>
<l>Daer es nu dese verleydere comen,</l>
<l n="450">(Also alsict heb vernomen)</l>
<l>Aldaer onse here te hemele clam.</l>
<l>Doe hi op dese stede quam,</l>
<l>Ende geseten was na sijn doen,</l>
<l>In een scone pawelgoen,</l>
<l n="455">Op sinen stoel mogentlike,</l>
<l>Cristus onse here van hemelrike</l>
<l>(Also als Ambrosius doet verstaen)</l>
<l>Vertoendem daer Antkerst saen,</l>
<l>Ende doettene daer (hebbic vernomen)</l>
<l n="460">Met sinen asseme, die sal comen</l>
<l><pb n="3,360"/> Ute sinen monde, alse een soen.</l>
<l>Daer hi sine gebode soude doen,</l>
<l>Hord hi roepen in die locht</l>
<l>Onsen here, ende om die vrocht</l>
<l n="465">Sterft Antkerst daer ter stede;</l>
<l>Ende bi Sente Michiele mede,</l>
<l>Van ere blixeme, die hi brinct,</l>
<l>So ward hi daer al besinct,</l>
<l>Ende verbernt te polver al.</l>
<l n="470">                Ende dmeeste deel daer oec sal</l>
<l>Van sinen lieden gedoet werden,</l>
<l>Van Sint Michiele, sonder verden.</l>
<l>Dus was, van dat begonste hi</l>
<l>Die werelt te dwingen, (seitmen mi),</l>
<l n="475">Tot dat hi gedoet was,</l>
<l>Vierdalf jaer, sijt seker das;</l>
<l>Aldus lange waren daer</l>
<l>Die heylige liede in mesbaer.</l>
</div>
<div type="subchapter"><head type="subchapter">Vander toekomst des rechters, ende wat na Antkerst doet sal gescien. .x. </head>
<l>Nu hebdi hier wel vernomen,</l>
<l n="480">Hoe Antkerst ter doet es comen.</l>
<l>Wat na sine doet sal gescien</l>
<l>Mogedi hier in algader sien.</l>
<l>Sal God na sine doet comen</l>
<l>Stapphans, ende die liede domen?</l>
<l n="485">Neen hi, na dat ons Daniel</l>
<l>In sinen boeken daer toent wel,</l>
<l><pb n="3,361"/> Want hi seget al openbaer:</l>
<l>Dat verst selen hebben daer</l>
<l>Die gene, die in desen tiden</l>
<l n="490">Die persecucie moesten [<hi rend="italic">liden</hi>],</l>
<l>Ende in twivel [<hi rend="italic">selen</hi> .....]</l>
<l>Dese hebben [.....]</l>
<l>Verst dan [.....]</l>
<l>Van d[.....]</l>
<l n="495">Ende dan oec in desen tide</l>
<l>Selen verhogen, ende werden blide</l>
<l>Die gene die Antkerst daer vore</l>
<l>Hebben gedient, ende die de dore</l>
<l>Sende[.] uut, om lant verkeren.</l>
<l n="500">Si maecten bliscap met groter eren;</l>
<l>Si huweden, si vierden, si speelden;</l>
<l>Menigerhande spel met groter weelden</l>
<l>Dadensi, ende seiden albloet:</l>
<l>Al es dat sake, dat nu es doet</l>
<l n="505">Onse gebiedere, ende onse here,</l>
<l>Wi selen nochtan nu vort mere</l>
<l>Vrede hebben, ende sekerheit.</l>
<l>Na dat si dit hebben geseit,</l>
<l>So quam hem over daer albloet</l>
<l n="510">Ene vrese so harde groet</l>
<l>Van den achtersten vonnesse swaer.</l>
<l>Want vorden lesten dach vorwaer,</l>
<l>Eer God ten ordeel sal comen,</l>
<l>So werden teken vele vernomen,</l>
<l n="515"><pb n="3,362"/> Die ons dewangelie openbart:</l>
<l>Maer niet wel en eest ons daer verclart.</l>
<l>Scolastica Hystorie ons gewaget</l>
<l>.xv. dage, die sere versaget</l>
<l>Selen maken die liede te hant,</l>
<l n="520">Die Jeronimus oec vant</l>
<l>In die Ebreusce <hi rend="italic">boec</hi> alsoe.</l>
<l>Maer oft si haestelijc comen toe,</l>
<l>Dat si tenden een selen gescien,</l>
<l>Ofte niet haestelijc oec na dien,</l>
<l n="525">So dat daer tusscen soude wesen</l>
<l>Enech tijt: daer af, van desen,</l>
<l>Dies en doet hi niet verstaen.</l>
<l>Daerom latict also oec gaen,</l>
<l>Want ict noyt niegeren vant</l>
<l n="530">Daers mi meer ward becant.</l>
</div>
<div type="subchapter"><head type="subchapter">Vanden .xv. domsdage[<hi rend="italic">n</hi>]. .xi.</head>
<l>Na die heylige liede gereet,</l>
<l>Die maken en geen ondersceet,</l>
<l>Ende na die meester, hebbic vernomen,</l>
<l>Dat .xv. dage selen comen;</l>
<l n="535">Die teken daer af doen[<hi rend="italic">se</hi>] verstaen,</l>
<l>Maer dat ondersceden latense staen.</l>
<l><pb n="3,363"/> Den irsten dach noemense daer,</l>
<l>Maer den andren niet daer naer,</l>
<l>Noch den derden, noch genen meer,</l>
<l n="540">[.....] alsoe alsict seide eer.</l>
<l>[.....] andren dach daertoe</l>
<l>[.....] ende alsoe</l>
<l>[.....] daer an</l>
<l>[.....]</l>
<l n="545">[.....]</l>
<l>Noch ander meester, alsmen siet,</l>
<l>Oft si tenden een selen wesen,</l>
<l>Of enich tijt staen na desen.</l>
<l>Om dit en salmen scriven niet</l>
<l n="550">Den andren dach, alsemen siet,</l>
<l>Maer dander teken, als ende als;</l>
<l>Diet anders maecte, dat waer valschs.</l>
<l>                Nu hort dese teken ongehier.</l>
<l>Den irsten dach noemt [<hi rend="italic">men</hi>] hier,</l>
<l n="555">Om dat hi quam daerna albloet</l>
<l>.XL. dage na Antkerst doet,</l>
<l>Also Daniel boeke doen verstaen.</l>
<l>                Die irste dach hier af, dan saen</l>
<l>So sal die zee verheffen hare</l>
<l n="560">.XL. cubitus hoge openbare</l>
<l>Boven alle berge hogen,</l>
<l>Ende blivet staende also vermogen</l>
<l>In haer stat, alse of si ter ure</l>
<l>Beloken waer met enen mure.</l>
<l n="565">                Dat ander teken sal daer wesen,</l>
<l>Dattie zee daelt na desen,</l>
<l>Ende werd so cleine oec na dien,</l>
<l>Datmense cume mach gesien.</l>
<l><pb n="3,364"/>                 Dat derde, dan selen die diere saen</l>
<l n="570">Die in die zee daer scinen staen,</l>
<l>Selen briescinge geven daer</l>
<l>Toten hemel openbaer.</l>
<l>                Dat vierde daeraf wesen sal,</l>
<l>Dattie zee sal bernen al;</l>
<l n="575">Ende ander water also met,</l>
<l>Waer dat si sijn geset.</l>
<l>                Dat vifte, selen bomen ende cruut</l>
<l>Blodegen da<hi rend="italic">u</hi> geven uut.</l>
<l>                Dat seste, dan selen [<hi rend="italic">die</hi>] gestichte vallen,</l>
<l n="580">Die in die werelt sijn met allen.</l>
<l>                Dat sevende, daer op selen saen</l>
<l>Keyen ende stene te gader slaen.</l>
<l>                Dat achtende, daer op sal gescien</l>
<l>Ene gemeine eertbeve na dien.</l>
<l n="585">                Dat .ix. de, dan sal die eerde daer</l>
<l>Gelijc ende effen werden vorwaer.</l>
<l>                Dat .x. de, daerop selen die liede</l>
<l>Uut haren holen comen <hi rend="italic">vl</hi>ieden,</l>
<l>Ende selen gaen amechtech dan,</l>
<l n="590">Dat<hi rend="italic">t</hi>e[<hi rend="italic">r</hi>] enech cume gespreken can.</l>
<l>                Dat .xi. de teken, dat comt na dat,</l>
<l>Dan selen die bene daer ter stat</l>
<l>Van allen den doden opgaen,</l>
<l>Ende op haer grave daerna staen.</l>
<l n="595"><pb n="3,365"/>                 Dat .xii. de, dan selen die sterren</l>
<l>Alle vallen, sonder merren.</l>
<l>                Dat .xii. de, daerop selen dan</l>
<l>Sterven, dat leeft, wijf ende man,</l>
<l>Om datsi metten doden mede</l>
<l n="600">Daerna opstaen, na haer gerede.</l>
<l>                Dat .xiii. de teken, daer op sal</l>
<l>Hemel ende eerde oec bernen al.</l>
<l>                Dat .xv. de, dan sal sonder verden</l>
<l>Hemel ende eerde neuwe werden,</l>
<l n="605">Ende al dat ye ward, sal dan saen</l>
<l>In minscelike vorme opstaen.</l>
</div>
<div type="subchapter"><head type="subchapter">Hoe die werelt werd gepurgeert, ende vander claerheid daerna. .xij. </head>
<l>Nochtan salt vorden rechter comen</l>
<l>Een groet vier, hebbic vernomen,</l>
<l>Die dansichte verbernen sal</l>
<l n="610">Van derre vulre werelt al.</l>
<l>Hemel ende eerde sal vervaren;</l>
<l>Maer niet in der substancie[<hi rend="italic">n</hi>] twaren,</l>
<l>Maer bi gelikenessen, die sal</l>
<l>In enen [<hi rend="italic">beteren</hi>] verwandel<hi rend="italic">en</hi> [ . . . ] al</l>
<l n="615">Dien hemel, secgic, vander locht,</l>
<l>Ende niet lochteleec gewrocht.</l>
<l><pb n="3,366"/>                 Dit vier sal alse hoge slaen,</l>
<l>Gelijc dat dede sonder waen</l>
<l>Dieluvie bi Noes tiden met;</l>
<l n="620">.xxv. cubitus so es geset</l>
<l>Dat boven alle berge sal gaen.</l>
<l>Ende om dattie werelt daer met saen</l>
<l>Sal gepurgeert werden daer,</l>
<l>Vanden sonden der minscen, vorwaer;</l>
<l n="625">Der eerde daeromme, ende der zee,</l>
<l>Ende die metale, der lucht mee,</l>
<l>Werden mettier vetheit overgeblasen,</l>
<l>Dattie vercorne so<hi rend="italic">n</hi>de<hi rend="italic">r</hi> verrasen</l>
<l>(Also die apostel secgen)</l>
<l n="630">Werden gepurgeert van allen vlecgen,</l>
<l>Van dien daer iet af te purgeerne es;</l>
<l>Ende dit sal duren, sijt seker des,</l>
<l>Tot datse alle gepurgeert wesen.</l>
<l>                Den gepurgeerden en saelt na desen</l>
<l n="635">In ne gere wisen deren niet;</l>
<l>Maer den quaden saelt sijn verdriet</l>
<l>Ende ene verteringe altemale;</l>
<l>Den goeden es dit also wale</l>
<l><pb n="3,367"/> Ene vercoelnesse, van soeter smake.</l>
<l n="640">Augustijn seget op dese sake</l>
<l>(Dit bernen vander werelt fijn),</l>
<l>Dat dit vier den goeden sal sijn,</l>
<l>Gelijc dat den drien kinderen was,</l>
<l>Die inden vieregen oven vor das</l>
<l n="645">In Babilonie waren gedaen,</l>
<l>Dat gi hier vore wel hebt verstaen.</l>
</div>
<div type="subchapter"><head type="subchapter">Hoe God ten ordele sel comen. .xiii. </head>
<l>   Men leest, dattie rechter sal comen</l>
<l>Te middernacht, hebbic vernomen,</l>
<l>Niet om die vrese des tides,</l>
<l n="650">(Alse A<hi rend="italic">u</hi>gustijn doet ons gewises)</l>
<l>Maer om die sake der donkerheit,</l>
<l>Dat es te secgen sier heymelicheit.</l>
<l>Des rechters comste die sal sijn</l>
<l>Alse ene haestige blixeme fijn,</l>
<l n="655">Ende ene claerheit, die dan sal</l>
<l>Sonne ende mane bedecken al,</l>
<l>Niet datsi haer scinen selen laten,</l>
<l>Maer bi gelike van desen st[.]aten.</l>
<l>                Anders leestmen over waer:</l>
<l n="660">Datsi sevenvout clare daer</l>
<l><pb n="3,368"/> In dien dage sal scinen dan</l>
<l>Dan si nu gescinen can.</l>
<l>Maer inden ansiene, hebbic vernomen,</l>
<l>Des gewarich lichts, dat dan comen</l>
<l n="665">Sal, so selen si alle om desen</l>
<l>In haren naturen donker wesen.</l>
<l>Onse here sal inder locht na dat</l>
<l>Hem vertonen, ter selver stat</l>
<l>Aldaer hi op te hemel clam.</l>
<l n="670">                Vor hem selen sijn, alsict vernam,</l>
<l>(Gelijc enen verwinre groet)</l>
<l>Alle die tekene na siere doet,</l>
<l>Ende alle die instremente gerede,</l>
<l>Daer hi <hi rend="italic">d</hi>ore gedoet was mede:</l>
<l n="675">Dat cruce, die nagel, die crone,</l>
<l>Entie glavie oec na tgone.</l>
<l>Daer ave seget Crisostimus:</l>
<l>Dattie ingele selen daer dus</l>
<l>Dat cruce hoge dragen daer</l>
<l n="680">Op haer scouderen; ende vorwaer</l>
<l>Sine coninclike comst daermede,</l>
<l>Gelike enen der heerscher, mede</l>
<l>Voreboetscapen si dit daer.</l>
<l>                Niet allene, wet vorwaer,</l>
<l n="685">Metten cruce, maer openbaer</l>
<l>Met sinen wonden sijns lichamen,</l>
<l><pb n="3,369"/> Ende sinen tekenen alle tsamen</l>
<l>Van sinen wonden salmen tonen,</l>
<l>Om dat hi daer met wille[.] versconen,</l>
<l n="690">Dat hi die selve here oec sij</l>
<l>Die hem crucen liet om di.</l>
</div>
<div type="subchapter"><head type="subchapter">Van der gemeinder verrisenesse. .xiiij. </head>
<l>Nu es die werelt, sijt seker des,</l>
<l>Gepurgeert, ende god es</l>
<l>Ten ordele comen, hoe soet gaet.</l>
<l n="695">Nu sent hi ute, dat verstaet,</l>
<l>Die grote stemme entie fine,</l>
<l>Die int ewangelie[.] heet bosine,</l>
<l>Alse tenen tekene van sinen zege,</l>
<l>Dat hi verwinre [<hi rend="italic">es</hi>] alle wege.</l>
<l n="700">                Tharen love, ende oec vorwaer</l>
<l>Tsiere werscap, so noet hi daer</l>
<l>Alle die nie van eertrike scieden.</l>
<l>Maer dit sal selken van dien lieden</l>
<l>So claer teken wesen dan,</l>
<l n="705">Ende so openbare oec daer an,</l>
<l>So dat si alle opstaen daer</l>
<l>Ente vonnesse comen daer naer.</l>
<l><pb n="3,370"/>                 Ende, alse dewangelie seit,</l>
<l>So sent god na die waerheit</l>
<l n="710">Syn ingele, met ere busine,</l>
<l>Om te vergaderne daer die sine,</l>
<l>Sine vercorne des gelike,</l>
<l>Van dien inde van eertrike.</l>
<l>                Ende noch selen dan uutgaen</l>
<l n="715">Die ingele, ende vergaderen saen</l>
<l>Die quade, ende scedense daer</l>
<l>Uten goeden, wet vorwaer.</l>
<l>Ende dese stemme, dese busine,</l>
<l>Werd van elken gehord, in scine,</l>
<l n="720">Want van hare macht werd dan</l>
<l>Levende gemaect wijf ende man.</l>
<l>                Die goede selen in ere glorien daer</l>
<l>Verwandelen, ende oec mede vorwaer</l>
<l>In vele dincs wel gedesponeert.</l>
<l n="725">                Entie quade werden verkeert,</l>
<l>Alse in ene minderinge van leden,</l>
<l>Die corupeert sijn in vele steden.</l>
<l>                Maer den quaden, die dogen, daernaer,</l>
<l>Hem ne werd niet genomen daer</l>
<l n="730">Haer gedaente haers lichamen,</l>
<l>Hines daermede al te samen.</l>
<l>                Alle sele wi daer op staen,</l>
<l>Goed ende quade, sonder waen,</l>
<l>In alse corter uren, alsoe saen</l>
<l n="735">Alsmen een oge op mochte slaen.</l>
<l><pb n="3,371"/>                 Gode en sal niet gebreken daer</l>
<l>Der materien der eerden vorwaer,</l>
<l>Want daer ne sal niet ane gebreken</l>
<l>Alse groet alse ene ziere, horic spreken;</l>
<l n="740">En[<hi rend="italic">de</hi>] sal in siere gedane opstaen,</l>
<l>In alder manieren, sonder waen,</l>
<l>Ende alse oft hi levede, ende oec vor das</l>
<l>Doen hi tsinen besten was.</l>
<l>                Maer die rebbe, alsict verneme,</l>
<l n="745">Van Adame en sal in heme</l>
<l>Niet opstaen, daer Yeve of was</l>
<l>Gemaect, maer in haer na das.</l>
<l>Hant, voete, arme, bene,</l>
<l>Vanden minsce (e[<hi rend="italic">n</hi>]s dinc ne gene,</l>
<l n="750">Al werd geslagen, oft d<hi rend="italic">u</hi>re geten,</l>
<l>Ofte hoe dat waer versleten)</l>
<l>Ende den minsce en sal vandesen</l>
<l>En gene gebreke hebben vorwaer,</l>
<l>Het [<hi rend="italic">en</hi>] sal an hem vergaderen daer.</l>
</div>
<div type="subchapter"><head type="subchapter">Noch vander verrisenessen. xv. </head>
<l n="755">Alse dapostel seget nu:</l>
<l>So sal yegewelc, dat secg ic u,</l>
<l>Van menigerhande lande daer</l>
<l>Onderlinge vergaderen oppenbaer.</l>
<l><pb n="3,372"/> Dat es te verstane, hebbic bedacht,</l>
<l n="760">In haer manlike cracht,</l>
<l>Alse in den staet van .xxx. jaren,</l>
<l>Oft daeromtrent, wet vorwaren,</l>
<l>Dat Christus was hier te voren,</l>
<l>Hoe hi die doet moeste becoren,</l>
<l n="765">Hoe out hi was doe hi starf,</l>
<l>Oft hoe jonc; alst wel bedarf</l>
<l>Dat si storven, ende moesten liden</l>
<l>Die doet, si selen te joncsten tiden</l>
<l>Van .xxx. jaren opverstaen,</l>
<l n="770">So dat hem geen dinc, sonder waen,</l>
<l>Gebreken sal te dere noet,</l>
<l>Noch overcomen clein no groet.</l>
<l>Die gene die van niewete al</l>
<l>Al dat hi wilde ende maken sal,</l>
<l n="775">Sal dat wel volmaken daer,</l>
<l>Al eest ene materie niet daer,</l>
<l>Bedie hine sal niet judiceren</l>
<l>Dat selve, na der materien deren,</l>
<l>Maer na der <hi rend="italic">vor</hi>men gelikenesse,</l>
<l n="780">Na hare verdiente gescepnesse.</l>
<l>                Daer sal oec ondersceden wesen</l>
<l>Man ende wijf ganselijc in desen.</l>
<l>                Oec die wondere, die sijn geboren</l>
<l>Vanden minscen daer te voren,</l>
<l n="785"><pb n="3,373"/> Alse die sonder <hi rend="italic">vo</hi>et comen vort,</l>
<l>Oft sonder hant in hare bort,</l>
<l>Oft haddense te lettel of te vele</l>
<l>Vander gerechter naturen spele,</l>
<l>Dat werd hem toe oft af gedaen,</l>
<l n="790">Also gelike oft sonder waen</l>
<l>Der naturen niet gebroken ware.</l>
<l>Die dode, die oec openbare</l>
<l>In goeden resten, selen opstaen,</l>
<l>Irst . . . . . . . hebbic verstaen</l>
<l n="795">Ende oec na sine digniteit.</l>
<l>                Oec selen opstaen, na der waerheit,</l>
<l>Yegewelc na die ordine sine,</l>
<l>Alse gelijc dapostelen daer</l>
<l>Na apostel gelike, vorwaer,</l>
<l n="800">Ende propheten, na hare wet,</l>
<l>Ende so van allen andren met.</l>
<l>                Ende die gene, die levenden vonden</l>
<l>(Alse dapostel seget) te dien stonden,</l>
<l>Selen metten genen die doet sijn</l>
<l n="805">Op in die locht varen in scijn,</l>
<l>Ende also in dien gegripen daer</l>
<l>Selen sterven thans, vorwaer,</l>
<l>Ende te hans opstaen mede,</l>
<l>Alse oft die ziele daer ter stede</l>
<l n="810"><pb n="3,374"/> Bi enen slape ware[.] uutgegaen,</l>
<l>Ende in enen gedacht weder comt saen,</l>
<l>Ende werd also ten ordele</l>
<l>Geleverd in dus corten spele.</l>
</div>
<div type="subchapter"><head type="subchapter">Van miraculen der verr<hi rend="italic">ise</hi>nessen. .xvj.</head>
<l>Die ziele, die oec uten lichamen</l>
<l n="815">Comen sijn, begeren tsamen</l>
<l>Dat si werden ge<hi rend="italic">c</hi>orperert;</l>
<l>Daerombe also es begert,</l>
<l>So wie so uut geblasen es mede</l>
<l>Indes overstes mogenthede,</l>
<l n="820">Ende niene weet waer hi dan es.</l>
<l>                Maer die lichaem, des sijt gewes,</l>
<l>Natuerlike, die ziele mede</l>
<l>Begeert op sine volmaecthede.</l>
<l>                Dats waer: in yegewelken daer,</l>
<l n="825">Es ene st<hi rend="italic">o</hi>mme begerte vorwaer,</l>
<l>Der v[<hi rend="italic">o</hi>]egingen, van desen tween;</l>
<l>Nochtan en mogense overeen</l>
<l><pb n="3,375"/> Bi naturen vergaderen niet,</l>
<l>Maer met miraculen eest gesciet.</l>
<l n="830">                Men seit oec, dat Christus' verrisen</l>
<l>Die sake was van onse[<hi rend="italic">r</hi>] wisen,</l>
<l>Alse een teken daer af maken</l>
<l>Van ber[<hi rend="italic">uer</hi>]ingen eniger saken,</l>
<l>Daer af des Vaders liberaldeit,</l>
<l n="835">Om die minne Christi vorseit,</l>
<l>Sal doen sine broedere verrisen</l>
<l>In groter glorieuser wisen.</l>
<l>                Ende alsoe nochtan, also dewelike coninc</l>
<l>Sinen sone maect om dese dinc</l>
<l n="840">Ridder goet, so maecti mede</l>
<l>Om sine minne ridders gerede,</l>
<l>Ende es ene sake der <hi rend="italic">b</hi>eru[.]erlijchede,</l>
<l>Alse te onser minscelijchede,</l>
<l><pb n="3,376"/> Bedie hi beroert ons vorwaer</l>
<l n="845">Ter verrisenessen, ter bliscap, daer</l>
<l>Goede gewerke werden vonden,</l>
<l>Diemen dede vor dien stonden.</l>
<l>                Dese sake es oec ene vorme, vorwaer,</l>
<l>Ende oec mede u exemplaer.</l>
<l n="850">Alle dese, die nu geseit</l>
<l>Hier vore sijn, na der waerheit,</l>
<l>Selen <hi rend="italic">vore dat</hi> vonnesse comen,</l>
<l>Datmen dleste vonnesse hort nomen.</l>
</div>
<div type="subchapter"><head type="subchapter">Vanden vonnesse, dat God elken geeft na sijn verdienen. .xvij. </head>
<l>Alsi aldus verresen sijn</l>
<l n="855">Ende vergadert vore sijn anscijn,</l>
<l>So sal hi die sonders irstwerven</l>
<l>Anespreken, om haer onbederven,</l>
<l>Ende sal haer mesdaet lonen daer</l>
<l>Met tormente, die sijn so swaer,</l>
<l n="860">Die bettere oec sijn na desen</l>
<l>Dan alle tormente selen wesen;</l>
<l>Daer af oec hare consentien mede,</l>
<l>Met ere bitender vresen, ter stede</l>
<l>Vanden rouwe in wanhope comen.</l>
<l n="865">Ende oec sal dit, mogedi wel gomen,</l>
<l>Ene ongenoemde confusie wesen,</l>
<l>Alse yegewelc daer mach lesen</l>
<l>Ende in haer herte gescreven siet</l>
<l>Al haer quaetheit, di<hi rend="italic">t</hi>s verdriet.</l>
<l n="870"><pb n="3,377"/>                 Ende dan, (alse dapostel doet verstaen)</l>
<l>So werden gewroeget also saen</l>
<l>Alle der zielen gepeise mede,</l>
<l>Die si ye peysden in enege[<hi rend="italic">r</hi>] stede;</l>
<l>Want elken werdet bekint aldare</l>
<l n="875">Oft in een was getekent ware.</l>
<l>                Dit sijn die boeke, wet wel dat,</l>
<l>Van yegewelken, die opter stat</l>
<l>Alle selen ontpluken daer.</l>
<l>                Bedie, bider comst trechters vorwaer,</l>
<l n="880">En selen niet die lucht allene</l>
<l>Verlichten, maer oec int gemene,</l>
<l>Alle verborgene dinge der herten</l>
<l>Selen geopenbaren met smerten;</l>
<l>Ende dan sal die ewanglie gereit</l>
<l n="885">Vervult werden, daer men af seit:</l>
<l>En es niet so neuwe verborgen,</l>
<l>En come dan vort ter sorgen.</l>
<l>                Hoe grote cracht sal dit wesen,</l>
<l>Dattie mogetheit gods in desen</l>
<l n="890">Tonen sal, dat iegewel[<hi rend="italic">c</hi>] dat goet</l>
<l>Ende dat quade daer tonen moet,</l>
<l>Ende in sijn gedachte comet daer.</l>
<l>In so corten uren daernaer</l>
<l><pb n="3,378"/> Werd besceden, alst daeran</l>
<l n="895">Sine concentie wroeget vordan,</l>
<l>Ofte ontsculdeget; ende met desen</l>
<l>Weet elc van hem hoet sal wesen</l>
<l>Met hem, oft hi verdoemt es,</l>
<l>Oft behouden, sijt seker des.</l>
<l n="900">                In die vercorne werd afgedaen</l>
<l>Al haer verdinken, sonder waen,</l>
<l>Van der eweliker bliscap goet;</l>
<l>Maer si hebben in haren moet</l>
<l>Hare quaetheit, diesi daden voren;</l>
<l n="905">Nochtan niet, dat si wanen verloren</l>
<l>Bliven, ofte ter pinen comen,</l>
<l>Noch oec ter bliscap niet; si gomen</l>
<l>Metter gracien al van desen,</l>
<l>Daer si gedanct af mogen wesen;</l>
<l n="910">God en doet hem niet in scijn,</l>
<l>Om datsi te blide souden sijn.</l>
</div>
<div type="subchapter"><head type="subchapter">Vanden ordele meer. xviij. </head>
<l>Dan alse dit dus es gedaen,</l>
<l>Selen die onsalegen wanhopen saen,</l>
<l>Ende hem decken, constensy,</l>
<l n="915">Vore dansichte Gods, seitmen mi,</l>
<l>Ende selen roepen: "Gi, berge ter stede,</l>
<l>Bedect ons vanden ansicten mede</l>
<l><pb n="3,379"/> Die daer optie <hi rend="italic">t</hi>rone staen!"</l>
<l>Alse Crissostomus doet verstaen</l>
<l n="920">Op Matheuse, daer hi seget hier:</l>
<l>"Het ware sachter, ducent vier</l>
<l>Ende blixeme gedogen, dant ware</l>
<l>Dat ansicht also openbare,</l>
<l>Dat so suete es ende so scone,</l>
<l n="925">Van ons heren, om enige lone</l>
<l>Die wi dor hem niet en daden."</l>
<l>Sine dorren haer ogen in genen raden;</l>
<l>Ons en steet niet te siene daer naer.</l>
<l>                Jan Crisostomus seget mede:</l>
<l n="930">Dattie sonne ende mane bede</l>
<l>Haer licht an hem trecken gerede,</l>
<l>Om des rechters gewarechede,</l>
<l>Dat sise niet dorren an sien;</l>
<l>Niet om dat hem mach mescien,</l>
<l n="935">Maer om dat elken minsce dan sal</l>
<l>In eens anders torment [<hi rend="italic">s</hi>]c[<hi rend="italic">r</hi>]omen al</l>
<l>Van sine[<hi rend="italic">n</hi>] vonnesse werd[<hi rend="italic">en</hi>] geset.</l>
<l>                Die cracht oec der hemele met:</l>
<l><pb n="3,380"/> Dat sijn dingel, verstaicker an,</l>
<l n="940">Ende die selen beroren, alle, dan,</l>
<l>Maer niet om die ververnesse</l>
<l>Vander gerechter doemnesse,</l>
<l>Noch oec om anxt en genen</l>
<l>Dat si hem yet selen verenen,</l>
<l n="945">Maer om die wondere, die si sien</l>
<l>Van selken dingen, die gescien.</l>
<l>                Also, alse Beda seget, daer van:</l>
<l>Wat sal dat roedekijn dogen dan,</l>
<l>Dat inden woude es gestaen,</l>
<l n="950">Daer die cedren vanden paradise verslaen.</l>
<l>                Daer selen die vercor<hi rend="italic">n</hi>e te hope</l>
<l>In die locht hem jegen lopen,</l>
<l>Entie quade op deerde omtrent,</l>
<l>Die si altoes hebben gemint;</l>
<l n="955">Daer selen si bliven in dat dal</l>
<l>Van Josephat also al,</l>
<l>Ende des rechters sent[<hi rend="italic">ent</hi>]ie a<hi rend="italic">v</hi>ebieden,</l>
<l>Eersi vandaer mogen scieden.</l>
</div>
<div type="subchapter"><head type="subchapter">Noch meer vanden ordele. .xix. </head>
<l>Men seit, dat [<hi rend="italic">Christus</hi>] judiceren sal</l>
<l n="960">In die vorme een[<hi rend="italic">s</hi>] cnechts al,</l>
<l><pb n="3,381"/> Also alsi vor Pylatus</l>
<l>Was gejudiceert aldus;</l>
<l>Want hi doe gedaent ne gene,</l>
<l>No clerheit [<hi rend="italic">hadde</hi>], no groet, no clene,</l>
<l n="965">Maer was .i. spiegel, een anscouwen</l>
<l>Vol van menigerhande rouwen;</l>
<l>Ende dan sal hi in die glorie,</l>
<l>Van al siere scoenre memorie,</l>
<l>Allen minscen hem vertonen,</l>
<l n="970">Om dansien van sinen lone[.].</l>
<l>                Maer Augustin<hi rend="italic">us</hi> seget [..] van dien:</l>
<l>In die vorme salmenne sien</l>
<l>Van ene[<hi rend="italic">n</hi>] cnecht; verblidende daer</l>
<l>Seelne sien die gode daer naer;</l>
<l n="975">Maer den quaden werdet verborgen saen,</l>
<l>Datsi die bliscap niene begaen,</l>
<l>Noch die claerheit en sien mede,</l>
<l>Diede gene sien ter stede</l>
<l>Die suver sijn van herten daer,</l>
<l n="980">Ende oec dat rike hebben daernaer.</l>
<l>                Die vader en judiceert genen man,</l>
<l>Maer al sijn rechten geeft hi dan</l>
<l>Sinen sone, om dat hi es</l>
<l>Die sone des minscen, sijt gewes.</l>
<l n="985">                Niet alse, dat hi sone es geseit,</l>
<l>Alse van der cracht der minscelijcheit,</l>
<l><pb n="3,382"/> Oft sonder den vader daer ter stede,</l>
<l>Oft sonder den heyligen geest mede</l>
<l>Daer te judiceerne yet sit,</l>
<l n="990">Maer hi judiceert na dit</l>
<l>In die vorme van enen man,</l>
<l>Den quaden verveerlijc tsine dan,</l>
<l>Ende den gerechten genadich daer;</l>
<l>Ende verliechtse oec daernaer;</l>
<l n="995">Hi judiceertse metter godleecheit,</l>
<l>Niet metter minscelijcheit.</l>
<l>                Oec niet allene Christus ne sal</l>
<l>Niet judiceren daer allene al,</l>
<l>Maer die heyligen selen daer</l>
<l n="1000">Met hem judiceren, vorwaer,</l>
<l>Nadat God selve heeft geseit,</l>
<l>Daer hi seget na der waerheit:</l>
<l>Gi selt sitten op .xii. stole wel,</l>
<l>Ende jugeren opt geslechte van Israel!</l>
<l n="1005">Niet allene die .xii. apostelen,</l>
<l>Maer die hem volgeden alle, selen</l>
<l>Gemeinlijc judiceren gerede.</l>
<l>Biden .xii. sitten, verstawi mede,</l>
<l>Alle die heyligen sonder getal,</l>
<l n="1010">Ende bi den .xii. geslechten, men sal</l>
<l>Alle die gene verstaen aldaer,</l>
<l>Die te judiceren sijn vorwaer.</l>
</div>
<div type="subchapter"><head type="subchapter"><pb n="3,383"/> <hi rend="bold">Vanden selven meer. .xx. </hi></head>
<l>Alsoe alse seget Gregorius,</l>
<l>Die dit hier orkent aldus,</l>
<l n="1015">So selen vier ordine daer sijn</l>
<l>Inden gerechten vonnesse sijn:</l>
<l>Twee, alse die sijn vercoren,</l>
<l>Ende .ij., die oec sijn verloren.</l>
<l>Die vercorne en sal niemen daer</l>
<l n="1020">Judiceren, maer si vorwaer</l>
<l>Selen judiceren, ende regneren,</l>
<l>Alse die recht van allen deren.</l>
<l>                Ende selke werden gejudiceert ter stede,</l>
<l>Ende selen regneren mede,</l>
<l n="1025">Alse die tusscen beide sijn goet,</l>
<l>Alsmen ons verstaen doet.</l>
<l>                Die quade, van dien sel na desen</l>
<l>Selc daer gedoemt wesen,</l>
<l>Ende sal vervaren, hoe soet gaet,</l>
<l n="1030">Alse quade kerstine, dat verstaet.</l>
<l>Selke selen niet gedoemt, twaren;</l>
<l>Nochtan so selensi vervaren</l>
<l>Alse die ongelovich sijn;</l>
<l>Dus sal wesen dese termijn.</l>
<l n="1035"><pb n="3,384"/>                 Dan sal die rechtere sceden daer</l>
<l>Die gode vanden quaden naer,</l>
<l>Alsoe die herde sijn scape doet,</l>
<l>Ende uten quaden doet dat goet.</l>
<l>                Ende dan (alse seget Gregorius)</l>
<l n="1040">Comen si ter scalen dus,</l>
<l>Ende weget tquade jegen tgoede,</l>
<l>Ende eest dat daer tquade verloede,</l>
<l>So weet hi sijn vonnes daer,</l>
<l>Ende daers geen verdingen, naer.</l>
<l n="1045">                Ende dan sal ons God verwiten,</l>
<l>Niet allene onse quade viten,</l>
<l>Noch oec onse verrokeloeshede mede,</l>
<l>Maer al dat hi dor ons oec dede</l>
<l>Sal hi ons verwiten daer,</l>
<l n="1050">Daer wi en selen niet .i. haer</l>
<l><hi rend="italic">K</hi>eren dorren van anxte groet.</l>
<l>Ay, ongevallige sondere groet!</l>
<l><pb n="3,385"/> Wat soutu nu daer mogen angaen,</l>
<l>Daer di die here wilt verslaen</l>
<l n="1055">Emmermere ter pinen swaer.</l>
<l>Alse dit die es dus openbaer,</l>
<l>Dattues meer en mach ontgaen,</l>
<l>Dits vrese boven al, na mijn verstaen.</l>
</div>
<div type="subchapter"><head type="subchapter">God den sonder an sprect. .xxi. </head>
<l>Ic, sprect hi, die om u</l>
<l n="1060">Achter lande liep vor nu,</l>
<l>Ende predicte die waerheit al,</l>
<l>Waer met datmen vercrigen sal</l>
<l>Hemelrike, dus gingic vort,</l>
<l>In lande, in dorpe, ende in port,</l>
<l n="1065">Daer ic om u bespot was,</l>
<l>Ende wederseit dicke na das,</l>
<l>Ende getrijst was ende gewacht,</l>
<l>Oftic yet vort hadde bracht</l>
<l>Datmen node hadde gehord.</l>
<l n="1070">Maer in verbarchs nie mijn word,</l>
<l>Ende seide, dat mi orberleec dochte,</l>
<l>Hoe sere datmi oec wachte.</l>
<l>Ende in desen so wardic daerna</l>
<l>Om u gegeeselt, elc dit versta,</l>
<l n="1075">Ende bespouwen oec ter stede,</l>
<l>Ende in mijn hals geslagen mede,</l>
<l><pb n="3,386"/> Ende verbonden mijn ogen daer,</l>
<l>Ene dorne crone setten daer naer</l>
<l>Op mijn hoeft, met nidecheden,</l>
<l n="1080">Dat mi dbloet te meniger steden</l>
<l>(Ay om u!) daer neder liep.</l>
<l>Daer was menich die op mi riep:</l>
<l>"Profete! wie sloech di?"</l>
<l>Daerna oec verdoemdense mi</l>
<l n="1085">Ter lelijcster doet daer van al.</l>
<l>Si stieten mi daer als enen bal,</l>
<l>Ende crusten mi, ende hingen alsoe,</l>
<l>Ende gaven edic drinken doe</l>
<l>Met gallen geminct, in bitterheden.</l>
<l n="1090">Si nicgelden mi in drie steden,</l>
<l>Ende met ere glavie mi oec stac,</l>
<l>Datmi die side ontwee brac.</l>
<l>                Dat paradijs ic u ontdede,</l>
<l>Ende mijn rike offerdic u mede,</l>
<l n="1095">Ende men dwanc u mede niet;</l>
<l>Maer uwe vriheit ic u liet,</l>
<l>Ende oetmoedelijc sochtic uwen wille</l>
<l>In allen dingen, lude ende stille.</l>
<l>Hoe soudic meer gedoen dor u,</l>
<l n="1100">Dan ic hier gedaen heb nu.</l>
<l>Hens niet, en hebt gedaen al.</l>
<l>Merct wat u gescien dan sal,</l>
<l>Die niet en hebt dat verstaen,</l>
<l>Wa[<hi rend="italic">n</hi>]t ic hebt vor u gedaen!</l>
<l n="1105">Secgt mi, gi sonderen groet,</l>
<l>Natuerleec dogende ende doet,</l>
<l><pb n="3,387"/> Wat hebdi nu gedaen dor mi,</l>
<l>Die u here <hi rend="italic">b</hi>em, ende daerbi</l>
<l>Om u gepassijt was hier voren.</l>
<l n="1110">Ay, alle onsalige doren!</l>
<l>Leest dit, ende penst dan mede</l>
<l>Wat God hier vore dor ons dede,</l>
<l>(Ende penst om u sonden vordane,</l>
<l>Die u ten ordele selen vermanen)</l>
<l n="1115">God, die van al sal doemen,</l>
<l>Na recht, van datmen can genomen.</l>
</div>
<div type="subchapter"><head type="subchapter">Wat God den gerechten toe sprect. .xxij. </head>
<l>Daerna, gelijc heeft hi der quaden</l>
<l>Berespt van haren mesdaden,</l>
<l>Also sal hi ten goeden spreken</l>
<l n="1120">Met soeten worden sonderleken:</l>
<l>"Ic was hongerech, du voedes mi;</l>
<l>Ic was dorstich, ende daerbi</l>
<l>Gavestu mi drinken, ende also vort</l>
<l>Alster ewangelien toe behort."</l>
<l n="1125">Sal hi ten gerechten spreken daer,</l>
<l>Met groter sueticheit openbaer.</l>
<l>Dus es te verstane, dat God dese dinc</l>
<l>Meer daer te secgene bevinc</l>
<l>Om die gewerke der ontfermichede,</l>
<l n="1130">Dan die gewerke der gerechtichede,</l>
<l><pb n="3,388"/> Oft der penitensien, dat verstaet.</l>
<l>Oec es te verstane, na den raet</l>
<l>Dat hi ons toent oec in desen,</l>
<l>Dat so wie behouden sal wesen,</l>
<l n="1135">Dat meer sal sijn, in die waerhede,</l>
<l>Om ons heren ontfermichede,</l>
<l>Dan om haer verdiente met;</l>
<l>Ende die hem daer in heeft geset</l>
<l>Alse ter ontfermicheiden ward,</l>
<l n="1140">Hi werd daer met geloent ter vard.</l>
<l>                Alse oft hi woude secgen daer:</l>
<l>Uwe verdiente en sijn vorwaer</l>
<l>Niet al solke loen werd nu,</l>
<l>Alsic hier sal doen dor u.</l>
<l n="1145">                Maer gi, die anderen hebt gedaen</l>
<l>Ontfermicheit, ende hebt ontfaen</l>
<l>Dor minen wille, alsict wel weet,</l>
<l>So waerd onrecht, in loende gereet</l>
<l>U met ontfermicheiden weder.</l>
<l n="1150">                Een vonnes werd gesint daer neder:</l>
<l>"Daer gene ontfermicheit uut en comt,</l>
<l>Hi werd sonder ontfermicheit gedoemt!"</l>
<l>                Selke secgen, dat si antwerden dan:</l>
<l>Here! waer sagen wi di hongeric dan</l>
<l n="1155">Gelijc diewangelie ons doet weten.</l>
<l>Selke heyligen oec vermeten,</l>
<l>Dat daer gene antwerde sal wesen;</l>
<l>Want alle die tongen die selen van desen</l>
<l>Stom sijn, in den dagen</l>
<l n="1160">Daer mens ordeels sal gewagen.</l>
<l><pb n="3,389"/>                 Daeromme seget Comestor mede:</l>
<l>Dat goede ende quade, beide gerede</l>
<l>Niet anders es te secgen daer,</l>
<l>Dan elc sine verdiente, vorwaer,</l>
<l n="1165">Gelijc, oft hi behouden sal wesen.</l>
<l>O<hi rend="italic">f</hi>t verdoemt oec na desen.</l>
<l>Daer nes geen onscout, godweet,</l>
<l>Daer elc sine verdiente weet.</l>
</div>
<div type="subchapter"><head type="subchapter">Hoe God tfonnesse geeft. .xxiij. </head>
<l>Nu werd over elken sentensie gegeven,</l>
<l n="1170">Alse: "Gebenedide, comt mi neven,</l>
<l>Die mi gedient hebt, vorwaer!</l>
<l>Ende gi, vermaledide, gaet daer</l>
<l>Int ewelike vier gereet,</l>
<l>Dat emmer te stane steet,</l>
<l n="1175">Sonder roep van ludene mede,</l>
<l>Ende sonder ander maniere gerede!"</l>
<l>Dit ende ander alle dinge,</l>
<l>Wanen die menige sonderlinge,</l>
<l>Dat met consientien sal wesen</l>
<l n="1180">Geexprimeert van alle desen,</l>
<l>Dan met worden verstaic hier.</l>
<l>Dus gaen daer die quade int vier</l>
<l><hi rend="italic">Om</hi> ewelike te bliven daer;</l>
<l>Ende die goede gaen daernaer</l>
<l n="1185"><pb n="3,390"/> In<hi rend="italic">d</hi> ewelike bliscap sonder inde;</l>
<l>Entie quade in<hi rend="italic">d</hi> ewelike scinde,</l>
<l>Daer si gepijnt werden daerna</l>
<l>Emmermeer, alsict versta.</l>
<l>Hets recht, datsi emmermeer dogen,</l>
<l n="1190">Die op eertrike altoes pogen</l>
<l>Hoe si quaetheit mogen doen.</l>
<l>                Gregorius ons in een sermoen:</l>
<l>Hets recht, dattie gene seer</l>
<l>Sonder bliscap hebben emmermeer,</l>
<l n="1195">Die noyt en wouden derven niet,</l>
<l>Oft sonder sonde wesen yet;</l>
<l>Si souden wel sonder inde</l>
<l>Leven, alsict an sulken vinde,</l>
<l>Ende hi sonder inde mocht dan</l>
<l n="1200">Sonde doen, dat verstaic daeran.</l>
<l>                Daer es twierhande pine den quaden</l>
<l>Dan gegeven, om hem versaden:</l>
<l>Deen es, datsi werden gesceden</l>
<l>Van Godsrike in allen leden;</l>
<l n="1205">Dander dat si gepijnt selen wesen</l>
<l>Inder hellen emmermere na desen.</l>
<l>                Dit sijn die pine entie viere,</l>
<l>Daer ons dewangelie af seit diere:</l>
<l>Alle bome die dragen niet</l>
<l n="1210">Goede vrucht, die besiet,</l>
<l><pb n="3,391"/> Ende snidetse af, ende lecgtse dan</l>
<l>Inden viere vorward an.</l>
<l>Daerom, om ene clene pine,</l>
<l>Daer u hier in staet te sine,</l>
<l n="1215">Dat ewelike vier verdient,</l>
<l>Ende den stanc, die meer en dwient.</l>
<l>                Nochtan, die .x. dusent helscher viere</l>
<l>Vergaderen mochte[.] in enen viere,</l>
<l>En ware <hi rend="italic">niet</hi> daer jegen al</l>
<l n="1220">Alse die pine daer wesen sal,</l>
<l>Daer si van der heyliger glorien</l>
<l>Gesceden sijn, ende dier memorien,</l>
<l>Ende dat si van Gode gehaet sijn.</l>
<l>                Alse ons G[<hi rend="italic">r</hi>]egorius doet in scijn,</l>
<l n="1225">Die trike Gods onwerdich wesen,</l>
<l>Daeraf seit hi dus van desen:</l>
<l>Dat die pine gaet boven al,</l>
<l>Datmense daer dan sceden sal</l>
<l>Van Gode; entie scande mede,</l>
<l n="1230">Entie confuse der conscientien, bede.</l>
<l>Daer si vandien <hi rend="italic">ni</hi>weren vinden</l>
<l>Geen remedie, dat ie[.] mach inden.</l>
</div>
<div type="subchapter"><head type="subchapter"><pb n="3,392"/> <hi rend="bold">Noch vanden selven. .xxiiij. </hi></head>
<l>Gregorius die grote doet verstaen</l>
<l>In ene ewangelie, sonder waen,</l>
<l n="1235">Vanden mageden, die seit alsoe:</l>
<l>Oft yemen dogede daer toe,</l>
<l>Dat sij iet mochte gesmaken</l>
<l>Inden palayse sier herten, di saken,</l>
<l>Met groten wondere van bliscepen,</l>
<l n="1240">Dat[ . . . ] doe daer ward begrepen,</l>
<l>Daer men seide: Die brudegoem</l>
<l>Comt, staet op ende nemets goem!</l>
<l>Ende die gereet waren daer,</l>
<l>Gingen in met hem daer naer;</l>
<l n="1245">Ende die na quamen, dat verstaet,</l>
<l>Wat bitterheiden hem anegaet,</l>
<l>Doen besloten was die dore,</l>
<l>Ende si bliven moeste[<hi rend="italic">n</hi>] daer vore.</l>
<l>                Die dore (seit die glose daer naer)</l>
<l n="1250">Des riken en ward meer daer naer</l>
<l>Omploken, na den ordele vord,</l>
<l>Niemen; also hebbic gehord</l>
<l>In die heylige scrifture lesen.</l>
<l>                In apocalipse oec na desen,</l>
<l n="1255">Vintmen indie glose staen</l>
<l>Dese worde, sonder waen:</l>
<l><pb n="3,393"/> "Het selen hem beclagen daeran</l>
<l>Alle geslechten der eerden dan!"</l>
<l>Dat es te secgen, van allen landen;</l>
<l n="1260">Want sine selen (na mijn verstanden)</l>
<l>Vanden tormente niet droeven[..] sere</l>
<l>Al datsi sceden van onsen here,</l>
<l>Ende van al selker geselscap mede</l>
<l>Die te hemele vard gerede.</l>
</div>
<div type="subchapter"><head type="subchapter">Noch meer vanden ordelen. .xxv. </head>
<l n="1265">Van .ii. vieren hebbic vernomen,</l>
<l>Die int inde der werelt comen.</l>
<l>Een vier werd daer in scijn,</l>
<l>Dat vergangelijc sal sijn,</l>
<l>Daer die werelt gepurgerd werd mede,</l>
<l n="1270">Entie ziele van hare quaethede,</l>
<l>Alsic daervoren dede verstaen.</l>
<l>Dat ander vier, dat daer comt saen,</l>
<l>Dat es een ewelijc vier, (godweet),</l>
<l>Datten quaden es daer gereet.</l>
<l n="1275">Ende dit vier es onder deerde met,</l>
<l>Ende altoes livechtech geset</l>
<l>Ter pinen, met ongenaden groet,</l>
<l>Ewelike metter duvele conroet,</l>
<l>Dat tweevoldech geheten es,</l>
<l n="1280">Dats altoes donreine, sijt gewes,</l>
<l><pb n="3,394"/> Ende altoes pinende daer oec mede;</l>
<l>Bedien en blest in gene stede,</l>
<l>Noch en sal niet geblest wesen,</l>
<l>Also alse wi in Joppe lesen,</l>
<l n="1285">Vand[<hi rend="italic">i</hi>]en daer hi seit:</l>
<l>Het salse verslinden .i. vier gereit,</l>
<l>Datse niet en sal ontsteken.</l>
<l>                Gregorius horic hier af spreken:</l>
<l>Die irste doet, die niet en welt</l>
<l n="1290">Die ziele, daer si werd gevelt,</l>
<l>Behout si <hi rend="italic">ut</hi>en li<hi rend="italic">v</hi>e na desen;</l>
<l>Vanden li<hi rend="italic">v</hi>e[.] nochtan moet wesen</l>
<l>Die ander doet, alsemen telt,</l>
<l>Daer si noch swaerre met werd gequelt.</l>
<l n="1295">Ende van beiden desen saken,</l>
<l>So est te verstane in derre spraken,</l>
<l>Nochtan, dat niet die ziele en velt</l>
<l>Van haren lichame, dat sijt ontgelt.</l>
<l>                Dese onsalige hebben ene doet,</l>
<l n="1300">Die sonder doet hetet, bloet,</l>
<l>Ende een inde sonder inde geset,</l>
<l>Ende een gebrec sonder gebreke[.] met:</l>
<l>Bedie die doet leeft omtrent,</l>
<l>Ende dat inde altoes begent,</l>
<l n="1305"><pb n="3,395"/> Ende men gebreke men niene weet</l>
<l>Dat [ . . . ] dies daer iet ontgeet.</l>
<l>                Waerombe en pense wi daerop niet,</l>
<l>Dattie ziele so swaer verdriet</l>
<l>Om onse sonden hebben sal.</l>
<l n="1310">Ay God! ende oft hi hier al</l>
<l>Den lichaem d<hi rend="italic">a</hi>et ontgelden dat</l>
<l>Eer die ziele rumde tvat;</l>
<l>Dat willic wel dat mochte wesen!</l>
<l>Maer neent niet, men can te desen</l>
<l n="1315">Niet anders gedoen, here! dan gi</l>
<l>Hebt vore geset, dat donke mi;</l>
<l>Sele wi derre pinen genesen,</l>
<l>Dat moet bi uwen wille wesen.</l>
</div>
<div type="subchapter"><head type="subchapter">Van der pinen der quadere. .xxvi. </head>
<l>Alse die arme zielen sijn</l>
<l n="1320">In der vulre hellen termijn,</l>
<l>Selense yet anders hebben daer</l>
<l>Dan dat vier, dat es dus swaer?</l>
<l>Jase! Men mochte gepensen niet</l>
<l>In gere manieren haer verdriet.</l>
<l n="1325">Si selen daer horen so vreselijc</l>
<l>Stemme roepen, ende so eyselijc,</l>
<l>Ende so donker saelt wesen daer,</l>
<l>Su<hi rend="italic">l</hi>ferechtech ende putten swaer,</l>
<l><pb n="3,396"/> Hitte ende dorst ende stridinge mede,</l>
<l n="1330">Met hameren slaen, op al haer lede,</l>
<l>Ende een hope es hem in scijn</l>
<l>Dat si altoes in pinen sijn;</l>
<l>Bande van wormen, altehande,</l>
<l>Ane voete, an arme, bene ende hande;</l>
<l n="1335">Rouwe, vrese, versmedenesse</l>
<l>Van Gode (dats die swaerste lesse)</l>
<l>Ende van allen sinen heyligen met.</l>
<l>Ende waer dat ict hebbe geset</l>
<l>Hier vore in Tondalus, sonder waen,</l>
<l n="1340">Ic soudt u hier doen al verstaen.</l>
<l>Maer die man, diet selve al sach,</l>
<l>Hi mages bat doen gewach</l>
<l>Dan enich ander man, godweet,</l>
<l>Om dat hi vertelt al dat leet</l>
<l n="1345"><pb n="3,397"/> Vander hellen pinlichede.</l>
<l>So latic hier nu ter stede;</l>
<l>Diet lesen wille, soect daerin,</l>
<l>Hi vindes daer meer, na minen sin,</l>
<l>Dan ict hier nu doe verstaen.</l>
<l n="1350">Int vierde boec, na minen waen,</l>
<l>Vander vierder pertien met,</l>
<l>So wanic dat oec es geset.</l>
<l>                Dus es die pine alte swaer,</l>
<l>Die emmermere sal geduren daer,</l>
<l n="1355">Ja so groet essi, ende met selken lede,</l>
<l>Soe dat si vergeten alle daer mede</l>
<l>Gods, ende alle goede saken,</l>
<l>In dat torment, daer si na haken.</l>
</div>
<div type="subchapter"><head type="subchapter">Van der sonne, ende vander manen, hoe si verwandelen. .xxvij. </head>
<l>Na die verdoemenesse, sonder waen,</l>
<l n="1360">Alse Ysayas ons doet verstaen,</l>
<l>So sal die mane al so claer wesen</l>
<l>Alse die sonne was vordesen;</l>
<l>Ende die sonne sevenvout meer</l>
<l>Clare wesen, dansi was eer.</l>
<l n="1365">                Ende op dit Johel oec doet gewes.</l>
<l>Alse dit al getermeneert es</l>
<l>Van desen vonnesse, die dan sijn</l>
<l>Ende die quade na dien termijn</l>
<l><pb n="3,398"/> Inder hellen sijn besloten,</l>
<l n="1370">Alse onse here met sinen ro<hi rend="italic">t</hi>en</l>
<l>Inden hemel hem verheft,</l>
<l>Dan, alse dit die mane beseft,</l>
<l>Werd si verwandelt inder claerheit</l>
<l>Die de sonne had vorseit;</l>
<l n="1375">Ende die sonne werd sevenwerf meer</l>
<l>Clarre, dan si was doe eer.</l>
<l>                Ysidorus seget daerna:</l>
<l>Mane no sonne, alsict versta,</l>
<l>Niet en selen wandelen vort,</l>
<l n="1380">Maer staen altenen in een acort,</l>
<l>Ende in ene stat vord alsoe,</l>
<l>Ende darse God irst maecte toe,</l>
<l>Ende sette, doe hi die elemente</l>
<l>Elc dede staen na haer atente.</l>
<l n="1385">Dus sal sonne ende mane na desen</l>
<l>In die selve stede wesen,</l>
<l>Daerse onse here sette na dat</l>
<l>Doen hise irstwerf maecte ter stat.</l>
<l>                Vore dien da<hi rend="italic">g</hi> des ordeels daer</l>
<l n="1390">(Na dat Johel segget vorwaer),</l>
<l>So waest eclipsis, alsict vernam;</l>
<l>Ende doen onse here ten ordeel quam,</l>
<l>So werden si verdonkert mede</l>
<l>Van hare clarheit daer ter stede.</l>
<l n="1395"><pb n="3,399"/>                 Ende doe die werelt werd genoveert,</l>
<l>Ende hemel ende eerde gepurgeert,</l>
<l>Ende neuwe werden, so werd gemindert</l>
<l>Van hare claerheit, ende gehindert</l>
<l>Sonne ende mane; ende om dat,</l>
<l n="1400">Seget Ysidorus, dat si ter stat,</l>
<l>Om haer pine, die si doe dogen,</l>
<l>Haren loen hadden sevenvout vermogen.</l>
<l>                Dan en sal dach no nacht</l>
<l>Nember werden daer geacht;</l>
<l n="1405">Maer een dach saelt als [.....]</l>
<l>Dien God wel [.....]</l>
<l>Ysayas [.....]</l>
<l>Daer [.....]</l>
<l>[.....]</l>
<l n="1410">[.....]</l>
<l>Dits te verstane, dats gene noet,</l>
<l>Daer en es, cleine no groet,</l>
<l>Anders dan sijt siren daer;</l>
<l>So claerheit es daer vorwaer</l>
<l n="1415">Van Gods claerheit, dat verstaet,</l>
<l>Dat haere claerheit al vergaet.</l>
</div>
<div type="subchapter"><head type="subchapter">Van der bliscap der heyliger die met Gode sijn. .xxviij. </head>
<l>Die vader verblijt die gerechte</l>
<l>Met sonderlingen sconen lechte;</l>
<l><pb n="3,400"/> Want van Gode comt ene raye</l>
<l n="1420">Van ere claerheit, dat daer in spraye</l>
<l>Werd[<hi rend="italic">en</hi>] gesien [<hi rend="italic">van</hi>] elken in,</l>
<l>Daer hem af werd also die sin</l>
<l>Verclaert, dat hi altoes es</l>
<l>Daerombe in glorien, sijt seker des.</l>
<l n="1425">                Ende om dit, alse dewangelie seit:</l>
<l>Die gerechte <hi rend="italic">sullen</hi> inder waerheit</l>
<l>Blicken, gelike der sonnen claer;</l>
<l>Ende in haers vader rike vorwaer</l>
<l>Haer raye blict, daer men in sal</l>
<l n="1430">Haer claerheit merken overal;</l>
<l>Sine mach corrumperen niet,</l>
<l>Noch oec minderen, wats gesciet.</l>
<l>Twee dingen sijn der zielen gegeven:</l>
<l>Deen es, dat si altoes geven,</l>
<l n="1435">Ende darven van allen quade daer;</l>
<l>Dander es, dat si daer naer</l>
<l>Altoe[<hi rend="italic">s</hi>] in jegenworden sijn</l>
<l>Van allen goede, sonder termijn.</l>
<l>Ende in dese twee es vorwaer</l>
<l n="1440">Volmaecte salicheit openbaer.</l>
<l>                Der gichten der gerechtere es drie:</l>
<l>Bekinnesse eest deen, donke mie,</l>
<l><pb n="3,401"/> Ende minne eest dander, daer ter stede,</l>
<l>Ende gebruken eest terde mede.</l>
<l n="1445">Van kinnessen so comt minne,</l>
<l>Ende van dese tween, alsict kinne,</l>
<l>So comt gebruken, dat verstaet.</l>
<l>Daer ombe volmaectheit, hoe soet gaet,</l>
<l>Es in be<hi rend="italic">k</hi>inne[<hi rend="italic">n</hi>] des overstes gods;</l>
<l n="1450">Ende dberoeren der minnen des moets</l>
<l>Te hem selven trect, sijt seker des;</l>
<l>Dat gebruken dat terde es.</l>
<l>Daerom seget Sent Augustijn:</l>
<l>Hi sal met rechte dinde sijn</l>
<l n="1455">Van onser begerte, secgic, vandien,</l>
<l>Diemen sonder inde mach sien.</l>
<l>Hier in el volmaectheit al,</l>
<l>[.....] dus vrolijc leven sal,</l>
<l>[.....] dinc sal wesen</l>
<l n="1460">[.....] gelesen</l>
<l>[.....]</l>
<l>Dat God daer den sinen doet.</l>
</div>
<div type="subchapter"><head type="subchapter">Noch vander bliscap der zielen. .xxix. </head>
<l>Sente Bernard seget dat:</l>
<l>Dat alle bedalle daer ter stat</l>
<l n="1465"><pb n="3,402"/> Alle die soetheit niene can</l>
<l>Die[<hi rend="italic">n</hi>] minsce gescien, die daer an</l>
<l>Hem heeft, die maker es</l>
<l>Alles dinges, sijt seker des;</l>
<l>Also alsemen int boec vent</l>
<l n="1470">Vander zielen enten geesten omtrent.</l>
<l>Twee dinge inden minsce sijn:</l>
<l>Dats die sijn van binnen fijn,</l>
<l>Ende die sijn van buten mede;</l>
<l>Ende yegewelc heeft ter stede</l>
<l n="1475">Sijn huus, daer menne in wedermaect.</l>
<l>                Die sin van b<hi rend="italic">ut</hi>en werd oec gesaect</l>
<l>In ere sinninge der minscelijcheit,</l>
<l>Ende daerom seit hi, in der waerheit,</l>
<l>Dat god minsce gemaect was</l>
<l n="1480">Om dat hi in hem selven na das</l>
<l>Den minsce altemale soude</l>
<l>Heilegen, op dat hi selve woude;</l>
<l>Ende om dat i<hi rend="italic">e</hi> begeringe, alsict verneme,</l>
<l>Vanden minsce quame te heme,</l>
<l n="1485">Ende alle die minne in hem quame,</l>
<l>Ende alle dinc van hem name,</l>
<l>Dit waer al den minsce goet;</l>
<l>Want also als ict verstoet,</l>
<l>Ginge hi in, ginge hi uut,</l>
<l n="1490">Hi vonde weide al overluut</l>
<l><pb n="3,403"/> In sinen makere, seldi verstaen;</l>
<l>Want eest van buten, also saen,</l>
<l>Dats int vleesch, hoe soet gaet,</l>
<l>Sijns behouders, dat verstaet;</l>
<l n="1495">Ende eest van binnen, so eest mede</l>
<l>In des sceppers godlijchede.</l>
<l>                Dat derde es, dat van desen leven</l>
<l>Die onsaligen uut gaen ende begeven,</l>
<l>Dattie ingele noyt en mochten</l>
<l n="1500">Proeven, in en[<hi rend="italic">i</hi>]gere gedochten.</l>
<l>                Also alse Augustijn hier seit</l>
<l>Uten boeke der biechten gereit:</l>
<l>Over al d<hi rend="italic">oo</hi>r die bliscap, godweet,</l>
<l>Die meerre moednesse [<hi rend="italic">men</hi>] vergeet;</l>
<l n="1505">Na ene grote siechede,</l>
<l>Volget een hoge genesen mede;</l>
<l>Ende na groten rouwe, wetet wel,</l>
<l>Volget bliscap ende spel;</l>
<l>Die in der proverbien geseget met,</l>
<l n="1510">Die inde canteken sijn geset.</l>
<l><pb n="3,404"/> Daerom die materie vanden loven,</l>
<l>Die de heyligen singen boven:</l>
<l>"Gebenedide, Here, die ziele mijn,</l>
<l>Ende alle die onder mi sijn!"</l>
<l n="1515">Dit werd daer gesongen clare.</l>
<l>Ay! die dan in die scare</l>
<l>Vandien sange mochte comen,</l>
<l>Hem worde alle droefheit benomen!</l>
<l>                Men sinct daer oec: Wi sijn verblijt,</l>
<l n="1520">Om dat wi leiden onsen tijt</l>
<l>In onsen dagen in oetmoedichede!</l>
<l>Wi sijn oec comen (sinctmen mede)</l>
<l>Vander doet ter bliscap al,</l>
<l>Die ons ewelijc duren sal!</l>
<l n="1525">O wi! die dus singen mach</l>
<l>Om .i. lettel hier verdrach;</l>
<l>Ende <hi rend="italic">o wi</hi>! d<hi rend="italic">ie</hi> dit singen daer verliest,</l>
<l>Ende comt daer hi ewelike riest!</l>
</div>
<div type="subchapter"><head type="subchapter">Van Gods ge<hi rend="italic">bru</hi>kenesse. .xxx.</head>
<l>Sente Augustijn seget mede,</l>
<l n="1530">Inden boec der questien, tere stede,</l>
<l>Die op dewangelie gemaect sijn:</l>
<l>"Si mogen daer alle secgen in scijn,</l>
<l><pb n="3,405"/> Vander onsprekeli<hi rend="italic">k</hi>[<hi rend="italic">er</hi>] gebrukelijchede</l>
<l>Der waerheit, <hi rend="italic">die daer</hi> volget mede;</l>
<l n="1535">Ende so si meer alle secgen mogen,</l>
<l>So si min te secgen dogen:</l>
<l>Want hi es hertoge van dien liechte,</l>
<l>Ende raste boven alle ges<hi rend="italic">l</hi>ichte."</l>
<l>                Noch Augustijn, in enen boec, saget,</l>
<l n="1540">Daer men vanden Steden Gods gewaget:</l>
<l>"God sal ons so bekint sijn,</l>
<l>Ende so claer oec met int antscijn,</l>
<l>Dat wi selen sien den heyligen geest</l>
<l>In ons selven, hebbic vereest;</l>
<l n="1545">Ende dat yegewelc siet in hem gescien,</l>
<l>Sal hi in enen andren sien.</l>
<l>Neuwe hemele, neuwe eerde,</l>
<l>Ende alles dies men daer begeerde</l>
<l>Sal daer elc gebruken meden.</l>
<l n="1550">Oec selen daer alle uwe leden,</l>
<l>Ende u darme uwes lichamen</l>
<l>Gode loven alle tsamen."</l>
<l>                Wat eest anders, secgen die propheten,</l>
<l>Daer God seget inden beheten:</l>
<l n="1555">"Ic sal der gere God wesen.</l>
<l>Ende oftics niene waer in desen,</l>
<l>Hoe soudense dan gesaet sijn?</l>
<l>Ic sal wesen hem in scijn,</l>
<l><pb n="3,406"/> Wat dat yemen in erachtichede</l>
<l n="1560">Van mi begerd, in waerhede,</l>
<l>Haer leven, haer salicheit, haer vrede,</l>
<l>Ende ere, ende raste, ende werdichede,</l>
<l>Ende van alles dinges copie mede,</l>
<l>Van alder bliscap genuechlijchede."</l>
<l n="1565">Daer onse bekinnisse sal hebben niet</l>
<l>Gene dolinge, wats gesciet;</l>
<l>Daer onse minne oec ne sal</l>
<l>En geen bescermen hebben van al;</l>
<l>Daer onse wesen oec albloet</l>
<l n="1570">Nemmermeer en hevet doet.</l>
<l>                Dan sal God, alse Bernardus seit,</l>
<l>Hi sal vol sijn der redelijcheit,</l>
<l>Van allen liechte begeerlijchede,</l>
<l>Ende der meniger vredelijchede,</l>
<l n="1575">Ende in ere gedachten der ewelijcheit.</l>
<l>Wat helpt hier meer toe geseit.</l>
<l>In can die bliscap niet volbringen,</l>
<l>Die si daer hebben in allen dingen;</l>
<l>En es geen man, die const gepensen,</l>
<l n="1580">Noch die dinge oec ge<hi rend="italic">v</hi>ensen,</l>
<l>Van eniger bliscap, dat verstaet,</l>
<l>Die jegen die bliscap iewent gaet</l>
</div>
<div type="subchapter"><head type="subchapter"><pb n="3,407"/> <hi rend="bold">Vanden selven noch meer. .xxxi. </hi></head>
<l>Nu es een inde der eertscher dinc,</l>
<l>Van dattie eerde ie bevinc.</l>
<l n="1585">Vore dit inde, leestmen met,</l>
<l>Dat in hemelrike waren geset</l>
<l>Ingele, deen boven, dander neder,</l>
<l>Om te dienne vort ende weder;</l>
<l>Ende duvelere oec, den duvelen met</l>
<l n="1590">Oec waren te dienne geset;</l>
<l>Ende manne oec, over die man,</l>
<l>Ter orberlecheit des liven, an,</l>
<l>Ofte som te bedriegelijchede.</l>
<l>Maer dan salt al cesseren mede</l>
<l n="1595">Die heerscapien, ende die vogedien,</l>
<l>Want dan en saelt in dien pertien</l>
<l>Niet te doene sijn, godweet,</l>
<l>Om die grote glorie breet.</l>
<l>Daer sal die vrese al vergaen,</l>
<l n="1600">Ende caritate sal daer op staen;</l>
<l><pb n="3,408"/> Noch daer ne sal die vorberste niet</l>
<l>Den mindren verhogen, wats gesciet,</l>
<l>Noch oec verdrucken, dat wel wet,</l>
<l>Maer elc blijft daer hi es geset.</l>
<l n="1605">                Ende daeromme, alsi dus genomen</l>
<l>Ter bliscap Gods, ende daer comen</l>
<l>Gereckelijc, ende dat hem dan</l>
<l>En geen dienst behoevet vort an,</l>
<l>Dan sal oec cesseren daernaer</l>
<l n="1610">Die namen der ingele, wet vorwaer,</l>
<l>Van dat si nu geheten sijn,</l>
<l>Om die menichfoldicheit fijn</l>
<l>Der minsceliker dienstichede.</l>
<l>                Nochtan selen in den hemel mede,</l>
<l n="1615">Ende oec in die helle na desen,</l>
<l>Menigerhande woninge wesen,</l>
<l>Gelijc dat in Tondalus steet;</l>
<l>Die wille, leest daer gereet.</l>
<l>                Sal daer sijn ongelijc claerheit</l>
<l n="1620">Bider bliscap, diemen seit.</l>
<l>Want alst es een gemene pinninc,</l>
<l>So bekint hem elc an die dinc;</l>
<l><pb n="3,409"/> Ende alsoe es Gods anesien,</l>
<l>Die elc mach gebruken indien,</l>
<l n="1625">Ende also dat God es al,</l>
<l>Ende in alle dinc, groet ende smal,</l>
<l>Dus eest al in he[.]m daer,</l>
<l>Ende hi in hem oec openbaer.</l>
<l>Wat souden hem meer bliscepen</l>
<l n="1630">Datsi in hem sijn begrepen,</l>
<l>Ende hi weder met hem altoes.</l>
<l>Dits .i. leven sorgeloes.</l>
</div>
<div type="subchapter"><head type="subchapter">Noch vander bliscapen meer. .xxxij. </head>
<l>Dits met rechte die bliscap mede</l>
<l>Vander eweliker overster stede;</l>
<l n="1635">Ende, alse Augustijn seit albloet,</l>
<l>Heeft ene dere ordene geselscap groet</l>
<l>Gods te gebrukene daer altenen,</l>
<l>Ende te gader in hem gemenen.</l>
<l>                Wat es dese[<hi rend="italic">r</hi>] glorie bediede</l>
<l n="1640">Deser sekere heyliger liede:</l>
<l>Het waer vele lichter volgen hare,</l>
<l>Dan te vertrecken openbare.</l>
<l>                Wies sal die loep sijn sonder inde</l>
<l>Entie gewoente, alsict vinde,</l>
<l n="1645"><pb n="3,410"/> Sonder verdriet, ende <hi rend="italic">in</hi> ouden,</l>
<l>Daer dewelike bliscap in es behouden,</l>
<l>[ . . . ] altoes neuwe joye driven,</l>
<l>Ende sonder vrese altoes bliven</l>
<l>In die volmaecte salijchede?</l>
<l n="1650">Dit mach bliscap heten gerede!</l>
<l>Dese bliscap es bekint,</l>
<l>Van alre hopen oec volint.</l>
<l>                En es geen hoecskijn oec mede</l>
<l>So groet, no so clene ter stede,</l>
<l n="1655">Noch in ziele, no in lichame,</l>
<l>En si vervult met alre bequame.</l>
<l>Het sal al vol sijn, ende over vloeien</l>
<l>Van alre bliscap, die daer groyen;</l>
<l>Want het sal boven wesen</l>
<l n="1660">Allen verdienten uut gelesen,</l>
<l>Ende oec boven allen s<hi rend="italic">inn</hi>en geset,</l>
<l>Ende boven allen begeerten met.</l>
<l>                Daerom es gescreven alsoe:</l>
<l>En mach geen oge anesien toe,</l>
<l n="1665">Noch ore horen, dat verstaet,</l>
<l>Die bliscap, die de minsce begaet.</l>
<l>                Vore den dach des ordeels mede,</l>
<l>So ondersien hem wel gerede</l>
<l>Die goede, entie quade met,</l>
<l n="1670">Alse in dewangelie es geset,</l>
<l>Daer men leest vanden riken man,</l>
<l>Die purper ende pellen hadde an,</l>
<l><pb n="3,411"/> Ende van Lazaruse mede,</l>
<l>Hoe si hem ondersagen bede.</l>
<l n="1675">Maer na den ordele en selen die quade</l>
<l>Nemmermeer sien met gene rade</l>
<l>Dat godlike licht, noch livelijchede</l>
<l>Van niemen die es Gode mede;</l>
<l>Maer die goede selense sien</l>
<l n="1680">Altoes vore daerna van dien.</l>
<l>                Nochtan, alse Gregorius seget:</l>
<l>Den heyligen zielen niet en weget,</l>
<l>Noch en hebben deren van dien,</l>
<l>Datsi die gene in pinen sien,</l>
<l n="1685">Want haer bliscap es so groet,</l>
<l>Dat[ . . . ] hem mach gene noet</l>
<l>Comen van eniger deren daer.</l>
<l>Ay, God, here! brinct ons hier naer</l>
<l>Terre bliscap die es dus groet,</l>
<l n="1690">Alse onse lichaem comt ter doet!</l>
<l>O wi onsalige! Verdoemde sonden,</l>
<l>Daer[<hi rend="italic">bi</hi>] ons dit werd ontvonden,</l>
<l>Ende daer wi emmermere na desen</l>
<l>Ombe selen gepijnt wesen</l>
<l n="1695">In ewelike vier starc!</l>
<l>Ay, dulle minsce! penst ende merc</l>
<l>Om dine sonden, die di dus leiden,</l>
<l>Ende die di d<hi rend="italic">a</hi>n aldaer doen sceiden</l>
<l>Vander bliscap, ende emmermeer</l>
<l n="1700">Geduret sonder wederkeer!</l>
<l><pb n="3,412"/> Betert u, ende scuwet die sonden,</l>
<l>Daer gi Gode met werd ontvonden!</l>
<l>Dit radic u in in gerechten rade.</l>
<l>Dit es dinde van goede ende quade.</l>
</div>
<div type="subchapter"><head type="subchapter">Van onser vrouwen miraculen, diesi an mi selven dede. .xxxiij. </head>
<l n="1705">Ene miracule van onser vrouwen</l>
<l>Willic maken met goeder trouwen,</l>
<l>Die si an mi selven dede,</l>
<l>In ere harde groter siechede,</l>
<l>Daer ic lach te Veltheem binnen,</l>
<l n="1710">Altemale buten minen kinnen.</l>
<l>Ende dit was in die sinxen dage,</l>
<l>Dat van sterften was die grote plage;</l>
<l>Ende om dit begonstic vruchten,</l>
<l>Ende mi selven te meer duchten,</l>
<l n="1715">Ende daerom mine biechte sprac,</l>
<l>Van alre dinc die mi gebrac.</l>
<l>Doe quam mi dongemac so groet,</l>
<l>Dat ic niet gaf om die doet.</l>
<l>Maer een gepens haddic, met trouwen,</l>
<l n="1720">Altoes op onser soeter vrouwen,</l>
<l><pb n="3,413"/> Datsi mi moeste daer verdingen,</l>
<l>Ende uut dier swaerheit bringen;</l>
<l>Op dat orberlijc mire zielen ware,</l>
<l>Ende ic noch mochte dienen hare.</l>
<l n="1725">E<hi rend="italic">en</hi> bekeren quam mi doe ane,</l>
<l>So dat ic began te verstane,</l>
<l>Dat ic genesen soude wel.</l>
<l>Maer daerna mi meer mesvel,</l>
<l>Want al die siecheit openbaer</l>
<l n="1730">Sloech mi in mijn ogen daernaer;</l>
<l>Ende ward al blint optie stede,</l>
<l>Ende hadde so grote stecte mede,</l>
<l>Dat mi dochte in alre sake</l>
<l>Oftmen met cniven daer in stake.</l>
<l n="1735">Doe sprakic in mi selven saen:</l>
<l>"Ay, laetse! wat machtu anegaen?</l>
<l>Wat saltu doen? Dit grote wee</l>
<l>En soutu mogen gedogen nemmee!</l>
<l>Ja, sprakic doe ter stat:</l>
<l n="1740">Ende al verginge mi twee na dat,</l>
<l>Soudic bliven aldus blint,</l>
<l>So waric altemale gescint!"</l>
<l>                Dus lagic jegen mi selven ende sprac,</l>
<l>Ende had so groet dat ongemac,</l>
<l n="1745">Dat ic geduren niene conste.</l>
<l>Doen quam mi echter vord die onste</l>
<l>Van onser vrouwen, die mi vorsach,</l>
<l>Daer ic in mire siecheide lach.</l>
<l><pb n="3,414"/> Ende doe ic sprekende ward om haer,</l>
<l n="1750">Doen dedic wechgaen alle daer nare</l>
<l>Die mi geseten waren bi;</l>
<l>Ende seide: "Ic wil resten mi."</l>
<l>Ende dit dedic algader, om dat</l>
<l>Dat ic om haer soude pensen te bat.</l>
<l n="1755">Doen gingic bidden onser vrouwen</l>
<l>Neerstelike, met goeder trouwen,</l>
<l>Datsi behilde daer mijn licht,</l>
<l>Ende seide: "Vrouwe! Ic heb gedicht</l>
<l>Van u menige scone dinge.</l>
<l n="1760">Maer nu soudic sonderlinge</l>
<l>Van u dichten, indien dat gi</l>
<l>Mijn licht wilt behouden mi."</l>
<l>Aldus lagic lange ende bat,</l>
<l>Ende geloefde, ende seide daer ter stat:</l>
<l n="1765">Dat ic, na mijn genesen, soude</l>
<l>Van haer dichten, also houde</l>
<l>Alsic dit boec hadde gehent,</l>
<l>Daer ic in dichte doe omtrent.</l>
<l>Ende recht aldus in dese sprake,</l>
<l n="1770">So quamic daer in slaeps sake,</l>
<l>Ende sliep daer ene lange stonde;</l>
<l>Ende inden slaep mi dromen begonde[.]</l>
<l>Om die vrouwe vol van genaden;</l>
<l>Mi dochte, dat si mi had ontladen</l>
<l n="1775">Van minen wee opter stat,</l>
<l>Ende mijn licht gaf oec na dat.</l>
<l>                Daerna onlancs ic ontspranc,</l>
<l>Ende vant dit waer; dies moetsi danc</l>
<l>Ducentvout hebben, die vrouwe mijn,</l>
<l>Ende gebenedijt so moete sij sijn!</l>
<l><pb n="3,415"/> Want vander uren vorward</l>
<l>Sone ward ic nie daer af beswaerd.</l>
<l>Doe leidic mine hande te gader</l>
<l>Ende seide: "Ic soude doen algader</l>
<l n="1785">Dat ic haer hadde beheten."</l>
<l>Daerom en willics niet vergeten</l>
<l>In wil al nu rechte terstont</l>
<l>Mijn gelof hier maken cont.</l>
<l>Ay edele moeder, maget vri,</l>
<l n="1790">Nu staet mi hi[<hi rend="italic">r</hi>] selve bi!</l>
</div>
<div type="subchapter"><head type="subchapter">Van onser soeter vrouwen love. .xxxiiij. </head>
<l>Onbesmette van allen live,</l>
<l>Ende reine boven alle wive,</l>
<l>Moeder ende maget uut vercoren!</l>
<l>Gi sijt ene die dierste olive,</l>
<l n="1795">Ende meer gehoget in uwen beclive,</l>
<l>Dan nie minsce die ward geboren.</l>
<l>Wat eest, dat ic van u scrive,</l>
<l>Ensi dat ic ane u blive,</l>
<l>In saels niet connen comen te voren,</l>
<l n="1800">Al haddic te mi noch sinne vive,</l>
<l>Die dinc te maken, die ic bedrive.</l>
<l>Nochtan so ward mi na dat horen</l>
<l>Alte swaren een becoren.</l>
<l>                Becoren moetic mi selven sere,</l>
<l n="1805">Om der gere te doene ere,</l>
<l><pb n="3,416"/> Die mi dicke verloest heeft.</l>
<l>Ic, die ben van cleinre lere,</l>
<l>Van haer te spreken ic begere,</l>
<l>Die alder werelt prijs geeft.</l>
<l n="1810">Om dit, so dochtic mi te mere,</l>
<l>Om dat van u in allen kere</l>
<l>Elc sijn dichten heeft beseeft.</l>
<l>Daerom nochtan, dor dese dere,</l>
<l>Dat ic hebbe gelovet, here,</l>
<l n="1815">Dat salic doen al onbeseeft,</l>
<l>Dats van der scoenster die nu leeft.</l>
<l>                Deus! Hoe sal ic vol prisen mogen,</l>
<l>Die mi gaf dat sien mire ogen.</l>
<l>Ic wils beginnen an u hoechede.</l>
<l n="1820">U hoecheit, vrouwe! es boven gevlogen</l>
<l>Allen minscen ongelogen.</l>
<l>Dat dede u grote volmaecthede,</l>
<l>U volmaechtheiden es sonder dogen,</l>
<l>Daer nembermeer niemen na mach [.]ogen.</l>
<l n="1825">Dat dede u edel goedertierenhede.</l>
<l>U goedertierheit doet verhogen</l>
<l>Menigen, die oec waer bedrogen,</l>
<l>Ende daet u melde ontfermichede,</l>
<l>Daer gi menigen verloestet mede.</l>
<l n="1830">                Ay vrouwe! Hoe salic u breetheit</l>
<l>Vertrecken, na die waerheit,</l>
<l><pb n="3,417"/> Die so vele heeft bevaen.</l>
<l>Ende oec daer mede u lancheit,</l>
<l>Die van beneden tot boven geit,</l>
<l n="1835">Ende eerde ende hemel al begaen.</l>
<l>Nu es daer noch u diepheit,</l>
<l>Daer gi Gode so wel met greit,</l>
<l>Dat ons es al buten waen.</l>
<l>Maer u grote miltheit,</l>
<l n="1840">Die uut u werd gebreit,</l>
<l>Die en can niemen te vollen aen</l>
<l>Volprisen genoech, na mijn verstaen.</l>
<l>                O vrouwe! Hoe magic mede</l>
<l>Volprisen nu u cueshede,</l>
<l n="1845">Daer gi Gode met al verwont.</l>
<l>Ende oec mede u reinichede,</l>
<l>Daer gi met bracht toe ter stede</l>
<l>Dat onse here in u werd cont.</l>
<l>Ende u grote subtijlhede,</l>
<l n="1850">Daer in was grote enichede,</l>
<l>Daer af menich ward gesont.</l>
<l>Nu es u overvloyethede</l>
<l>Met so groter simpelhede,</l>
<l>Dat dit dede beten daer ter stont</l>
<l n="1855">Den here in uwes herten gront.</l>
<l>                Wel besneden van allen leden</l>
<l>Sidi, maget rene.</l>
<l>U soete beden, met reinicheden,</l>
<l>Gaf u vele te lene.</l>
<l n="1860"><pb n="3,418"/>                 U goede sate, u karitate,</l>
<l>Brachten u in goeden lof;</l>
<l>U goede mate, van allen state,</l>
<l>Sachmen in des coninc hof.</l>
<l>                U doget groet, sonder genoet,</l>
<l n="1865">Die es verre gevlogen.</l>
<l>Gi sijt albloet die ons vercroet</l>
<l>Die duvel van onsen ogen.</l>
<l>                Gi sijt die troest, diet al verloest</l>
<l>Hebt, naest onsen here;</l>
<l n="1870">U doen en noest, no suut, no oest,</l>
<l>Ne genen kerstinen mere.</l>
<l>Biddersse, troestersse van alre dinc,</l>
<l>Middelersse, leidersse die Gode ontfinc[.].</l>
<l>Uwer doget, lieve here,</l>
<l n="1875">Sine diende u in allen kere.</l>
<l>                U hoeft ront, u haer blont,</l>
<l>U kele wel gescepen;</l>
<l>U ogen claer, brun, openbaer,</l>
<l>Daers niet an mesgrepen.</l>
<l n="1880">Hets recht, datsi lovelijc sere,</l>
<l>Die in haer woende, makets ere.</l>
<l>                U nese recht, lanc ende slecht,</l>
<l>Ende breetheit wel termaten;</l>
<l><pb n="3,419"/> U mont clene, suver ende rene;</l>
<l n="1885">U lippe van sconen state;</l>
<l>En werdi niet wel gemaect</l>
<l>Dat dochte mi sere ongeraect.</l>
<l>                U anscijn smal, ende gracelijc al,</l>
<l>Ene rode verwe daer in gesait;</l>
<l n="1890">Ront u kinne, .i. dal daer inne</l>
<l>Oft van yvore waer gedrait.</l>
<l>Waer an haer yet ontbraect,</l>
<l>Onse here hadde[<hi rend="italic">t</hi>] an haer gesaect.</l>
<l>U oren lanc, in die mate,</l>
<l n="1895">Te maten dinne, van goeden state,</l>
<l>Van suverheiden besceden.</l>
<l>U arme lanc, u vinger blanc,</l>
<l>Alle slecht in haren ganc;</l>
<l>Die nagele wel besneden.</l>
<l n="1900">U soete borste, daeran die vorste</l>
<l>Sine noetdorste nam van sinen dorste,</l>
<l>Die waren emb[<hi rend="italic">er</hi>] van werdicheden.</l>
<l>Die bene van haren, wel openbaren,</l>
<l>Dats wel te weten ter waerheden,</l>
<l n="1905">Si droegen den here der claerheden.</l>
<l>U lichaem soude vor al gaen,</l>
<l>Daer gi werdelijc in hadt beuaen</l>
<l><pb n="3,420"/> Den here, daert al an moet staen</l>
<l>Dat in die werelt ye geward.</l>
<l n="1910">Aderen, darme, sonder waen,</l>
<l>Al dat daer in es gedaen,</l>
<l>Dat es reinre dan .i. traen,</l>
<l>Dat van sonden niet en bart,</l>
<l>Maer van heylicheden [<hi rend="italic">es</hi>] vermaert.</l>
<l n="1915">                Edel moeder, ende maget vri!</l>
<l>Van u te dichten en waer mi</l>
<l>En gene pine, en si bedi</l>
<l>Dat ic den sin heb te clene</l>
<l>Te secgen die dinge die an u sij.</l>
<l n="1920">Ay mij! Al waric u altoes bi,</l>
<l>Gine leret mi selve, ende oec hi,</l>
<l>Die Jhesus heet van Nazarene,</l>
<l>Sone mocht ics niet bringen te bene.</l>
<l>In u tween blivics gemene</l>
<l n="1925">Van desen gedichte algader rene.</l>
</div>
<div type="subchapter"><head type="subchapter">Dat inde vanden boeke. .xxxv. </head>
<l>Hier eest inde van al den boeken,</l>
<l>Diemen verre heeft doen soeken</l>
<l>Eerment hier toe heeft volbracht.</l>
<l>Oec benic dies also bedacht,</l>
<l n="1930">Dat ic den genen wille vermanen</l>
<l>Die mi hier toe heeft ontspanen,</l>
<l><pb n="3,421"/> Dat ic dit dichte den Here van Vorne,</l>
<l>Dat was Visie, die mi te horne</l>
<l>Van hem sede so vele dogede,</l>
<l n="1935">Dat mi dichtens te bat hogede;</l>
<l>Want en had die wille gedaen</l>
<l>Na dat mi nu heeft gestaen,</l>
<l>Sone haddics niet wel connen gemaken,</l>
<l>Want siecheit ende ander saken</l>
<l n="1940">Hebben mi den tijt benomen,</l>
<l>Dat ics niet wel te hoefde conde comen.</l>
<l>Maer nochtan dorden here</l>
<l>Die mi geprijst es so sere,</l>
<l>So hebbic mi gehaest te mere</l>
<l n="1945">Om hem te bluscen sinen gere.</l>
<l>Ay here! ontfaet nu dit,</l>
<l>Daer ic mi dicke in heb verhit</l>
<l>Eer ict conde te recht ontbinden.</l>
<l>Ic hope oec, gi selter in vinden</l>
<l n="1950">(Op dat gijt doet algader lesen)</l>
<l>Dinge die nuttelijc sullen wesen,</l>
<l>Beide ter zielen, ende ten live.</l>
<l>Maer ic, die om hem dit scrive,</l>
<l>Ende noch noyt en sach den here,</l>
<l n="1955">Daer mijn begeren nu af es sere</l>
<l>Dat icken yegeren mochte gesien,</l>
<l>Ic hope, dat hi mi na dien</l>
<l><pb n="3,422"/> Te houder soude wesen, haddics te doene.</l>
<l>Waer oec, here, dat [<hi rend="italic">men</hi>] selc persone</l>
<l n="1960">Alse die her Lodewijc es geheten</l>
<l>Van Velthem yet liete weten,</l>
<l>Dat hi dor u gedoen conde,</l>
<l>Dat soudi doen in alle stonde.</l>
<l>Mijn dienst sal u sijn gereet</l>
<l n="1965">Van alre dinc, die ic weet</l>
<l>Die gi begerende sijt an mi.</l>
<l>Nu blijft gesont, here vri!</l>
<l>God onse here die wese u bi,</l>
<l>Ende mi mede, so waer ic si!</l>
<l>Amen!</l>
</div>
</div>
</body>
</text>
</TEI.2>
