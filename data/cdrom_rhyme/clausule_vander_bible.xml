<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Clausule vander bible</title>
<author>Jacob van Maerlant</author>
</titleStmt>
<editionStmt>
<edition>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 120-135.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Clausule vander bible"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1339"/></interpGrp>
<interpGrp type="witnessYear_from"><interp value="1339"/></interpGrp>
<interpGrp type="pubYear_to"><interp value="1339"/></interpGrp>
<interpGrp type="witnessYear_to"><interp value="1339"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Clausule vander bible</TITEL>
<TITEL>Strofische gedichten (Maerlant)</TITEL>
<author>Jacob van Maerlant</author>
<AARD>Rijm</AARD>
<BRON nr="K153">Groningen, Bibliotheek der Rijksuniversiteit, 405</BRON>
<DATUM>1339</DATUM>
<OMVANG>545 verzen</OMVANG>
<BRON.OPM>Het hs., ook bekend als het Zutphens-Groningse Maerlanthandschrift, telt 235 bladen, 2 kolommen per bladzijde, 48 tot 51 regels per kolom. De Clausule vander bible bevindt zich op fol. 213va-216ra. Het hs. bevat, naast enige artesteksten en berijmde gebeden, verder o.m. nog Jacob van Maerlants Rijmbijbel of Scholastica (fol. 15ra-192ra) en nog eens zeven van zijn Strofische gedichten (zie Strofische gedichten (Maerlant).</BRON.OPM>
<EDITIE>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 120-135.</EDITIE>
<STATUS>Kritisch</STATUS>
<BRONMNW>1246</BRONMNW>
<BRONMNW>235 (andere editie)</BRONMNW>
<BRONMNW>827.4.a (andere editie)</BRONMNW>
<EDITIE.OPM>De hier gebruikte foli&#x00EB;ring wijkt af van die in de editie: fol. 213va-216ra is bij Verdam en Leendertz fol. 198c-201a.</EDITIE.OPM>
<BRONNEN>Groningen, Bibliotheek der Rijksuniversiteit, 405</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="120"/> DIE CLAUSULE VAN DER BIBLE.</head>
<lg><head type="strophe">1.</head>
<l><milestone unit="fol" n="213va"/> Waert dats mi Maria onde,</l>
<l>Met enen besmetten monde</l>
<l>Prijsdic gherne suverhede,</l>
<l>Haer te eren, die noit sonde</l>
<l n="5">No en dede no en conde,</l>
<l>Noch ghepeinsen dorperhede,</l>
<l>Indien dat si mi ontbonde,</l>
<l>Si die menighe sware sonde</l>
<l>Heeft gheganst met hare bede,</l>
<l n="10">So dat mi ter lester stonde</l>
<l>Jhesus Kerst so reine vonde,</l>
<l>Dat hi mi ter lester stede</l>
<l>Decte onder sine lede.</l>
</lg>
<lg><head type="strophe">2.</head>
<l>Nadien dat ic wille waken</l>
<l n="15">Omme dichten ende omme maken</l>
<l>Rime van der moeder ons Heren,</l>
<l>So waert onrecht, soude mi vaken;</l>
<l>Maer ic bidde, dat si doe smaken</l>
<l>So mijn dichten ende mijn leren,</l>
<l n="20">Dat ic moet in Dietscher spraken</l>
<l>Fraye rime also gheraken,</l>
<l>Haren lieven Sone teren,</l>
<l>Dat hi in der lester wraken</l>
<l><pb n="121"/>Mijns niet en moet ontsaken,</l>
<l n="25">Maer sijn ootmoet an mi keren,</l>
<l>Alle den duvelen tonneren.</l>
</lg>
<lg><head type="strophe">3.</head>
<l>Ghi sijt bi den Paradise</l>
<l>Wel betekent, Vrouwe van prise,</l>
<l>Daer uut spranc deerste fonteine;</l>
<l n="30">Recht in der selver wise</l>
<l>Quam van u der enghele spise,</l>
<l>Die ghi droeghet, Maghet reine,</l>
<l>Ende om her Adaems onwise</l>
<l>Vanden appel ende vanden rise</l>
<l n="35">Al hier quam in desen weine.</l>
<l>Dus ghevielt ons wel te sise</l>
<l>Bi u, Maria Vrouwe, dat ghise</l>
<l>Hebt verloost, groot ende cleine,</l>
<l>Die in die werelt sijn ghemeine.</l>
</lg>
<lg><head type="strophe">4.</head>
<l n="40">Wilen in der eerster ure</l>
<l>Maecte God, seit die Scrifture,</l>
<l>Van der erden den here Adame,</l>
<l>Eer noit quam in derde vure;</l>
<l>Om datsi was reine ende pure,</l>
<l n="45">Gevewi haer magheden name.</l>
<l>Recht in der selver figure</l>
<l>Droeghedi boven die nature</l>
<l>Sonder smette ende sonder blame</l>
<l>Uwen vader, creature,</l>
<l n="50">Die noch noit en wart te sure</l>
<l><milestone unit="fol" n="213vb"/> Clein no groot uwen lichame:</l>
<l>Moeder sidi sonder scame.</l>
</lg>
<lg><head type="strophe">5.</head>
<l>Doe her Adaem sonde dede,</l>
<l>Dreighede God ter selver stede</l>
<l n="55">Dat serpent met u wel sere;</l>
<l>Hi sprac: "Ic sal setten onvrede</l>
<l>Tusschen di ende twijf mede:</l>
<l>Si sal dijn hovet emmermere</l>
<l><pb n="122"/>Bedwinghen ende al dine lede."</l>
<l n="60">Dus hebdi, Vrouwe, die moghenthede</l>
<l>Van Gode boven Lucifere.</l>
<l>Dor uwe grote ootmoedichede</l>
<l>Ontfaet, Vrouwe, mine bede,</l>
<l>Ende dwinghet so den helschen here,</l>
<l n="65">Dat hi mine siele niet ontere.</l>
</lg>
<lg><head type="strophe">6.</head>
<l>Doe God die werelt wilde wieden</l>
<l>Van den sonden, die gheschieden</l>
<l>In so menigher manieren,</l>
<l>Ontflo No&#x00EB; met sinen lieden</l>
<l n="70">Entie an sine ghelove ghieden,</l>
<l>In die arke metten dieren.</l>
<l>Tscip duncti mi wel bedieden;</l>
<l>Want die nie van u en schieden,</l>
<l>En can nieman ghevisieren,</l>
<l n="75">Wat groter sonderlingher mieden</l>
<l>God ten lesten hem sal bieden,</l>
<l>Daer die duvele sullen grongieren</l>
<l>Ghelijc den leuwe enten stieren.</l>
</lg>
<lg><head type="strophe">7.</head>
<l>Doe No&#x00EB; dreef met sinen wive,</l>
<l n="80">Ende met hem noch ses keitive</l>
<l>In die arke, dat waren si achte,</l>
<l>Waerdi, Vrouwe, daer ic af scrive,</l>
<l>Die duve, die van der olive</l>
<l>Den telch daer ghedraghen brachte,</l>
<l n="85">Die drie te troostene entie vive.</l>
<l>Duve sidi van uwen live</l>
<l>Sonder galle, simpel ende sachte.</l>
<l>Helpt mi, Vrouwe, dat ic bedrive</l>
<l>So mijn leven, dat ic blive</l>
<l n="90">Also reine in mijn ghedachte,</l>
<l>Dat God mijns ten lesten achte.</l>
</lg>
<lg><head type="strophe">8.</head>
<l>Sara loech, om datsi soude</l>
<l>Een kint draghen in haer oude,</l>
<l><pb n="123"/>Want het dochte haer wonder wesen.</l>
<l n="95">Dat betekent ons die vroude,</l>
<l>Die ons quam tonsen behoude,</l>
<l>Daer wi alle bi sijn ghenesen,</l>
<l>Want ghi sonder mannes scoude</l>
<l>Droecht dat vleisch dat vander moude</l>
<l n="100">In Paeschdaghe es verresen.</l>
<l>Quijt ons vander helscher coude,</l>
<l><milestone unit="fol" n="214ra"/> Daer dat leet so menichfoude</l>
<l>Is, dats nieman can ghelesen</l>
<l>Tdusentichste deel van desen.</l>
</lg>
<lg><head type="strophe">9.</head>
<l n="105">Ghi sijt die ledre, Moeder, Maghet,</l>
<l>Daer die Bible af ghewaghet,</l>
<l>Die Jacob sach slaen ten trone.</l>
<l>Wie so hope an u draghet,</l>
<l>Ghi brincten al onghevraghet</l>
<l n="110">Toter eweliker crone.</l>
<l>Die u sine sonden claghet,</l>
<l>Ghi helpt hem dat hi bejaghet</l>
<l>Aflaet: ghi sijt van hoghen lone.</l>
<l>Bedi ben ic al onversaghet,</l>
<l n="115">Ghine sult doen des ghi plaghet</l>
<l>Hier te voren, Vrouwe scone:</l>
<l>Gherechte hope en is ghene hone.</l>
</lg>
<lg><head type="strophe">10.</head>
<l>Ghi sijt Rachel, die hier te voren</l>
<l>Met Jacoppe was vercoren,</l>
<l n="120">Dat was des salichs Joseps moeder;</l>
<l>Egypten hadde ghesijn verloren,</l>
<l>Sonder spise ende sonder coren,</l>
<l>En waer dat hire af was behoeder.</l>
<l>Vrouwe, van u wart gheboren</l>
<l n="125">Sonder smette ende sonder toren</l>
<l>Jhesus Kerst, der sielen voeder;</l>
<l>Leert ons na dat rechte horen</l>
<l>Entie sonden al testoren,</l>
<l>Ende maect ons van sinne vroeder,</l>
<l n="130">Want u kint is onse broeder.</l>
</lg>
<lg><head type="strophe"><pb n="124"/> 11.</head>
<l>Ghi sijt tfaetken, Vrouwe scone,</l>
<l>Daer dor die vrese van Faraone</l>
<l>Moyses in wilen screide;</l>
<l>Ghi sijt tflies, daer vanden trone,</l>
<l n="135">Dor den stouten Gedeone</l>
<l>Hem die salighe dau in meide.</l>
<l>Ghi sijt die vrouwe, die Salomone,</l>
<l>Om tontfane wijsheit te lone,</l>
<l>Sochte over so menighe heide.</l>
<l n="140">En daeddi, niet ene bone</l>
<l>Ghetrooste hem die sonder ter crone;</l>
<l>Ic waense hem God ontseide:</l>
<l>Ghi sijt troost ende hulpe beide.</l>
</lg>
<lg><head type="strophe">12.</head>
<l>Dits die wonderlike doren,</l>
<l n="145">Die Moyses hier tevoren</l>
<l>Bernen docht ende niet en brande.</l>
<l>Van den Joden was si gheboren,</l>
<l>Die scarpe waren alse sporen</l>
<l>Ende onsen Here daden scande;</l>
<l n="150">Maer si was daertoe vercoren</l>
<l>Moeder te sine sonder toren,</l>
<l>Recht als die brame gheen vier en cande.</l>
<l><milestone unit="fol" n="214rb"/> Alle warewi verloren,</l>
<l>Maer dat God wilde testoren</l>
<l n="155">Bi deser vrouwen die viande,</l>
<l>Die ons hadden in haren bande.</l>
</lg>
<lg><head type="strophe">13.</head>
<l>Ghi sijt manna van soeter smake,</l>
<l>Dies die Joden ghene brake</l>
<l>Hadden binnen viertich jaren,</l>
<l n="160">Doe si laghen buten den dake,</l>
<l>Ende hem altoos enghene sake</l>
<l>In die woestine ghebrac tewaren.</l>
<l>Ghi droecht den worm, die den drake</l>
<l>Lucifere met onghemake</l>
<l n="165"><pb n="125"/> Rovede ende alle sine scaren.</l>
<l>Doe ontfinc Adaem die wrake</l>
<l>Van des serpents valscher sprake,</l>
<l>Daer hi omme moeste varen</l>
<l>Ter hellen ende langhe misbaren.</l>
</lg>
<lg><head type="strophe">14.</head>
<l n="170">Ghi sijt die steen, daer wilen dede</l>
<l>God dor Moyses ghebede</l>
<l>Die clare fonteine uut springhen.</l>
<l>Vrouwe, u grote ootmoedichede,</l>
<l>U suverheit, u goedertierenhede</l>
<l n="175">Holpen ons Gode bedwinghen,</l>
<l>Ende brochten alhier ter stede,</l>
<l>Daer hi noit en hadde vrede,</l>
<l>Hine moeste striden ende dinghen</l>
<l>Altoos om onse salichede,</l>
<l n="180">So dat sine viande daermede</l>
<l>Also speelden, dat sine hinghen,</l>
<l>Dien dingle loven als si singhen.</l>
</lg>
<lg><head type="strophe">15.</head>
<l>Maria, edele Vrouwe goede,</l>
<l>Ghi sijt betekent bi der roede,</l>
<l n="185">Die tserpent droech van metale.</l>
<l>Die ghevenijnt waren in den bloede,</l>
<l>Saghen sise an, domme of vroede,</l>
<l>Si ghenasen altemale.</l>
<l>Noch en sidi niet so moede,</l>
<l n="190">Ghine hebt der gheenre hoede,</l>
<l>Die gherne van u horen tale;</l>
<l>Hoe qualike soot met hem stoede,</l>
<l>Ghi brocht u kint wel in den moede,</l>
<l>Dat hijt vergave dor u wale</l>
<l n="195">In der lester waghescale.</l>
</lg>
<lg><head type="strophe">16.</head>
<l>Ghi sijt die pot van finen goude,</l>
<l>Daer manna in rusten woude,</l>
<l>Dien God van den hemel sende;</l>
<l>Ghi sijt die dorre roede, die oude,</l>
<l n="200"><pb n="126"/> Die noten droech bi Goods ghewoude;</l>
<l>Ghi cont siende maken die blende.</l>
<l>Ghi sijt die slingher, daer die boude</l>
<l>David mede te sire vroude</l>
<l><milestone unit="fol" n="214va"/> Den starken Goliase schende:</l>
<l n="205">Ghi droecht sonder mannes scoude</l>
<l>Den selven God, die van der moude</l>
<l>Adaem maecte: sijt ons ghehende,</l>
<l>Edele Vrouwe, ten lesten ende!</l>
</lg>
<lg><head type="strophe">17.</head>
<l>Der scrifturen horic li&#x00EB;n,</l>
<l n="210">Dat wilen soude vermaledi&#x00EB;n</l>
<l>Bala&#x00E4;m dat Joodsche here;</l>
<l>Aldaer sprac hi van Mari&#x00EB;n</l>
<l>Scone in sire propheci&#x00EB;n</l>
<l>Ende hietse sterre van der mere;</l>
<l n="215">Die sterre coos God tere ami&#x00EB;n,</l>
<l>Want hi wilder mede ontfri&#x00EB;n</l>
<l>Altemale die helsche were.</l>
<l>Die deser sterren niene verti&#x00EB;n,</l>
<l>God salse metten bloede wi&#x00EB;n,</l>
<l n="220">Dat uut sire siden ran an tspere:</l>
<l>Helpt ons, Vrouwe, wi hebbens ghere!</l>
</lg>
<lg><head type="strophe">18.</head>
<l>Ghi sijt Jahel, die vrouwe cleine,</l>
<l>Die Sisaroene versloech alleine,</l>
<l>Die so starc was ende so mare:</l>
<l n="225">Al tfolc ontsaghene ghemeine.</l>
<l>Also verwondi, Maghet reine,</l>
<l>Lucifere ende sine scare.</l>
<l>Ghi holpt uut desen weine,</l>
<l>Alre ghenadicheit fonteine,</l>
<l n="230">Menighe siele die was in vare;</l>
<l>Uwes kints voete ende beine</l>
<l>Entie hande gheverwet in greine,</l>
<l>Die ons bi u gheseint was hare,</l>
<l>Verloosset al ende ghi daer nare.</l>
</lg>
<lg><head type="strophe">19.</head>
<l n="235">Maria, ghi sijt die edel gaerde,</l>
<l>Die haer uter wortel baerde</l>
<l><pb n="127"/>Van Jesse, nader Scrifture.</l>
<l>Die bloeme daer af was die waerde</l>
<l>Jhesus Kerst, die luttel spaerde</l>
<l n="240">Om ons te drinkene dat sure.</l>
<l>Daerop ruste, als hi begaerde,</l>
<l>Die Heiligheest, die hier op daerde</l>
<l>Uwen lichame heilighede aldure,</l>
<l>Entie u suverheit vermaerde.</l>
<l n="245">Edele Vrouwe, sijt in onse ghevaerde,</l>
<l>Dat ons inder lester ure</l>
<l>Die duvel niet en si te sture.</l>
</lg>
<lg><head type="strophe">20.</head>
<l>Ghi sijt twater, dat wilen ere</l>
<l>David begaerde, die here,</l>
<l n="250">Van Bethle&#x00EB;m der fonteine,</l>
<l>Dat drie riddre ende nemmere</l>
<l>Haelden met wel groter ere</l>
<l>Dor die viande ghemeine,</l>
<l>Entie hem avontuurden sere</l>
<l n="255"><milestone unit="fol" n="214vb"/> Bede ten gane enten kere.</l>
<l>Ghi sijt soete, suver ende reine;</l>
<l>Hine is so wijs, diet vollere</l>
<l>Wies ghi werdich sijt emmermere;</l>
<l>Dat wi segghen dat is cleine,</l>
<l n="260">Want ghi sijt naest Gode alleine.</l>
</lg>
<lg><head type="strophe">21.</head>
<l>Dits Abisach Sunamite</l>
<l>Die wilen den coninc Davite</l>
<l>In sire groter ouden diende;</l>
<l>Bi haer sliep hi met delite,</l>
<l n="265">Nochtan bleef si sijns lives quite</l>
<l>Dat wisten wel des conincs vriende.</l>
<l>En diendi Gode niet met vlite</l>
<l>Vor ons, so ne is so heilich heremite,</l>
<l>In wane sijn spel hem ontsiende</l>
<l n="270">Van uwes lieves kints verwite</l>
<l>Ende van Lucifers ghebite</l>
<l>Sone ontghinghe niet die tiende,</l>
<l>Weder werende no vliende.</l>
</lg>
<lg><head type="strophe"><pb n="128"/> 22.</head>
<l>Men leest in Ezechi&#x00EB;ls tale</l>
<l n="275">Dat hi an ons Heren sale</l>
<l>Ene porte sach besloten vaste,</l>
<l>Daer God door in stilre hale</l>
<l>Soude liden altemale</l>
<l>Ende nemmermeer ander gaste.</l>
<l n="280">Dat was u lichame, scone smale,</l>
<l>Dien ghi so reine ende so wale</l>
<l>Hieldt, datter God in raste;</l>
<l>Hine maecte u suverheit niet vale,</l>
<l>Uutvercoren nachtegale,</l>
<l n="285">Met sinen ghebenediden laste:</l>
<l>Hi was tseil dat hinc an den maste.</l>
</lg>
<lg><head type="strophe">23.</head>
<l>Edel Maghet, Vrouwe fine,</l>
<l>Ghi sijt probatica piscine</l>
<l>Van Jherusalem der stede,</l>
<l n="290">Daer een man van sire pine</l>
<l>Ghenas bi swaters medicine,</l>
<l>Ende sijns evels hadde vrede.</l>
<l>In alre tijt doedi anschine,</l>
<l>Opembaer ende stillekine,</l>
<l n="295">Vrouwe, uwe ghenadichede.</l>
<l>Die an u leghet therte sine,</l>
<l>Ghi loosten uut sduvels venine,</l>
<l>Ende brencten met uwer bede</l>
<l>Ter eweliker rusten mede.</l>
</lg>
<lg><head type="strophe">24.</head>
<l n="300">Men mochte nemmermeer, Mari&#x00EB;,</l>
<l>Ontbinden al die propheci&#x00EB;,</l>
<l>Diemen vint van u bescreven.</l>
<l>Van u so spreect Ysai&#x00EB;,</l>
<l>Dani&#x00EB;l ende Jeremi&#x00EB;,</l>
<l n="305">Die uwen prijs hebben verheven;</l>
<l><milestone unit="fol" n="215ra"/> Abacuc ende Zachari&#x00EB;,</l>
<l>Johel, Na&#x00FC;m ende Abdi&#x00EB;</l>
<l><pb n="129"/>Ende ander die met Gode leven;</l>
<l>Agge&#x00FC;s, Aman, Sophoni&#x00EB;,</l>
<l n="310">Ose&#x00EB;, Jonas ende Malachie:</l>
<l>Bedi moet ics begheven.</l>
<l>Helpt mi, Vrouwe, sonder sneven.</l>
</lg>
<lg><head type="strophe">25.</head>
<l>Dese vrouwe, dese maghet,</l>
<l>Die den duvel noch versaghet,</l>
<l n="315">Was so claer na den lichame:</l>
<l>Die nature hadde haer bejaghet</l>
<l>Die scoonheit, daer haer mede bedraghet</l>
<l>Al dat hevet menschen name.</l>
<l>Wat helpt daer omme ghevraghet?</l>
<l n="320">Van haren live was ghevaghet</l>
<l>Alle smette ende alle blame;</l>
<l>An haer en was niet ghetraghet;</l>
<l>Haer ghelike wart nie verdaghet,</l>
<l>Noch gheboren van Adame</l>
<l n="325">No so reine no so bequame.</l>
</lg>
<lg><head type="strophe">26.</head>
<l>Huer haer was scoonre dan goutdrade -</l>
<l>Want die nature vant in rade,</l>
<l>Dat sijs haer gonste allene -</l>
<l>Haer vorhooft slecht ghelijc den plade</l>
<l n="330">Ende witter dan die lelieblade;</l>
<l>Hare oren wel te maten clene;</l>
<l>Wijnbrauwen bruun, sonder ghegade;</l>
<l>Die oghen blide ende ghestade</l>
<l>Ghelijc den carbonkelstene.</l>
<l n="335">Die rode rose bat ghenade</l>
<l>An hare lier: het ware scade,</l>
<l>Vondemen so wel gheverwede ene</l>
<l>In dese werelt al ghemene.</l>
</lg>
<lg><head type="strophe">27.</head>
<l>Noit en maecte die nature</l>
<l n="340">Nese bat gheset ter cure,</l>
<l>No lippe so soete an monde.</l>
<l><pb n="130"/>Wat wonder eest dat vloit daer dure</l>
<l>So menighe bede telker ure,</l>
<l>Die verbidt des menschen sonde?</l>
<l n="345">Haer tande wit, reine ende pure;</l>
<l>Noit was man die kins figure</l>
<l>So scone ghevisieren conde.</l>
<l>Soeter no saligher creature</l>
<l>En wart nie moeder te sure,</l>
<l n="350">Sint die werelt eerst begonde,</l>
<l>No hier na in ghere stonde.</l>
</lg>
<lg><head type="strophe">28.</head>
<l>Haer hals witter dan die swane</l>
<l>Of dan ivore of dan boucrane,</l>
<l>Te lanc no te cort, maer te mate.</l>
<l n="355">Al leide elcman den sin daer ane,</l>
<l>En seide nieman na minen wane,</l>
<l><milestone unit="fol" n="215rb"/> Hoe wel huer hoor ghegare sate.</l>
<l>Hare arme lanc naden welstane,</l>
<l>Witte hande ende welghedane,</l>
<l n="360">Altoos ondaen ter caritate.</l>
<l>Nu sijt ghereet, Vrouwe, tontfane</l>
<l>Den sondare, die sine trane</l>
<l>Gherne laet om sine ommate,</l>
<l>Ende doet datten God niene hate.</l>
</lg>
<lg><head type="strophe">29.</head>
<l n="365">Magheden vantmen hier tevoren,</l>
<l>Van scoonheden uutvercoren,</l>
<l>Maer onghelijc waren si Mari&#x00EB;n:</l>
<l>Haer scoonhede dede die manne verdoren,</l>
<l>Die hare minne node omboren</l>
<l n="370">Ende begaerdense tere ami&#x00EB;n;</l>
<l>Maer noit man en wart gheboren,</l>
<l>Sach hi Mari&#x00EB;n, datten becoren</l>
<l>Mochten enighe dorperni&#x00EB;n.</l>
<l>Bi hare wart noit man verloren,</l>
<l n="375">Maer ghebetert, als wijt horen,</l>
<l>Alle die op hare li&#x00EB;n;</l>
<l>Hets recht dat sise benedi&#x00EB;n.</l>
</lg>
<lg><head type="strophe"><pb n="131"/> 30.</head>
<l>Ja, sint datsi droech den Here,</l>
<l>Diese brochte te sulker ere,</l>
<l n="380">Als moeder ende maghet tsine,</l>
<l>Wies haer scoonheit ielanc so mere;</l>
<l>Uut haren oghen scheen telken kere</l>
<l>Een licht ghelijc den sonnenschine,</l>
<l>Dies menighen wonderde wel sere.</l>
<l n="385">Hoe mochte hem gheschien enighe dere,</l>
<l>Die sien mochte die scone fine?</l>
<l>Ay God, ghef mi dat ic beghere</l>
<l>Ende dies ic harde node ombere,</l>
<l>Dats dat ic na deser pine</l>
<l n="390">Scouwen moet die moeder dine.</l>
</lg>
<lg><head type="strophe">31.</head>
<l>Al haddic alle die const van sinne</l>
<l>Die die werelt oit hadde inne</l>
<l>Of hebben sal emmermere,</l>
<l>Dies wordic harde wel an inne,</l>
<l n="395">Sone condic u, coninghinne,</l>
<l>Volprisen in neghenen kere.</l>
<l>Bi hare wart ghemaect die minne,</l>
<l>Tonser joien, tonsen ghewinne,</l>
<l>Tusschen den mensche ende onsen Here,</l>
<l n="400">Die vor hare coomste was dinne.</l>
<l>Want ic u so ghenadich kinne,</l>
<l>Vrouwe, so biddic u dor u ere,</l>
<l>Dat ghi mi quijt van allen sere.</l>
</lg>
<lg><head type="strophe">32.</head>
<l>   Men leest in Janne Damascene,</l>
<l n="405">Dat Maria, die maghet rene,</l>
<l>Harde tilike was vercoren.</l>
<l>Dinghel bootscaptse allene</l>
<l><milestone unit="fol" n="215va"/> An vader ende an moeder ghemene</l>
<l>Ene langhe wile te voren.</l>
<l n="410">Gheheilicht was si harde clene,</l>
<l>Eer si oit quam in daertsche wene</l>
<l><pb n="132"/>Of van moeder wart gheboren.</l>
<l>So vol dogheden was noit enghene:</l>
<l>Des sijn si harder danne stene,</l>
<l n="415">Die node van hare spreken horen.</l>
<l>En ware si, het ware al verloren.</l>
</lg>
<lg><head type="strophe">33.</head>
<l>Si was out van seven jaren,</l>
<l>Doesi gheoffert wart vanden haren,</l>
<l>Ende besloten ten tempel ons Heren</l>
<l n="420">Seven jaer onder magheden scaren.</l>
<l>Doe moestsi met Joseppe varen.</l>
<l>Daer was si ses maende, dats gheen sceren,</l>
<l>Doe quam dinghel metter maren</l>
<l>Te Nazareth, ende bootscapte tbaren,</l>
<l n="425">Daer hem die kerstine alle an keren,</l>
<l>Te haren vijftiene jaren.</l>
<l>Sonder smette ende mesbaren</l>
<l>Was si moeder met groter eren</l>
<l>Ende bleef maecht, dat moghedi leren.</l>
</lg>
<lg><head type="strophe">34.</head>
<l n="430">Drie ende dertich jaer met groter waerde</l>
<l>Was die vrouwe hier op daerde</l>
<l>In groter joien met haren kinde.</l>
<l>Wat wonder wast, dat si mesbaerde,</l>
<l>Daer sine crucen sach onwaerde?</l>
<l n="435">Daer wart haer suur dat sine minde.</l>
<l>Maer doe hi sijn verrisen verclaerde,</l>
<l>Weetmen dat hi hem opembaerde</l>
<l>Hare, want hise moeder kinde.</l>
<l>Doe voer die rouwe al haerre vaerde,</l>
<l n="440">Want dat si minde ende begaerde</l>
<l>Was hare dicwile ghehinde,</l>
<l>Want Jhesus at met sinen ghesinde.</l>
</lg>
<lg><head type="strophe">35.</head>
<l>Wie mochte die langhe ende die brede,</l>
<l>Die hoocheit ende die diephede</l>
<l n="445"><pb n="133"/> Van hare ghenadicheit ghegronden?</l>
<l>Niemen, dat weet ic gherede,</l>
<l>Bedi si versoende die vede</l>
<l>Van onsen dorperliken sonden.</l>
<l>Ten vruchteliken gheschede,</l>
<l n="450">Maria, sijt in onse ghelede</l>
<l>Alset coomt ter lester stonden,</l>
<l>Ende dect ons met uwen clede,</l>
<l>So dat wi van allen lede</l>
<l>Quijt ende vri ende al ontbonden</l>
<l n="455">In den lesten werden vonden.</l>
</lg>
<lg><head type="strophe">36.</head>
<l>Die lancheit, Vrouwe, van uwer ghenaden</l>
<l>Die staet eIken man in staden</l>
<l>Toten einde van sinen live:</l>
<l><milestone unit="fol" n="215vb"/> Die breetheit heeft vanden misdaden</l>
<l n="460">Alle die werelt breet ontladen,</l>
<l>Die quamen vanden eersten wive;</l>
<l>Die hoocheit heeft den hemel beraden</l>
<l>Van den valle, die si daden</l>
<l>Die nu sijn helsche keitive;</l>
<l n="465">Die diepheit heeft die helle dorwaden</l>
<l>Ende verloost, die om u baden</l>
<l>Meer dan dusent jaer ende vive:</l>
<l>Dus eest ghescreven als ict scrive.</l>
</lg>
<lg><head type="strophe">37.</head>
<l>Na Jhesus opvaert levede die goede</l>
<l n="470">Maria in Johannes hoede</l>
<l>Drie ende twintich jaer ende mere,</l>
<l>In reinicheden ende in ootmoede,</l>
<l>In bedinghe ende andre goede</l>
<l>[...]</l>
<l n="475">Wat wonder wast, al was si moede,</l>
<l>Al begheretsi met spoede</l>
<l>Te siene haer kint ende haren here?</l>
<l>Wilen sach sine onder die roede</l>
<l>Ende bespringhet al met bloede:</l>
<l n="480">Nu begheret si wel sere</l>
<l>Te siene sine grote ere.</l>
</lg>
<lg><head type="strophe"><pb n="134"/> 38.</head>
<l>Van haren einde wistic wat scriven,</l>
<l>Want ghelijc sondighen keitiven</l>
<l>En mochte haer gheen herte breken.</l>
<l n="485">Al moestet vleesch ene wile bliven,</l>
<l>Ende die siele ten Sone opcliven,</l>
<l>Die doot mochter niet an wreken.</l>
<l>Si is ende was spieghel van wiven.</l>
<l>Al wildese God laten ontliven,</l>
<l n="490">Daer en waren sweren no steken.</l>
<l>Daer was van meer dan van hem viven</l>
<l>Ghehoort den inglen bliscap driven:</l>
<l>Dat moghewi sonder valsche treken</l>
<l>Gheloven ende coenlike spreken.</l>
</lg>
<lg><head type="strophe">39.</head>
<l n="495">Seventich jaer ende twee ooc mede</l>
<l>Moghedi horen datse God dede</l>
<l>Hier op aertrike leven.</l>
<l>Josaphat dat was die stede,</l>
<l>Daer mense groef na die lants sede:</l>
<l n="500">Dus moghewijt lesen bescreven.</l>
<l>Daer en vintmen vleesch no lede,</l>
<l>Maer al gheheel in groter vrohede</l>
<l>Voer si haren Sone beneven:</l>
<l>Dits onse ghelove ende onse ghede.</l>
<l n="505">An haer es al onse salichede</l>
<l>Naest Gode allene, diet al mach gheven:</l>
<l>Die op haer li&#x00EB;t, mach niet sneven.</l>
</lg>
<lg><head type="strophe">40.</head>
<l>Boven alle inglen scaren</l>
<l>Ende boven alle martelaren</l>
<l n="510">So es dese Vrouwe verheven;</l>
<l><milestone unit="fol" n="216ra"/> Naest Gode so is si ghevaren</l>
<l>Met siele ende met live twaren,</l>
<l>Daer si ewelike sal leven.</l>
<l>Tienvoude sonne mochte niet verclaren</l>
<l n="515">Die grote scoonheit van haren.</l>
<l><pb n="135"/>Die God hare heeft ghegheven.</l>
<l>Scoonst der hemelscher pilaren,</l>
<l>Daer God op ruste dor ons misvaren,</l>
<l>Daer du Gode sijs beneven,</l>
<l n="520">Bidde vor ons als dingle beven.</l>
</lg>
<lg><head type="strophe">41.</head>
<l>Ghebenedijt van allen monden</l>
<l>Sidi, Vrouwe, tallen stonden,</l>
<l>Daer dese rime om begonden,</l>
<l>Ende alle Heilighen dies mi onden</l>
<l n="525">Al ben ic besmet met sonden</l>
<l>Dat ic ghedicht hebbe ende vonden</l>
<l>Van der scoonre Vrouwen, der blonden,</l>
<l>Fraie rime, ende dat ombonden</l>
<l>Dattie boeke een deel orconden:</l>
<l n="580">Niemen en mocht al ghegronden.</l>
<l>Nu quijt ons, Vrouwe, vanden honden,</l>
<l>Dat wi bliven onverslonden.</l>
</lg>
<lg><head type="strophe">42.</head>
<l>Jacop heeft ghemaect van hare,</l>
<l>Die so scone is ende so clare,</l>
<l n="585">Datter werelt openbare</l>
<l>Te segghene onverwinlic ware;</l>
<l>Ende bidt dat sine beware</l>
<l>Ter lester stont, die sere is sware,</l>
<l>Dat hi te rusten vare</l>
<l n="540">Met hem toter blider scare,</l>
<l>Ende sine quite van den vare</l>
<l>Vor hem, die sonden heeft ommare,</l>
<l>Dat hine te sire ghenaden spare</l>
<l>Ende Hine dan bringhe dare,</l>
<l n="545">Daer nemmermeer en einden jare.</l>
</lg>
<p>AMEN.</p>
</body>
</text>
</TEI.2>
