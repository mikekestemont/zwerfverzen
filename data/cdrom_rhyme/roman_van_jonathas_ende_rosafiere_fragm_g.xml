<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Roman van Jonathas ende Rosafiere</title>
<author>Onbekend</author>
</titleStmt>
<editionStmt>
<edition>W. de Vreese: 'Nieuwe Middelnederlandsche fragmenten'. In: TNTL 13 (1894), 235-255 (248-255).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Roman van Jonathas ende Rosafiere"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1495"/></interpGrp>
<interpGrp type="witnessYear_from"><interp value="1495"/></interpGrp>
<interpGrp type="pubYear_to"><interp value="1515"/></interpGrp>
<interpGrp type="witnessYear_to"><interp value="1515"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Roman van Jonathas ende Rosafiere</TITEL>
<author>Onbekend</author>
<AARD>Rijm</AARD>
<BRON nr="K41">Druk: Gent, z.s.</BRON>
<DATUM>1495-1515</DATUM>
<OMVANG>176 verzen</OMVANG>
<BRON.OPM>Vier bladen, met 22 regels per bladzijde. De eerste twee bladen volgen op elkaar; tussen het tweede en derde blad ontbreekt er waarschijnlijk een. Ook tussen het derde en het vierde blad bestaat er een leemte. De inhoud van de eerste drie bladen gaat vooraf aan de tekst in hs. Amsterdam, Universiteitsbibliotheek, I A 24<hi rend='sup'>m</hi> (zie Jonathas ende Rosafiere). Het vierde blad correspondeert met regel 576 vlg. in het hs.</BRON.OPM>
<EDITIE>W. de Vreese: 'Nieuwe Middelnederlandsche fragmenten'. In: TNTL 13 (1894), 235-255 (248-255).</EDITIE>
<STATUS>Kritisch</STATUS>
<BRONMNW>676 (handschrift)</BRONMNW>
<BRONNEN>- Druk: Schutbladen in druk Amsterdam, Universiteitsbibliotheek, OK 66-211 - <x nr=K41>Druk: Gent, z.s.</x>
</BRONNEN>
<HSDRUK>Handschrift, zie Jonathas ende Rosafiere</HSDRUK>
]]></bibl>
</sourceDesc>
</fileDesc>
</teiHeader>
<text>
<body><l><pb n="248"/><milestone unit="fol" n="1a"/> Die mane die sceen herde scone,</l>
<l>Ende die sterren aenden trone,</l>
<l>Beide op berch ende op dale.</l>
<l>Doe ghinc sitten die scone smale,</l>
<l n="5">Ende die coninc bi haer side.</l>
<l>Hoort wat si seide ten selven tide:</l>
<l>"Her coninc, u moet gedencken das</l>
<l>Dat ons heere oetmoedich was,</l>
<l>Ende quam van hogher sale</l>
<l n="10">Hier beneden in desen dale,</l>
<l>Ende doghede pijn dat was waer,</l>
<l>Langher dan .xxxij. jaer.</l>
<l>Daer na koes hi die bitter doot</l>
<l>Om ons te verlossen wter noot</l>
<l n="15">Ende alle zijn leden waren cranck</l>
<l>Aen den cruce gherect so lanck.</l>
<l>Die spere ghinc in zijn side.</l>
<l>Her coninc, hoe mogen wi ons verbliden?</l>
<l>Om wat so moghen wi sorghen</l>
<l n="20">Wi en moghen setten gheen borghen</l>
<l><pb n="249"/>Ghelijc als die coopman doet,</l>
<l>Als hi coept eenich goet:</l>
<l><milestone unit="fol" n="1b"/> Dan mach hi sonder letten</l>
<l>huis ende borghe dar vor setten,</l>
<l n="25">Ende voeren goet te sinen wille.</l>
<l>huesch coninc ende milde,</l>
<l>So en mogen wi niet voer dye doot,</l>
<l>ende, her coninc, clein ende groot,</l>
<l>Als hij coemt moeten wy zijn gereet,</l>
<l n="30">ist ons lief oft leet.</l>
<l>Peist om den heere die daer stoet</l>
<l>aen den cruce, ende storte zijn bloet.</l>
<l>Hi en droech pellen noch samijt,</l>
<l>Jhesus cristus, al sine tijt,</l>
<l n="35">maer twe rocken droech hi an,</l>
<l>Also langhe als hi lijf ghewan.</l>
<l>hi en droech noit gulden crone,</l>
<l>Maer een doren was hi ghewone.</l>
<l>van elke crone hi ontfinc</l>
<l n="40">Lxxij. wonden, onsen coninc.</l>
<l>Peist om alle oetmoedichede</l>
<l>dat god dede in elker stede.</l>
<l>ende leit die passie ons heeren</l>
<l>In u herte, het is u eere.</l>
<l n="45"><milestone unit="fol" n="2a"/> Ghi sult hebben te lone</l>
<l>met hem die hemelsche crone.</l>
<l>Dat en seg ic sonder reden niet.</l>
<l>Edel coninc, wats ghesciet,</l>
<l>ghi moecht doen oetmoedichede,</l>
<l n="50">Edel coninc, hier ter stede,</l>
<l>Dat u kint jonathas,</l>
<l>daer ic u te voren af las,</l>
<l>Mach nemen sonder bliven</l>
<l>Rosefir tot eenen wive.</l>
<l n="55">al heeft si der haven niet so vele,</l>
<l>Ic segt in nerst, niet in spele,</l>
<l>Wi sullen haer wel so vele gheven,</l>
<l>Wi sullen wel mit eeren leven.</l>
<l>Si is huesch ende goedertieren,</l>
<l n="60"><pb n="250"/> Ic prise haer scone manieren,</l>
<l>[v]eel meer namelijc</l>
<l>dan clarijn van vrankerijc.</l>
<l>Ghy moetse hem gheven tenen wive,</l>
<l>heer, ten mach niet achter bliven.</l>
<l n="65">Edel coninc, gheves u consent.</l>
<l>Des biddic, here, met gewelt,</l>
<l><milestone unit="fol" n="2b"/> Doer onsen hemelsen here goet,</l>
<l>Die doer ons aenden cruce stoet".</l>
<l>Hier peisde die coninc, ende dochte</l>
<l n="70">Wat hi zijn vrouwe antworden mochte,</l>
<l>Ende seide: "vrouwe, suete caer,</l>
<l>Ghi waert wel een goet predicaer;</l>
<l>Ghi sout wel connen doen,</l>
<l>Also mi dunct, een goet sermoen.</l>
<l n="75">Dat is tbeste sermoen, twaren,</l>
<l>Dat ic hoorde in .xxx. jaren,</l>
<l>Ende daer ic meer aen winnen sal.</l>
<l>God gheve mi sulc gheval,</l>
<l>Dat ic die passie van onsen heere</l>
<l n="80">Moet ghedencken emmerme[ere].</l>
<l>Ic souder af hebben te loen</l>
<l>Met hem die hemelsche croen.</l>
<l>Ic wil oec ghedencken das</l>
<l>Dat onse here oetmoedich was,</l>
<l n="85">Ende doghede pijn dat was waer,</l>
<l>Langher dan .xxxij. jaer.</l>
<l>Ende daer na koes hi die doot</l>
<l>Om ons te verlossen wter noot.</l>
<l>[........]</l>
<l><milestone unit="fol" n="3a"/> Ten mach niet achter bliven:</l>
<l n="90">Ghi moetse hem gheven tenen wive,</l>
<l>Oft ghi hebt u kint verloren,</l>
<l>Edel coninc, wel gheboren".</l>
<l>Hi antwoerde sonder waen:</l>
<l>"vrouwe, ghi hebt mi bevaen,</l>
<l n="95">Ic en can u niet ontgaen.</l>
<l>Want wil mi hooren ende verstaen:</l>
<l>Eer ic u te wive nam,</l>
<l><pb n="251"/>Waerdi eerlijc ende ghehorsaem;</l>
<l>mijns gelijc en waerdi niet.</l>
<l n="100">Nochtan dadi mi swaer verdriet.</l>
<l>Ende na dien dat u wille niet en si,</l>
<l>Allen troost so neemt van mi,</l>
<l>ende laet ons keren in waren saken</l>
<l>Ende dese bruloft volmaken".</l>
<l n="105">als dit hoorde die coninghinne</l>
<l>Dancte si gode mit bliden sinne,</l>
<l>ende die coninc; ende si ghinc te han</l>
<l>daerse haren sone vant.</l>
<l>"Staet op", seitse, "sone mijn</l>
<l n="110">salighe moeder sal ic di zijn.</l>
<l><milestone unit="fol" n="3b"/> Ghi hebt ghecreghen algader</l>
<l>Dijnre moeder wil ende vader.</l>
<l>Du sultse nemen, sonder grief,</l>
<l>Rosefier, dijn soetelief."</l>
<l n="115">Als Ionathas dit hoorde,</l>
<l>Verblide [hi] vanden woerde,</l>
<l>Ende seide: "moeder, ghebenedijt</l>
<l>Moet ghi zijn talder tijt."</l>
<l>Ende hi ghinc voert alte hant</l>
<l n="120">Daer hi rosefier vant.</l>
<l>"Staet op", seit hi, "scone joncfrou[we],</l>
<l>Ghedaen is onser beider rouwe:</l>
<l>Ic sal u tot eenen wive trouwen.</l>
<l>Ic hope het en sal ons niet berouwen.</l>
<l n="125">ic heb ghecreghen algader</l>
<l>Mijnder moeder wille ende vader."</l>
<l>Si antwoerde herde snel:</l>
<l>"Nu alder ierst soe sie ic wel</l>
<l>Dat ghi mi mint; ic sal u minnen</l>
<l n="130">Ende vast doen in minen sinne</l>
<l>Boven alle die nu leven,</l>
<l>Ende nemmermeer begheven.</l>
<l>[........]</l>
<l><milestone unit="fol" n="4a"/> O moeder ende maget vri,</l>
<l>Sijt mi inder herten bij</l>
<l n="135">O maria, in dese ure,</l>
<l><pb n="252"/>Moeder ende maghet puere</l>
<l>Therte mijn is mi so swaer,</l>
<l>Ic duchte het sal mi gaen te naer!</l>
<l>Edel maget ende daer toe fijn,</l>
<l n="140">Nu moet ghi in mijn geleide zijn."</l>
<l>Doe seide si salve regina</l>
<l>Ende si ghinc te hant daer na</l>
<l>Ter stede, daer si te slapen plach,</l>
<l>Ende strecte haer daer si lach.</l>
<l n="145">Ende waende slapen; neen si, niet.</l>
<l>Die viant, die den vader riet,</l>
<l>Dye scoot na zijn dochter snel.</l>
<l>Biden name kende si hem wel.</l>
<l>Si sprac: "vader, ghi sijt verblint,</l>
<l n="150">Dat ghi u selver dus cranc kint.</l>
<l>Peist om die vaderlike minne</l>
<l>Die god gedoechde mit sinne,</l>
<l>Ende zijn lieve sone stoet</l>
<l>Doer dye minne storte zijn bloet.</l>
<l n="155"><milestone unit="fol" n="4b"/> Vader, laet dese sonden achter.</l>
<l>Ghij brynct u selven in groten lachter."</l>
<l>Wat si bat ende ryep,</l>
<l>Ten mocht haer baten niet.</l>
<l>Daer wan hi, sonder sparen,</l>
<l n="160">In die nacht bi haer voerwaer</l>
<l>Een kynt aen dese scone daer,</l>
<l>Dyes si hadde groot misbaer.</l>
<l>Als die scone sach den dach,</l>
<l>Stont si op, al datse mach.</l>
<l n="165">Het dede natuere diese dwanck:</l>
<l>Den vader nam si bider hant,</l>
<l>Ende leyden al ongespaert</l>
<l>Met groten rouwe ter poerten waert.</l>
<l>Doe nam si haer sneewitte hant,</l>
<l n="170"><pb n="253"/> Ende seggende den vader diese want,</l>
<l>Ende seide: "god, die doer ons stoet</l>
<l>Aen den cruce, ende gaf zijn bloet,</l>
<l>Ende ontfinc menige wonde,</l>
<l>Moet ontfaermen onser sonden."</l>
<l n="175">Doe sloet si die poerte weder vast,</l>
<l>Si en sach niet beider gast</l>
</body>
</text>
</TEI.2>
