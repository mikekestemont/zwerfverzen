<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Theophilus</title>
<author>Onbekend</author>
</titleStmt>
<editionStmt>
<edition>J. van Mierlo (ed.): 'Theophilus. Ene scone miracle dat onse vrouwe dede ane Theophiluse ende ene scone exempel.' In: Verslagen en Mededeelingen van de Koninklijke Vlaamsche Academie voor Taal- en Letterkunde Gent, 1941, 21-185   (111-174).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Theophilus"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Theophilus</TITEL>
<author>Onbekend</author>
<AARD>Rijm</AARD>
<BRON nr="D45">Brussel, Koninklijke Bibliotheek, 15589-623</BRON>
<DATUM>1400-1420</DATUM>
<OMVANG>1854 verzen</OMVANG>
<BRON.OPM>De codex staat bekend als het zogenaamde Hulthemse handschrift. Hij bevat in totaal 241 bladen en per bladzijde 2 kolommen van 46-47 regels. De Theophilus bevindt zich op fol. 196va206va. Voorts bevat de codex o.a. nog: de Brandaen (fol. 1ra-10ra), de Borch van Vroudenrijc (fol. 51vb-52vb), de Korte kroniek van Brabant (korte versie 1) (fol. 82vb-84va), excerpten uit de Historie van Troyen (fol. 118rb-136va), de Borchgravinne van Vergi (1) (fol. 158va-164vb), Vander rijcheit ende vander doot (fol. 182va-183ra), de Abele spelen (fol. 170va-178rb, 213ra-221rb, 223rb-230ra, 235va239vb) met bijbehorende Sotternie&#x00EB;n (178rb-180ra, 221rb-223rb, 230ra-231rb, 231vb-233vb, 235va, 239vb-241vb).</BRON.OPM>
<EDITIE>J. van Mierlo (ed.): 'Theophilus. Ene scone miracle dat onse vrouwe dede ane Theophiluse ende ene scone exempel.' In: Verslagen en Mededeelingen van de Koninklijke Vlaamsche Academie voor Taal- en Letterkunde Gent, 1941, 21-185   (111-174).</EDITIE>
<STATUS>Kritisch</STATUS>
<BRONMNW>1266.1 (andere editie)</BRONMNW>
<BRONMNW>1267.1 (andere editie)</BRONMNW>
<EDITIE.OPM>Van Mierlo plaatst de passages die hij als interpolaties beschouwt, tussen []. De 53 verzen die in het handschrift na vs. 979 komen dienen te worden verplaatst: het zijn in de editie de vs. 1553-1606, die het einde van Theophilus' geloofsbelijdenis bevatten, met het antwoord van Maria, haar heengaan, en, na drie dagen, haar terugkomst met de tijding dat Jezus Theophilus heeft vergeven; deze onregelmatigheid in de tekstvolgorde wordt doorgaans beschouwd als teweeg gebracht door een fout in de samenstelling van de legger van de Hulthem-kopiist.</EDITIE.OPM>
<BRONNEN>Brussel, Koninklijke Bibliotheek, 15589-623</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="111"/><milestone unit="fol" n="196va"/> <hi rend="bold">Ene scone miracle dat onse vrouwe dede ane theophiluse ende ene scone exempel. - CC.J.</hi></head>
<l>Gode biddic, dat hi mi sende</l>
<l>Tallen beghinne goeden ende.</l>
<l>Ene dinc willic beghinnen</l>
<l>Daer ic mi bat mach ane bekinnen,</l>
<l n="5">Dats, of ic mochte ende of ic conste</l>
<l>Ende mi God siere hulpen onste,</l>
<l>Ene miracle van siere goeder</l>
<l>Ende van siere ghebenedider moeder,</l>
<l>Vander moeder ende vander maghet,</l>
<l n="10">Die ons heeft tparadijs bejaghet.</l>
<l>Dese mieracle willic bescriven,</l>
<l>Om dat sal behouden bliven,</l>
<l>Vanden latine in dietschen bediede,</l>
<l>Doer dat sijn vele liede,</l>
<l n="15">Dies niet te vroeder en souden wesen,</l>
<l>Al hoerden sijt in latine lesen.</l>
<l>Oft noch worde openbare</l>
<l>Ende iement wiste wie ic ware,</l>
<l>Hine sal mi dit niet lachteren</l>
<l n="20">Noch minen name daerbi niet achteren,</l>
<l>Dat ic mi noch onderwinde</l>
<l>Dat ic in dietsche rimen binde.</l>
<l>Dies orconde die soete Vrouwe,</l>
<l><pb n="112"/>Die ic naest Gode best betrouwe,</l>
<l n="25">Dat ic doer ghene idelhede</l>
<l>Noch doer den prijs van iement mede</l>
<l>Hebbe begonnen dese sake;</l>
<l>Maer omme te sine met ghemake</l>
<l>Jeghen idelheit ende sonder sonde</l>
<l n="30">Hebbict in dietsche onderwonden;</l>
<l>Ende oec doer der goeder lof,</l>
<l>Daer ons al goet es comen of.</l>
<l>Nochtan vresic achtertale.</l>
<l>Mochtic mi oec wachten soe wale,</l>
<l n="35">Dat men neghene van mi en seide,</l>
<l>Soe mochtic segghen voer waerheide</l>
<l><milestone unit="fol" n="196vb"/> Dat niemen en ware mijn ghenoet;</l>
<l>Want miin gheval ware soe groet,</l>
<l>Na dien dat nu ghescepen staet,</l>
<l n="40">Bedi die werelt es soe quaet</l>
<l>Datter alle liede plien.</l>
<l>Wilden si hem selven besien</l>
<l>Die der achtertalen pleghen,</l>
<l>Si souden hem wachten daer jeghen.</l>
<l n="45">Nochtan die de beste wanen sijn</l>
<l>Sijn vele argher dan venijn,</l>
<l>Ende die die liede meest begripen</l>
<l>Men machse metten selven nipen.</l>
<l>Al es dit ghedichte niet wel ghemaect</l>
<l n="50">Ende niet alsoe wel als een ander smaect,</l>
<l>Tighet mijnre ongheraecthede</l>
<l>Ende minen haesteghen sin mede.</l>
<l>Al hebbic recht of en doe,</l>
<l><pb n="113"/>Ic hebbe den wille goet daertoe.</l>
<l n="55">Nu biddic der soeter coninghinne,</l>
<l>Daer ic dit omme beghinne,</l>
<l>Dat ic des moete volcomen,</l>
<l>Gode teren ende ons te vromen.</l>
<l>Het was een man goet ende rike,</l>
<l n="60">Ende diende Gode oetmoedelike,</l>
<l>Oetmoedelike ende met trouwen,</l>
<l>Ende sente Marien, Onser Vrouwen.</l>
<l>Hi was den aermen ghenadich</l>
<l>Ende daers te doene was gheradich.</l>
<l n="65">Van aelmoesene was hi groet,</l>
<l>Ende goet van rade, daers was noet.</l>
<l>Sijn goet was den aermen ghemene;</l>
<l>Jeghen hem selven spaerdi allene.</l>
<l>Den aermen was hi goedertieren</l>
<l n="70">Ende van sinen rade ondiere.</l>
<l>Hi was den weesen alse vader</l>
<l>Ende der weduwen troest algader.</l>
<l>Hi was oetmoedech ende rike.</l>
<l>Men vint nu luttel sijn ghelike</l>
<l n="75">Die des goets vele winnen,</l>
<l>Dat si hem selven willen kinnen.</l>
<l>Gherne dede hi goede werke</l>
<l>Ende gherne was hi in die kerke,</l>
<l>In die kerke ende diende Gode</l>
<l n="80">Ende hielt gerne sine ghebode,</l>
<l>Die God te doene gheboet,</l>
<l><milestone unit="fol" n="197ra"/> Ende dede penitencie groet</l>
<l>In vastene, in bedene, in ander dinghen,</l>
<l>Diene te hemelrike mochten bringhen.</l>
<l n="85"><pb n="114"/> Suver was hi van sinen live.</l>
<l>Wat hulpt dat ict langhe drive?</l>
<l>Hi was ter werelt wel gheraect</l>
<l>Ende in doeghden al volmaect.</l>
<l>Nochtan en woude hijs niet weten;</l>
<l n="90">Hi hadde de werelt suver vergheten,</l>
<l>Dat hire mochte niet en twint.</l>
<l>Hi was suver als een kint</l>
<l>Int herte binnen ende sochte,</l>
<l>Dat al die werelt wonder dochte.</l>
<l n="95">Hi was vele beter binnen</l>
<l>Dan hi van buten liet bekinnen.</l>
<l>Hine slachte denghenen niet</l>
<l>Die men nu achter lande siet,</l>
<l>Die hem herde sempel toghen</l>
<l n="100">Ende heilich voer der lieden oghen,</l>
<l>Die int herte dorper sijn.</l>
<l>Si sijn argher dan venijn,</l>
<l>Dan venijn dat sijn si vele,</l>
<l>Dat ic der werelt niet en hele.</l>
<l n="105">Venijn doodt den lichame allene,</l>
<l>Die jeghen de ziele es herde clene</l>
<l>Ypocrisie doodt te samen</l>
<l>Die zielen metten lichamen.</l>
<l>Hoe vele vint mer achter lande,</l>
<l n="110">Die goeden lieden beraden scande,</l>
<l>Ende herde sempel buten dincken</l>
<l>Ende onder den hoet een ander scincken;</l>
<l>Die penitencie buten toghen</l>
<l>Ende vol quaet doen achter oghen.</l>
<l n="115"><pb n="115"/> Dit en seggic niet bidi</l>
<l>Dat eneghe doghet beter si,</l>
<l>Dan daer si es, die suverhede</l>
<l>Buten ende binnen mede</l>
<l>Maer daer si es buten allene,</l>
<l n="120">Daer es die doghet wel clene.</l>
<l>Men mach segghen van den man</l>
<l>Daer ic tierst af began</l>
<l>Woudic al sine doeghden vertellen,</l>
<l>Ic soude u te sere quellen</l>
<l n="125">Ende u mochte oec verlanghen.</l>
<l>Bedi willix aldus afganghen</l>
<l>Ic machene prisen in alder wijs,</l>
<l><milestone unit="fol" n="197rb"/> Daer enech man soude hebben prijs.</l>
<l>Dese man woende in ene stede,</l>
<l n="130">Daer een bisscop woende mede.</l>
<l>Dese man was in die poert</l>
<l>Voer den bisscop best ghehoert,</l>
<l>Bedi, die buten der Gods wet</l>
<l>Ginc, liet hi niet onghelet,</l>
<l n="135">No doer ghichte no doer bede,</l>
<l>No doer vriens wille mede.</l>
<l>Hi was ghelettert alsoe wel</l>
<l>Als iement in dat lant was el.</l>
<l>Die bisscop wrachte na sinen rade;</l>
<l n="140">Hi wiste oec wel dat hi mesdade,</l>
<l>Haddi daer buten iet ghedaen</l>
<l>Dat hi hem dede verstaen.</l>
<l>Dit boec seghet ons aldus</l>
<l>Sijn name was Theophilus.</l>
<l n="145">Als ghi selt horen, desen name</l>
<l><pb n="116"/>Was hem herde wel bequame,</l>
<l>Bedi die hem sal onderwinden</l>
<l>Dat hijt te rechte sal ontbinden,</l>
<l>Theophilus luudt Gods minne,</l>
<l n="150">Die hi droech in sinen sinne</l>
<l>Ende die hem God int inde toghede</l>
<l>In dien dat hij van hem ghedoghede.</l>
<l>Dese man leefde menech jaer</l>
<l>In penitencien herde swaer,</l>
<l n="155">Ende proefde hem dat men en vant</l>
<l>Neghenen sijn ghenoet int lant.</l>
<l>Hierna, als God gheboet,</l>
<l>Soe quam die bisscop an die doet,</l>
<l>Ende hi moeste ghelden die scout,</l>
<l n="160">Die wi sijn sculdich jonc ende out.</l>
<l>Den lichame dede men ter erden</l>
<l>Die ziele voer hare verde.</l>
<l>Tierst dat die bisscop was doot,</l>
<l>Doe riept al, cleine ende groet,</l>
<l n="165">Jonc ende out, leke ende clerke,</l>
<l>Ende die canoneke vander kerke,</l>
<l>Dat men Theophiluse daertoe brochte</l>
<l>Te sine bisscop, opdat men mochte.</l>
<l>Hier toe cosenne oec diegone</l>
<l n="170">Diene te kiesene waren ghewoene.</l>
<l>Dien archebisscop screef men te hant,</l>
<l>Die overbisscop was int lant,</l>
<l>Hoe dat die bisscop ware bleven,</l>
<l><milestone unit="fol" n="197va"/> Ende noemden dient ware ghegheven,</l>
<l n="175"><pb n="117"/> Bede ghegheven ende vercoren</l>
<l>Ins bisscops stede van te voren.</l>
<l>Als die archebisscop verstoet</l>
<l>Dat selc een man was ende soe goet,</l>
<l>Ende soe volmaect ende soe volcomen,</l>
<l n="180">Dancke hijs hen diene hadden ghenomen,</l>
<l>Ende hi dancte Gode van dien</l>
<l>Dat die heileghe kerke soe ware versien,</l>
<l>Dat bisscop soude sijn die man</l>
<l>Daer dus vele doeghden laghe an;</l>
<l n="185">Hi was blide, hi danckes Gode,</l>
<l>Ende sende om hem sinen bode,</l>
<l>Dat hine woude conformeren</l>
<l>Ende te bisscope sacreren.</l>
<l>Theophilus hi voer te hove,</l>
<l n="190">Daer hi was met groten love</l>
<l>Wel ontfaen ende met eren.</l>
<l>Die bisscop woudene sacreren.</l>
<l>Tierst dat sach Theophilus</l>
<l>Dat die bisscop woude aldus,</l>
<l n="195">Hi was die dat niet en gheerde;</l>
<l>Ende hi viel neder op die erde,</l>
<l>Op die erde, op sbisscops voete,</l>
<l>Ende seide: "Here soete,</l>
<l>Here," seithi, "ontbeert dies!</l>
<l n="200">Wildi der kerken verlies,</l>
<l>Der kerken verlies ende dmine mede?</l>
<l>Here, dat ware jammerhede!</l>
<l>Het ware jammer alte groot.</l>
<l>Mi ware liever waric doot,</l>
<l n="205"><pb n="118"/> Dan dus die kerke ware verloren,</l>
<l>Dat ic bisscop ware vercoren.</l>
<l>Here, soudic bisscop wesen,</l>
<l>Dies en mochte die kerke niet ghenesen.</l>
<l>Waric bisscop, het ware scande.</l>
<l n="210">Soe goede liede sijn achter lande.</l>
<l>Ontbeert dies, wel lieve here!</l>
<l>In werde bisscop nemmermere.</l>
<l>Ic en mach gheen bisscop sijn</l>
<l>Hen betaemt niet den sonden mijn</l>
<l n="215">Dat ic bisscop soude wesen.</l>
<l>Here, ontbeert van al desen!</l>
<l>Ic ben een besondicht man,</l>
<l>Die daertoe niet ghenoech en can</l>
<l><milestone unit="fol" n="197vb"/> Dat ic bisscop wesen mochte.</l>
<l n="220">Here, wendet uwe ghedochte!</l>
<l>Wendet uwe ghedochte, here!</l>
<l>Ghi sijt sere buten kere.</l>
<l>Ic ben besondicht ende onvroet.</l>
<l>Here, wendet uwen moet!</l>
<l n="225">Wendet uwen moet, wel lieve here!"</l>
<l>Dit bat hi ende weende sere.</l>
<l>Dus lach hi neder op die eerde</l>
<l>Ende toeghede sine onweerde.</l>
<l>Die bisscop hoerde sine tale</l>
<l n="230">Het bequam hem herde wale,</l>
<l>Herde wale; ende hi sprac weder:</l>
<l>"Wat ligdi op die eerde neder,</l>
<l>Op die eerde ende op mine voete?</l>
<l>Staet op", seit hi, "soete,</l>
<l n="235">Staet op, ghi selt bisscop sijn,</l>
<l><pb n="119"/>Seldi doen den wille mijn.</l>
<l>Lieve vrient, sijt onvervaert.</l>
<l>Ghi dunckes mi herde wel waert</l>
<l>Ghi hebdt u ontsculdicht wel.</l>
<l n="240">Waendi, vrient, dat niement el</l>
<l>Besondicht en es dan ghi?</l>
<l>Ic weet wel dat niemen en si</l>
<l>Hine hebbe sonde ghedaen.</l>
<l>Hierbi en moghdi niet ontgaen.</l>
<l n="245">Hen levet niemen enen dach</l>
<l>Die sonder sonde leven mach;</l>
<l>Enen dach, ja vele min!</l>
<l>Lieve vrient, wendet uwen sin</l>
<l>Ende doet ghereet dat ic u rade.</l>
<l n="250">En vreset niet der kerken scade.</l>
<l>Sijt bisscop inden name ons Heren,</l>
<l>Ende laet mi u sacreren.</l>
<l>Al hebdi ghedaen vele sonden,</l>
<l>Wi sijn alle met sonden ghebonden.</l>
<l n="255">Hebdi der sonden ghepleghen,</l>
<l>Ghi selt u voert wachten daerjeghen.</l>
<l>Of ghi sonde hebdt ghedaen,</l>
<l>Hiermede seldise afdwaen.</l>
<l>Waendi dat neghene pine</l>
<l n="260">Es goeden man bisscop te sine?</l>
<l>Al eest ere, hets grote sorghe.</l>
<l>Werdt bisscop ende sijt goet wederborge.</l>
<l>Werdt bisscop, want dat tanegane</l>
<l><milestone unit="fol" n="198ra"/> Daer leghet grote penitencie ane.</l>
<l n="265"><pb n="120"/> Theophilus andworde weder</l>
<l>"Here, no doer hoghe no doer neder!</l>
<l>Here, houdt u met verdden!</l>
<l>Ic en mach gheen bisscop werden.</l>
<l>Soe wat dat mi daerna ghesciet,</l>
<l n="270">Ic en werde bisscop niet!"</l>
<l>Doen hi dit seide, hi weende mede,</l>
<l>Alsoe hi te voren dede.</l>
<l>Die bisscop sach ende hoerde</l>
<l>Sine tranen ende sine woerde,</l>
<l n="275">Ende dat groot mesbaer dat hi dreef,</l>
<l>Ende dat hi alsoe ghestade bleef.</l>
<l>Doe antwerdi alse die vroede</l>
<l>Ende seide "Vrient, dit si met Gode.</l>
<l>Ic mane u bi uwer wet,</l>
<l n="280">Dat ghi u bepenset bet.</l>
<l>Bepeinst u bat op dese sake</l>
<l>Noch drie daghe met ghemake."</l>
<l>Theophilus hi nam die vorste,</l>
<l>Omdat hijt niet laten en dorste,</l>
<l n="285">Doer dat die bisscop wille.</l>
<l>Maer hi peinsde selve stille,</l>
<l>Dat hi aldus bleve ghestade</l>
<l>Dat hijt altoes niet en dade.</l>
<l>Alse hi soe langhe hadde ghebeden.</l>
<l n="290">Dat die derde dach was leden,</l>
<l>Doen quam hi voer den bisscop weder</l>
<l>Ende viel op sine voeten neder,</l>
<l>Ende weenede vele meer</l>
<l>Dan hi te voren dede eer,</l>
<l n="295"><pb n="121"/> Ende bat hem doer ghenade,</l>
<l>Dat hi hem dat ghestade</l>
<l>Dat hi pape niet en werdde.</l>
<l>Die bisscop sach dat hi soe herde</l>
<l>Vreesde bisscop te sine.</l>
<l n="300">Hi seide: "Vrient, doer dine pine,</l>
<l>Mi duncke, ic moets di verlaten,</l>
<l>Al eest mi leet uter maten</l>
<l>Ic verlaets di, al doe ict node.</l>
<l>Wes goet man, ende vaert te Gode!"</l>
<l n="305">Theophilus was uter maten</l>
<l>Blide dat hem was verlaten</l>
<l>Bisscop te sine; hi nam orlof</l>
<l>Oetmoedelike ende rumede thof.</l>
<l>Hi voer thuus weert ende was vroe</l>
<l n="310"><milestone unit="fol" n="198rb"/> Dat hi ghevaren hadde alsoe.</l>
<l>Met was een ander saen vercoren</l>
<l>In sbisscops stede van te voren.</l>
<l>Theophilus hi was mettesen</l>
<l>Als hi te voren hadde ghewesen</l>
<l n="315">Metten anderen goeden man.</l>
<l>Maer onlanghe was hire an,</l>
<l>Dat quade orworme quamen,</l>
<l>Die hem sbisscops hulde namen;</l>
<l>Soe dat hem orlof was ghegheven</l>
<l n="320">Ende vanden hove was verdreven.</l>
<l>Dat ghemaect hadden quade tonghen,</l>
<l>Die goede lieden hebben bedwonghen.</l>
<l>Quade tonghen hebben ghedeert</l>
<l><pb n="122"/>Den meneghen ende sere onteert.</l>
<l n="325">Quade tonghen hebben beraden</l>
<l>Den meneghen lachter die niet en mesdaden</l>
<l>Quade tonghen sijn tontsiene;</l>
<l>Quade tonghen sijn te vliene;</l>
<l>Quade tonghen sijn sere te hatene;</l>
<l n="330">Quade tonghen sijn te verwatene;</l>
<l>Quade tonghen sijn sere te benidene;</l>
<l>Quade tonghen sijn af te snidene</l>
<l>Quade tonghen sijn sere te scuwene;</l>
<l>Quade tonghen sijn sere te gruwene;</l>
<l n="335">Quade tonghe es een quaet sweert;</l>
<l>Quade tonghe es die sere deert.</l>
<l>Quade tonghen sijn quade gherechten;</l>
<l>Quade tonghe doet meneghen vechten;</l>
<l>Quade tonghe maect meneghen nijt;</l>
<l n="340">Quade tonghe maect meneghen strijt.</l>
<l>Quade tonghe maect meneghen bloet;</l>
<l>Quade tonghe sleet meneghen doot.</l>
<l>Quade tonghe es quaet venijn</l>
<l>Ende argher, mochten si argher sijn.</l>
<l n="345">Quade tonghen moeten vloeken</l>
<l>Die an Gode ghenade soeken.</l>
<l>Alse Theophilus was verscroven,</l>
<l>Die te voren was te boven,</l>
<l>Ende begonste tsine te teerne,</l>
<l n="350">Doe begonste hem therte te sweerne,</l>
<l><pb n="123"/>Ende die viant begonsten te spaenene</l>
<l>Ende begonstem te vermanene</l>
<l>Hoe groten here hi hadde ghewesen,</l>
<l>Ende hi ghevelt was van desen;</l>
<l n="355">Wat eren hi hadde menechsins,</l>
<l>Ende hoe luttel men nu achte sijns,</l>
<l><milestone unit="fol" n="198va"/> Ende hoe luttel dat sine nu eerden</l>
<l>Die hem te voren neghen toter erden</l>
<l>Diene te voren scone groetten</l>
<l n="360">Sine wouden cume, als sine ghemoetten,</l>
<l>Op hem sien of jeghen hem spreken.</l>
<l>Dusdaneghen dinc dede hem therte breken.</l>
<l>Diene te voren hieten wijs</l>
<l>Si gaven hem crancken prijs.</l>
<l n="365">Dusdaneghe dinc dedem sijn herte</l>
<l>Vallen in quaden begherte,</l>
<l>Soedat hi tgoet van eertrike</l>
<l>Begherde voer dat hemelrike,</l>
<l>Ende peinsde, hine rochte hoet geviele</l>
<l n="370">Nemmermeer met siere ziele,</l>
<l>Indien dat menne hadde vercoren</l>
<l>Daer hi gheweest hadde te voren.</l>
<l>Dus leefdi een stuc onsochte</l>
<l>Ende peinsde wat hi doen mochte</l>
<l n="375">Dat hi weder ware te hove.</l>
<l>Doen viel hi in onghelove</l>
<l>Ende peinsde, men soude hem weder kiesen,</l>
<l>Alsoude hi die ziele verliesen.</l>
<l><pb n="124"/>Doe peinsde hi weder ende voert</l>
<l n="380">Ende ondervant stille in die poert</l>
<l>Of daer iement van toverien</l>
<l>Wiste ofte van duvelien.</l>
<l>Ten lesten hi ondervant</l>
<l>Dat een Jode was int lant,</l>
<l n="385">Die was des duvels eyghijn,</l>
<l>Ende meneghen hadde brocht daerin</l>
<l>Dat hi den duvel hadde opghegheven</l>
<l>Sine ziele ende sijn leven,</l>
<l>Tien dat hi hem holpe om die sake</l>
<l n="390">Daer hi was omme tonghemake.</l>
<l>Als hi dit hadde ondervonden,</l>
<l>Die viant hadde hem soe bedwonghen.</l>
<l>Dat hi Gods al vergat</l>
<l>Ende hi prijsde vele bat</l>
<l n="395">Een stucke hier in eren te sine</l>
<l>Ende euwelike in die helsche pine.</l>
<l>Dus hadde hem quade ghierechede</l>
<l>Bracht uut sinen goeden sede.</l>
<l>Dus hadde hem die viant ghevaen,</l>
<l n="400">Die langhe wel hadde ghedaen.</l>
<l><milestone unit="fol" n="198vb"/> Dus volleec was hi verwonnen,</l>
<l>Die een goet leven hadde begonnen.</l>
<l>Aldus es die ghierechede</l>
<l>Ende der ghierecheden sede</l>
<l n="405">Te hebbene soe wat hi begheert,</l>
<l>Hem en roket wat der zielen deert.</l>
<l>Hi peinsde hoe hi quame in dien</l>
<l>Dat hi den Jode mochte sien,</l>
<l><pb n="125"/>Mochte sien ende spreken.</l>
<l n="410">Hi peinsde daerna, ende met wat treken</l>
<l>Dat hi stille daertoe quame,</l>
<l>Dat oec niement en vername.</l>
<l>Ten lesten hi hem bedachte,</l>
<l>Dat hi allene ter middernachte</l>
<l n="415">Stont op stille, behendelike,</l>
<l>Ende ginc ten huse haestelike,</l>
<l>Daer die Jode lach ende sliep.</l>
<l>Ghemackelike dat hi riep</l>
<l>"Ontdoe, vrient, ontoe!</l>
<l n="420">Ende gheeft mi raet, of du wets hoe.</l>
<l>Ontdoe, vrient, ontoe die dore,</l>
<l>Ende hore na mine avontuere.</l>
<l>Ontoe, vrient, ontoe mi.</l>
<l>Die Jode seide: "Wie sidi?</l>
<l n="425">Ic sal weten wie ghi sijt,</l>
<l>Eer ic ontoe op desen tijt.</l>
<l>Dander seide: "Ic en soeke gheen quaet,</l>
<l>Soete vrient, ic soeke raet.</l>
<l>Ontoe, vrient, ontoe, ontoe!</l>
<l n="430">Ic segghe u wat ic hier doe.</l>
<l>Ontoe, vrient, ic segdi stille</l>
<l>Cortelike minen wille,</l>
<l>Ontoe, vrient, ic ben hier comen</l>
<l>Te miere noet ende te diere vromen.</l>
<l n="435">Alse dat die Jode hadde verstaen,</l>
<l>Ontede hi die dore saen.</l>
<l>Hi seide: "Vrient, dies biddic u,</l>
<l>Segghet wat ghi soeket nu.</l>
<l>Wat avonturen hevet u hier bracht</l>
<l n="440">Te desen tide van deser nacht?</l>
<l><pb n="126"/>Segghet uwen wille cortelike</l>
<l>Ende laet mi slapen haestelike.</l>
<l>Met eren moetti hier sijn comen.</l>
<l>Ghi hebdt mi minen slaep benomen,</l>
<l n="445">Minen slaep ende mine erste.</l>
<l><milestone unit="fol" n="199ra"/> Die ander seide: "Ic hebbe berste</l>
<l>Van selken rade als men mi seghet</l>
<l>Die aen u allene leghet,</l>
<l>Ane u allene ende an el niemen.</l>
<l n="450">Wel soete vrient, beraet mi sniemen.</l>
<l>Doen telde hi sine avonture</l>
<l>Van den iersten al duerenture,</l>
<l>Ende hoe gherne dat hi dade</l>
<l>Alle dinc na sinen rade</l>
<l n="455">Mochte hi hem ghehulpen dies</l>
<l>Dat hi verhaelde sijn verlies,</l>
<l>Ende mochte hi verhalen sine scade,</l>
<l>Hem en rochte wat hi dade.</l>
<l>Alse die Jode ghehoert sine tale</l>
<l n="460">"Vrient, ic sal u hulpen wale.</l>
<l>Wildi na minen wille werken</l>
<l>Ende afgaen uwer kerken,</l>
<l>Der kerken ende der kerken raet</l>
<l>Ende tghelove datter ane staet,</l>
<l n="465">Ende u God ende sine ghelove,</l>
<l>Ic bringhe u nog van al te boven.</l>
<l>Laet uwen here ende houdt vanden minen,</l>
<l>Soe mach u sine hulpe schinen;</l>
<l>Sine hulpe ende sine cracht</l>
<l n="470">Hevet meneghen ter eren bracht."</l>
<l>Die ander seide, dat hijt dade,</l>
<l>Mochte hi verhalen sine scade.</l>
<l>Die Jode seide: "Vrient, nu siet</l>
<l><pb n="127"/>Dat ghi dies en laet niet,</l>
<l n="475">Ghine comt morghen nacht te deser tijt,</l>
<l>Indien dat ghi beraden sijt.</l>
<l>Nu sijt ghesont ende vaert.</l>
<l>Doen ghinc hi metter vaert.</l>
<l>Theophilus was blide das,</l>
<l n="480">Dat hi dus ghetroest was,</l>
<l>Ende hi ginc met haesten thuus</l>
<l>Ende bleef in dien wille aldus.</l>
<l>Die duvel haddene soe verblint,</l>
<l>Dat hi en achte en twint</l>
<l n="485">Hoet na den live comen mochte,</l>
<l>Tien dat hi hadde dat hi sochte.</l>
<l>Doen ginc hi thuus met groter haesten</l>
<l>Ende sach tot ten naesten</l>
<l>Daghe ende toter naester nacht.</l>
<l n="490">Daertoe haddene die duvel bracht</l>
<l>Met siere cracht, mids Joden rade,</l>
<l><milestone unit="fol" n="199rb"/> Daer hi in viel in groter mesdade</l>
<l>Dan hi te voren hadde wel ghedaen,</l>
<l>Doen hi in doeghden was bevaen.</l>
<l n="495">Nochtan en wondert mi niet dies</l>
<l>Dicke begheert ene sijn verlies</l>
<l>Vele meer ende sine scade,</l>
<l>Dan dinghen daer hi wel ane dade.</l>
<l>Dit es een dinc dat men mach</l>
<l n="500">Sien ende merken alden dach</l>
<l><pb n="128"/>Dien tijt hadde hi onweert</l>
<l>Dies dinc dat hi nu begheert.</l>
<l>Hieromme soe en radic niemen</l>
<l>Noch en troeste, dat hi sniemen</l>
<l n="505">Hem en verboude op sine doghet,</l>
<l>Na dat ghi hier horen moghet,</l>
<l>Op sine doghet meer dan mate,</l>
<l>Ende dat hi alle quaetheide late,</l>
<l>Maer houde hem altoes in dien</l>
<l n="510">Dat hi der doghet wille plien,</l>
<l>Al hadde hi penitencie ghedaen</l>
<l>Vander tijt dat hi verstaen</l>
<l>Conste ende ghesien in sinen moet</l>
<l>Dat quaet ghedaen ware ende goet.</l>
<l n="515">Die tijt was dat desen man,</l>
<l>Eerne die viant soe verwan,</l>
<l>Hem hadde onweert ende dochte quaet,</l>
<l>Daer hem sijn herte nu toe staet.</l>
<l>Bedi es hi ries die hem verbout,</l>
<l n="520">Indien dat hij hem an doeghden hout,</l>
<l>Hine si emmertoe vervaert</l>
<l>Die hem hier te levene waert.</l>
<l>Die nu es goet mach wesen quaet;</l>
<l>Die nu in penitencie staet</l>
<l n="525">Mach altegader noch verkeren,</l>
<l>Alse ghi an desen man mocht leren.</l>
<l>Of iement oec in sonden ware,</l>
<l>Men hebbe oec niet soe ommare,</l>
<l>Dat men die hope van hem verliese;</l>
<l n="530">Bedi het sijn vele riesen,</l>
<l>Al leven si een stuc in sonden</l>
<l><pb n="129"/>Die in doghden lest werden vonden,</l>
<l>Ende meer penitencie doen</l>
<l>Dan daerse die viant noit toe spoen.</l>
<l n="535">Bedi en sal hem niement verwanen</l>
<l>Noch anders sonden in quade vermanen.</l>
<l>Die nu es quaet mach werden goet,</l>
<l><milestone unit="fol" n="199va"/> Ende werden quaet die nu goet doet.</l>
<l>Nochtan radic, dat diegone</l>
<l n="540">Die der doeghden es ghewoene,</l>
<l>Dat hi hem in doeghden hout;</l>
<l>Ende die der sonden hebben scout,</l>
<l>Peinsen, dat die sondeghe sijn</l>
<l>Des vians al eyghijn.</l>
<l n="545">Alse Theophilus heeft vernomen,</l>
<l>Dat die selve tijt es comen,</l>
<l>Die hem die Jode hadde gheseit,</l>
<l>Doen ginc hi wech vele ghereit</l>
<l>Tote des Joden huus al stille,</l>
<l n="550">Om te vorderne sinen wille.</l>
<l>Die Jode was ghereet te hant,</l>
<l>Ende nammen metter hant</l>
<l>Ende seide: "Vrient, nu comt met mi.</l>
<l>Doet minen wille, dat radic di.</l>
<l n="555">Hi leidene op ene dwerse strate,</l>
<l>Daer si beide te gader saten.</l>
<l>Hi seide: "Vrient, soe wat du sies,</l>
<l>En vervare di niet te meer dies.</l>
<l>Soe wat dat du sies ofte hoers,</l>
<l n="560">Sie dat du niet en verstoers.</l>
<l>Soe wat dat anders di ghesciet,</l>
<l><pb n="130"/>En sechent u metten cruce niet.</l>
<l>Die ander seide dat hi dade</l>
<l>Alle dinc na sinen rade.</l>
<l n="565">Als si dus te samen sitten,</l>
<l>Toghde hem die Jode witten:</l>
<l>Herde vele ghecleedt waren,</l>
<l>Die alle droeghen candelaren,</l>
<l>Die alle songhen ende waren vroe;</l>
<l n="570">Ende daerna soe sach hi hoe</l>
<l>Si tere scaren voer hem leden,</l>
<l>Dien si alle anebeden.</l>
<l>Dat was die here van algader,</l>
<l>Dien si eerden als haren vader,</l>
<l n="575">Als haren vader, ja vele meer;</l>
<l>Dat was haer here Lucifeer,</l>
<l>Die met siere overmoede</l>
<l>Was dierste die verwrochte Gode.</l>
<l>Die Jode nam dien kerstijn</l>
<l n="580">Ende leide hem vore den here sijn.</l>
<l>Die viant seide: "Wat wiltu, vrient?</l>
<l>Wat doet hier man die Gode dient,</l>
<l>Beide Gode ende siere moeder?</l>
<l><milestone unit="fol" n="199vb"/> Her Jode, en sidi niet vroeder</l>
<l n="585">Dat ghi hier selken man hebdt brocht?</l>
<l>Her Jode, ghi sijt evel bedocht.</l>
<l>Die Jode antworde sinen here</l>
<l>Here, en belghet u niet te sere.</l>
<l>Dese man die wilt laten Gode</l>
<l n="590">Ende siere moeder ende sine ghebode,</l>
<l>Wildi hem hulpen ende gheven raet</l>
<l>Van sulker dinc als hem bestaet.</l>
<l>Doe seide hi hem wat hem mesquame</l>
<l>Ende hoe gherne hi hulpe name.</l>
<l n="595"><pb n="131"/> Doen sprac die viant: "Vrient kerstijn,</l>
<l>Wildi laten den here dijn,</l>
<l>Dinen here ende dinen God,</l>
<l>Ende houden di voert an mijn ghebod,</l>
<l>Wiltu van dinen Gode scheden</l>
<l n="600">Ende van siere moeder ende vlien hen beden,</l>
<l>Ende algader die heileghe kerke</l>
<l>Ende haer ghebod ende haer ghewerke,</l>
<l>Ic sal di te rade staen</l>
<l>Ende hulpen di weder saen</l>
<l n="605">Te hove, daer du best soe verscroven,</l>
<l>Ende hulpen di weder te boven</l>
<l>Metten bisscop ende met alle diegone</l>
<l>Die te sinen rade sijn ghewone.</l>
<l>Maer ic en houde mi niet en twint</l>
<l n="610">Aen dine worden dan an den wint.</l>
<l>Want ghi kerstine ghi pleghet,</l>
<l>Als ghi hebt een dinc daer u therte an leghet,</l>
<l>Dat ghi begheert herde sere</l>
<l>Ende niet en moghet bidden uwen here,</l>
<l n="615">Ende niet en moghet uwen wille gewinnen,</l>
<l>Dan soe wendi u herte binnen</l>
<l>Ende comt tot mi om raet ghegaen,</l>
<l>Ende wilt van uwen here staen,</l>
<l>Ende doet mi dan een groot belof;</l>
<l n="620">Daerna stadijs varinghe of</l>
<l>Als ic u hebbe uwen wille</l>
<l>Ghedaen, beide lude ende stille,</l>
<l>Dan soe drivedi mi te scherne,</l>
<l><pb n="132"/>Ende dan beghindi u weder te werne</l>
<l n="625">Ende gaet tot uwen here, die goedertieren</l>
<l>Es ende ontfaet u sciere.</l>
<l>Aldus hevet mi menech bedroghen,</l>
<l>Al maghict qualike ghedoghen.</l>
<l>Maer wiltu hebben minen raet,</l>
<l n="630"><milestone unit="fol" n="200ra"/> Ic sal di segghen hoe het staet</l>
<l>Doetstu gherne ende eest u lief,</l>
<l>Ghi selt mi scriven enen brief</l>
<l>Ende ghi selter inne scriven,</l>
<l>Dat ghi wilt mijn eyghen bliven,</l>
<l n="635">Ende datter vaster sal moghen sijn,</l>
<l>Seldire an doen den zeghel dijn."</l>
<l>Theophilus die viel mettien</l>
<l>Ter eerden over sine knien</l>
<l>Ende custe des vians voet</l>
<l n="640">Ende sochte sinen oetmoet,</l>
<l>Ende seide: "Ic halme mi Gods</l>
<l>Ende siere moeder ende haers ghebods</l>
<l>Ende ic wille mede sijn</l>
<l>Euwelyc u vri eyghijn;</l>
<l n="645">Ende sider dat u es lief,</l>
<l>Nemt hier zeghel ende brief.</l>
<l>Doen custe hine, als men es ghewone</l>
<l>Te manscape, alst es te doene.</l>
<l>Hi nam orlof ende hi was vroe</l>
<l n="650">Dat hi sciet van hem alsoe,</l>
<l>Ende ginc weder thuus waert</l>
<l>Metten Jode al onvervaert.</l>
<l>Des anders daghes began te berouwen</l>
<l>Den bisscop, dat hi den ghetrouwen</l>
<l n="655"><pb n="133"/> Theophilus hadde ghedaen</l>
<l>Van sinen hove ende hadde ontfaen</l>
<l>Enen ander die niewer naer</l>
<l>Soe nutte en was als hi was daer.</l>
<l>Hi begonde oec mede te claghen,</l>
<l n="660">Datten tonrechte hadde bedraghen</l>
<l>Quade orworme die daer waren,</l>
<l>Die pleghen der valscher niemaren.</l>
<l>Mi claghede, dat hi oec selc was</l>
<l>Dat hi soude gheloven das,</l>
<l n="665">Dat hem die quade tonghen seiden,</l>
<l>Dat sine van hem deden sceiden,</l>
<l>Den goeden man, soe lachterlike.</l>
<l>Des claghdi ende dies ghelike,</l>
<l>Soe dat hi riep enen seriant</l>
<l n="670">Ende hiet hem varen alte hant</l>
<l>Omme Theophilus, dat hi quame</l>
<l>Ende sijn ambacht weder name.</l>
<l>Die seriant en liet des niet,</l>
<l>Hine dede dat hem die bisscop hiet.</l>
<l n="675">Theophilus voer te hove waert,</l>
<l>Dies hi langhe hadde begaert.</l>
<l><milestone unit="fol" n="200rb"/> Hi was vele meer willecomen</l>
<l>Den bisscop ende oec hem somen.</l>
<l>Die bisscop die was sijns herde blide</l>
<l n="680">Hi settene neven sine side</l>
<l>Ende bat, dat hijt hem woude vergeven</l>
<l>Dat hine also hadde verdreven</l>
<l><pb n="134"/>Van sinen hove ende van sinen rade,</l>
<l>Ende hi seide, het hadden quade</l>
<l n="685">Tonghen ghedaen met valscher spraken,</l>
<l>Die goede liede onweert maken,</l>
<l>Daer mense wilt gheloven.</l>
<l>Van Gode moeten si sijn verscroven,</l>
<l>Die mi dat daden verstaen</l>
<l n="690">"Dat ghi jeghen mi hadt mesdaen.</l>
<l>Vrient, ic segghe u wat ghi doet.</l>
<l>Vergheeft mi uwen evelen moet</l>
<l>Ende sijt here over dit lant,</l>
<l>Dat ic hebbe in mine hant;</l>
<l n="695">Beide over lant ende over goet</l>
<l>Willic dat ghi uwen wille doet.</l>
<l>Al dat ghi wilt dat si ghedaen;</l>
<l>An uwen wille saelt al gaen</l>
<l>Beide mijn doen ende mijn laten.</l>
<l n="700">Ic betrouwe u uter maten</l>
<l>Wel; sijt ghetrouwe te minen rade.</l>
<l>Theophilus seide, dat hijt gerne dade.</l>
<l>[Ic hope dat noit God en liet</l>
<l>Dat dese dinc aldus ghesciet,</l>
<l n="705">Hi en liet dit exempel gheschien,</l>
<l>Dat wi ons allen daerbi souden castien,</l>
<l>Dor ons ende doer de sine mede.</l>
<l>Al waendi, dat die viant dede,</l>
<l>En was bi den viant niet,</l>
<l n="710">Al waendi dat bi hem gheschiet.</l>
<l>Ic hope dat God aldus wilde,</l>
<l><pb n="135"/>Dat men an hem vaste hilde</l>
<l>Met goeder herten ende met vasten gheloven</l>
<l>Al ware ene onder ofte boven,</l>
<l n="715">Dat wi ons castiden bi desen man</l>
<l>Ende nemen exempel hieran.</l>
<l>Dat ons ghenoeghe dat hi ons gave,</l>
<l>Waert armoede, waert grote have.</l>
<l>Want si nemmer stille en staet,</l>
<l n="720">Die avonture, die sere gaet</l>
<l>Somwile op, somwile neder;</l>
<l>Dus soe gaet si voert ende weder.]</l>
<l>Dus was Theophilus willecome,</l>
<l><milestone unit="fol" n="200va"/> Ende hi was weder ghenomen,</l>
<l n="725">Beide ghenomen ende ghecoren,</l>
<l>Daer hi gheweest hadde te voren,</l>
<l>Ende was vele meerder here,</l>
<l>Ende ginc bat na sinen kere</l>
<l>Van al dat te hove was te doene</l>
<l n="730">Dant te voren was ghewoene;</l>
<l>Ende es oec vele bat ghehoert,</l>
<l>Ende sinen wille gaet bat voert</l>
<l>Dant oec dede te voren eer.</l>
<l>Hi es oec selve sonder keer</l>
<l n="735">Want hi doet al dat sijn vleesch begheert,</l>
<l>Ende es worden soe verweert</l>
<l>Ende oec van hem selven soe ontbonden,</l>
<l>Dat hi en acht op ghene sonden.</l>
<l>Dicke quam in sinen moet</l>
<l n="740">Die Jode, vraghde hem of niet goet</l>
<l>Sinen here en dochte, dien dus saen</l>
<l>Sinen wille hadde ghedaen,</l>
<l><pb n="136"/>Diene dus saen hadde beraden</l>
<l>Ende van sinen rouwe ontladen.</l>
<l n="745">Hi dancte oec den Jode sere,</l>
<l>Beide den Jode ende sinen here,</l>
<l>Bi wies rade dat hi al stille</l>
<l>Waende wesen te sinen wille,</l>
<l>Te siere wille ende te siere ghenoechten,</l>
<l n="750">Ende hadde al sine ghevoechte.</l>
<l>Alse Theophilus hevet ghelevet</l>
<l>Dit leven, daer hi in sere snevet,</l>
<l>Beide ghesnevet ende ghedoelt,</l>
<l>Doen gaf hem God, dat hi ghevoelt,</l>
<l n="755">Ende God maecte hem cont</l>
<l>Over ene corte stont,</l>
<l>Maeckede hi hem cont ende leidem te voren</l>
<l>Dat hi die edel ziele hevet verloren,</l>
<l>Ende hem sal staen te sine</l>
<l n="760">Ewelike in die helsche pine,</l>
<l>In die pine, in die ellende,</l>
<l>Ewelijc duerende sonder ende.</l>
<l>Dus goet es God ende dus ghenadech,</l>
<l>Ende in ghenaden dus ghestadech</l>
<l n="765">Ende dus ghenadech in dat goet</l>
<l>Dat hi elken sonderlinghe doet;</l>
<l>Dus ghevoelech, dus goedertiere,</l>
<l>Ende ghebeidich es hi met siere</l>
<l>Wraken, daer mer hem heeft mesdaen.</l>
<l n="770"><milestone unit="fol" n="200vb"/> Dus langhe laet hijt in vorste staen,</l>
<l>Sinen slach, God Ons Here;</l>
<l><pb n="137"/>Ende als Hi slaet, soe slaet hi sere.</l>
<l>Dus ghebeidich es hi met siere wraken,</l>
<l>Dus ontbeidt hi met ghemake,</l>
<l n="775">Of dieghene die heeft mesdaen</l>
<l>Vanden sonden woude avestaen.</l>
<l>Want Gode ware vele bat ghename</l>
<l>Dat men vanden sonden quame</l>
<l>Ende dat men quame vanden sonden,</l>
<l n="780">Ende men dade in corten stonden</l>
<l>Penitencie in dit leven,</l>
<l>Ende hijt dan moeste vergheven,</l>
<l>Dan dat sijs onbaren</l>
<l>Ende ter hellen souden varen,</l>
<l n="785">Ende bliven in dat grote torment</l>
<l>Daer nemmermeer menschen inde en went.</l>
<l>Theophilus begonde te mesbaren,</l>
<l>Dat hi dus hadde ghevaren:</l>
<l>"Ay mi!" seghet hi "ay mi! ay mi!</l>
<l n="790">Ay mi, wel sondich man! tewi,</l>
<l>Ay mi, twi wordic ie gheboren,</l>
<l>Dat ic dus hebbe verloren</l>
<l>Mine ziele ende mijn leven,</l>
<l>Dat ic dus hebbe opghegheven</l>
<l n="795">Den viant dus gheweldechlike!</l>
<l>Ic ben verloren ewelike.</l>
<l>Ay mi! wat node was mi dies</l>
<l>Te achtene dat verlies</l>
<l>Dat men mi dede vanden hove?</l>
<l n="800">Wat was mi metten lieden love,</l>
<l><pb n="138"/>Metten love ende metten prise,</l>
<l>Daer ic Gode vanden paradyse</l>
<l>Ende siere moeder mede hebbe verwrocht,</l>
<l>Ende mi selven daertoe brocht,</l>
<l n="805">Dat mi in die helsche pine</l>
<l>Ewelike staet te sine!</l>
<l>Ay mi! ay mi! wats mi gheschiet!</l>
<l>Ay mi! ay mi! twine en peinsdic niet,</l>
<l>Dat mi God hadde ghedaen</l>
<l n="810">Te vele goets, haddic verstaen.</l>
<l>Ic was rike van haven sere,</l>
<l>Rike van haven ende daertoe mere</l>
<l>Wasic gheacht in die stede</l>
<l>Ende bat ghehoert metten lieden mede</l>
<l n="815">Dan iement was in mijn gheslachte,</l>
<l><milestone unit="fol" n="201ra"/> Omdat ics goets niet en achte.</l>
<l>Wat was mi, onsalich man?</l>
<l>Wat ghewinne lach mi daeran,</l>
<l>Dat ic die ere dus begherde</l>
<l n="820">Ende ic mi selven sus onwerde?</l>
<l>Ay mi! ay mi! ay mi! ay mi!</l>
<l>Ic mochte hebben gheweest vri</l>
<l>Ende ghelevet met ghemake</l>
<l>Buten alle sondelike sake.</l>
<l n="825">Met wien salic te rade staen?</l>
<l>Wat hebbic mi selven ghedaen?</l>
<l>Wie sal mi selven gheven raet,</l>
<l>Na dien dat mi ghescepen staet?</l>
<l>Hope ende raet hebbic verloren!</l>
<l n="830"><pb n="139"/> Twi en haddic mi bepeinst te voren,</l>
<l>Dat ic an enen Jode bet</l>
<l>Gheloefde dan ane mine wet,</l>
<l>Aen enen Jode, aen enen dief!</l>
<l>Wat node was dat ic gaf brief?</l>
<l n="835">Waest niet ghenoech dat ic mesdede</l>
<l>Metten monde, daer en was brief mede?</l>
<l>Waest niet ghenoech dat ic gaf alme?</l>
<l>Metten monde ende metter palme</l>
<l>Gingic af Gode ende sente Marien!</l>
<l n="840">Inne moeste noch vorder lien,</l>
<l>Soe verre dat ic moeste gheven</l>
<l>Vaste sartere daeraf beschreven.</l>
<l>Ay mi! ay mi! ay mi! ay mi!</l>
<l>Wat sal mijns worden hierbi?</l>
<l n="845">Ic en weet wat ic mach doen.</l>
<l>Wat node was mi dat ic verspoen</l>
<l>Den viant, dat ic daertoe quam</l>
<l>Dat ic manscap ane hem nam?</l>
<l>Ay mi! ay mi! Ic was te rike!</l>
<l n="850">Ic mochte wel ghemackelike</l>
<l>Hebben gheleeft, ende sonder pine,</l>
<l>Hadde gheweest die mine</l>
<l>Avonduere goet ghesijn.</l>
<l>Wat begheerde die herte mijn?</l>
<l n="855">Mi stont te sine sonder aerbeit</l>
<l>Ende sonder sonde ende sonder pleit,</l>
<l>Ende sonder menegrande sake,</l>
<l>Wel te levene met ghemake,</l>
<l><pb n="140"/>Dat goede man wel soude voeghen,</l>
<l n="860">Al en coest mi niet ghenoeghen.</l>
<l>Ay mi! ay mi! ay mi! ay mi!</l>
<l><milestone unit="fol" n="201rb"/> Ay mi! wat node was mi,</l>
<l>Dat ic mi dus hebbe verloren?</l>
<l>Ic diende Gode wel te voren.</l>
<l n="865">Nu hebbic mi selven ghebonden</l>
<l>Met alre dorperliker sonden.</l>
<l>Daertoe hevet mi die Jode bracht,</l>
<l>Dat ic niet en hebbe gheacht</l>
<l>Hoe vele sonden dat ic dede</l>
<l n="870">Ende hoe dorperlike mede.</l>
<l>Wat salic doen, onsalich man?</l>
<l>Daer alder werelt troest lach an,</l>
<l>Die mi van sonden hadde brocht,</l>
<l>Hebbic met sonden verwrocht,</l>
<l n="875">Dat ic in ghere manieren</l>
<l>En der gaen tote die goedertieren,</l>
<l>Al machse noch soe goedertieren sijn,</l>
<l>Haer claghen die sonden mijn.</l>
<l>Wie sal nu mine tale spreken?</l>
<l n="880">Die mi alder noets soude ghebreken,</l>
<l>Sal over mi te doemsdaghe</l>
<l>Na recht doen die ierste claghe.</l>
<l>Wie sal mi in dat swaer ghedinghe,</l>
<l>Daer elke sal sonderlinghe</l>
<l n="885">Van sinen sonden redene gheven,</l>
<l>Daer die ingle selen beven,</l>
<l>Wie sal mi hulpen in die noet,</l>
<l>Daer alle sonden werden bloet</l>
<l>Die stillekine sijn ghedaen;</l>
<l n="890">Daer niemant en sal moghen ontgaen,</l>
<l><pb n="141"/>Hine sal moeten redene gheven</l>
<l>Vanden sonden die hi heeft bedreven;</l>
<l>Daer elkerlijc sal sonderlinghe</l>
<l>Redene gheven van allen dinghen;</l>
<l n="895">Daer men die sonden sal vertellen</l>
<l>Daer men stieren sal ter hellen</l>
<l>Die quade ende ter pinen senden,</l>
<l>Daer si nemmermeer en wenden,</l>
<l>Ende die met doeghden sijn bevaen</l>
<l n="900">Selen dien eweleken loen ontfaen;</l>
<l>Dat niet en sal bliven ongheloent;</l>
<l>Daer men sal sien die hier ghehoent</l>
<l>Ende die waerheit met goeden ghedochten</l>
<l>Ende die dorperlike sonden wrochten;</l>
<l n="905">Daer men sal sien die herten binnen,</l>
<l>Die men hier niet en mach bekinnen;</l>
<l>Daer niemen en sal bliven quite,</l>
<l><milestone unit="fol" n="201va"/> No bi ghelate no bi abite;</l>
<l>Daer si doble pine selen doghen</l>
<l n="910">Die hem sempel buten toghen,</l>
<l>Die binnen sijn al vol venijns;</l>
<l>Wie sal daer ghedincken mijns?</l>
<l>Wie sal mine hulpe draghen,</l>
<l>Daer si over mi sal claghen</l>
<l n="915">Die in mine hulpe moeste staen</l>
<l>Soudic die helsche pine ontgaen?</l>
<l>Ic hebse verwrocht bi minen scouden,</l>
<l>Die mi versoenen soude</l>
<l>Daer men sal die werelt doemen.</l>
<l n="920">Si sal verbolghen jeghen mi comen,</l>
<l><pb n="142"/>Die God te moeder heeft ghenomen.</l>
<l>Wie sal mi daer moghen vromen?</l>
<l>Aen wien salic daer soeken troest,</l>
<l>Of mi Gods moeder noest?</l>
<l n="925">Gods moeder, ja God selve mede,</l>
<l>Si sijn op mi verbolghen bede.</l>
<l>Het en es ghene ommate,</l>
<l>Dat mi God ende sijn moeder hate.</l>
<l>Nochtan soe claghic weder bi</l>
<l n="930">Hare die soude versoenen mi</l>
<l>Dat si mi haten, dat es recht.</l>
<l>Hets wel bi miere plecht,</l>
<l>Dat si mi goet ende ere daden,</l>
<l>Ende ict hem loende met quaden.</l>
<l n="935">Alse hi dus jammerlike claghet</l>
<l>Ende hi hem selven dus versaghet,</l>
<l>Soe sent hem God in siere herte</l>
<l>Ene hope metter smerte</l>
<l>Die hi in siere herten droech,</l>
<l n="940">Soe dat hi in hopen sloech</l>
<l>Aen Onser Vrouwen ende seide:</l>
<l>"Al hebbic se verloghent beide,</l>
<l>Sente Marien ende haren sone,</l>
<l>Nochtan, omdat si es ghewone</l>
<l n="945">Dien an hare soeket te gheven troest,</l>
<l>Ende heeft den meneghen oec verloest,</l>
<l>Die ter hellen waren ghegaen,</l>
<l>En hadde hare hulpe ghedaen,</l>
<l>Hierbi dunct mi die beste raet,</l>
<l n="950"><pb n="143"/> Na dat mi ghescepen staet</l>
<l>Van minen groten overdaden,</l>
<l><milestone unit="fol" n="201vb"/> Die ic ghedaen hebbe buten paden,</l>
<l>An hare te soekene troest ende ghenade,</l>
<l>Want si mi mach beraden,</l>
<l n="955">Ende oec die met goeder trouwen</l>
<l>Ghenade soeken ander Vrouwen.</l>
<l>Ic wane, ic mi dus sal bewenden,</l>
<l>Ende sien of ic mach venden</l>
<l>Aen hare troest ende ghenade.</l>
<l n="960">Ende en wilt si mi niet ghestaden,</l>
<l>Soe wetic over die waerheit wel,</l>
<l>Mine ghestades niement el.</l>
<l>Hoe salics nochtan beghinnen,</l>
<l>Ende hoe salic die coenheit ghewinnen</l>
<l n="965">Dat ic haer claghe minen noet?</l>
<l>Want mine sonden sijn soe groet</l>
<l>Dat icse hebbe verwrocht</l>
<l>Ende hare hulpe hebbe vercocht</l>
<l>Om ene wel crancke have.</l>
<l n="970">Onrecht ware, dat si mi gave</l>
<l>Troest no raet no hulpe mede,</l>
<l>Sent dat ic die quaetheit dede</l>
<l>Dat ic haers verloghenen soude</l>
<l>Om ene cleine onscoude.</l>
<l n="975">Dat ware onrechte gave si mi raet</l>
<l>Want mine sonden sijn soe quaet,</l>
<l>Ic dede hem beden sulken lachter</l>
<l>Het ware onrecht, peinsese achter</l>
<l><pb n="144"/>Hets onrecht, en wrake sise niet</l>
<p><note>(Hier volgt het verkeerdelijk in het voorbeeld van ons hs. reeds ingeschoven, en door onzen kopiist verkeerdelijk afgeschreven blad; dan gaat het voort)</note></p>
<l n="980"><milestone unit="fol" n="202ra"/> Dat icse moet bringhen voert,</l>
<l>Die sonden die mi sijn ghesciet.</l>
<l>Daerom en sal ic laten niet</l>
<l>Aen hare salic ghenade soeken!</l>
<l>Bedi ic hebbe ghesien in boeken,</l>
<l n="985">Dat Gode becomt vele bet</l>
<l>Ghenadecheit dan rechte wet.</l>
<l>Al hebbic vele mesdaen,</l>
<l>Ghenadicheit sal voregaen.</l>
<l><milestone unit="fol" n="202rb"/> Al en es nieman mijn ghenoet,</l>
<l n="990">Want mine sonden sijn soe groet,</l>
<l>Ic sal hare bidden nochtan ghenade,</l>
<l>Die den meneghen heeft beraden.</l>
<l>Si es soe hovesch ende soe goedertieren,</l>
<l>Ic hope, hare sal ontfarmen miere</l>
<l n="995">sonden, al waren si mere noch,</l>
<l>Mochten si mere wesen doch.</l>
<l>Daeromme was si vercoren,</l>
<l>Daeromme woude God van haer sijn gheboren,</l>
<l>Om ons te bringhene uten sonden,</l>
<l n="1000">Die met sonden waren ghebonden,</l>
<l>Ende ons te bringhene te hemelrike,</l>
<l>Die waren verloren ewelike</l>
<l>Doer ander sonden ende doer die mine;</l>
<l><pb n="145"/>Om ons te losene uter pinen</l>
<l n="1005">Van Luciferre ende van sinen ghesellen</l>
<l>Om ons te losene uter hellen.</l>
<l>Hieromme wert si coninghinne,</l>
<l>Ende God toghede haer die minne</l>
<l>Dat si sijn moeder moeste sijn,</l>
<l n="1010">Ende daertoe bliven maghet fijn.</l>
<l>En ware sonden niet ghesciet,</l>
<l>Soe en waer si Gods moeder niet.</l>
<l>Want, en hadden die sonden ghedaen,</l>
<l>God en hadde haer niet ontfaen</l>
<l n="1015">Meer dan mi of ander menschen.</l>
<l>Het gheviel haer wel te wensche,</l>
<l>Doen haer God die minne dede.</l>
<l>Si es ghereet in elke stede,</l>
<l>Dat elc mensche die hem ghevroet</l>
<l n="1020">Hare meest ere naest Gode doet,</l>
<l>Ja, naest Gode; wel vele lieden</l>
<l>En dorren hem dies niet ghenieden</l>
<l>Dat si an Gode ghenade sochten</l>
<l>Doer die sonden die si wrochten;</l>
<l n="1025">Si bleven ewelijc verloren</l>
<l>Om die sonden van te voren.</l>
<l>Maer dat si met goeder hopen</l>
<l>Ende met oetmoedecheiden nopen</l>
<l>Die vrouwe die God vercoes</l>
<l n="1030">Daertoe dat si ghevet troest altoes</l>
<l>Hem allen die met sonden sijn bevaen,</l>
<l>Indien dat si se afstaen</l>
<l>Sent dat si es comen</l>
<l>Bi onse sonden te dusdanen vromen,</l>
<l n="1035"><pb n="146"/><milestone unit="fol" n="202va"/> Te dustaneghe vromen, te dustanege eren</l>
<l>Dat si moeder es ons Heren,</l>
<l>Sijn moeder, ende hevet van hare</l>
<l>Ghemaket onse makelare,</l>
<l>Makelare ende taelman.</l>
<l n="1040">Soe doe ic minen troest daeran,</l>
<l>Minen troest ende mine hope;</l>
<l>Soe dat ic met herten tote hare lope</l>
<l>Ende hare bidde ghenadelike</l>
<l>Ghenade, Gods moeder van hemelrike!</l>
<l n="1045">Mine mach gheen goet gheschien,</l>
<l>Want God wilt van mi vlien.</l>
<l>Gods moeder, ic claghe u minen noet,</l>
<l>Want u ghenaden sijn soe groet.</l>
<l>Ghi en selt mi niet ghebreken</l>
<l n="1050">Ghi selt mine tale spreken</l>
<l>Voer uwen lieven sone,</l>
<l>Alsoe ghi over dandere sijt ghewone.</l>
<l>Nochtan en canic ghepeinsen hoe</l>
<l>Dat ic mach comen daertoe,</l>
<l n="1055">Dat ic voer dese vrouwe draghe</l>
<l>Mine sonden ende mine claghe.</l>
<l>Sal ic spreken metten monde</l>
<l>Daer ic die dorperlike sonde</l>
<l>Met jeghen hare hebbe ghedaen?</l>
<l n="1060">Die sonden selen mi verslaen</l>
<l>Ende thelsche vier sal mi verbraden</l>
<l>Die tonghe ende therte, die mi verraden</l>
<l>Hebben, dat ic die sonden dede,</l>
<l>Ende die lichame algader mede.</l>
<l n="1065">Beghinnic oec te trecken van desen,</l>
<l>Die duvel sal soe an mi wesen,</l>
<l><pb n="147"/>Ic vrese, dat hi mi mach halen</l>
<l>Ziele ende lijf al te male,</l>
<l>Willic hem iet ontvaren</l>
<l n="1070">Dus sere maghic mi vervaren,</l>
<l>Dat hi mi mach nemen ziele ende leven</l>
<l>Dat ic hem hebbe opghegheven.</l>
<l>Nochtan vorstic langher mee</l>
<l>Beter es camp dan hals ontwee.</l>
<l n="1075">Mi es best dat ic mi verboude.</l>
<l>Hen sal bliven bi minen scoude;</l>
<l>Ende en wilt si mi niet ghestaden,</l>
<l>Soekic ane hare ghenaden</l>
<l>Met rechter trouwen ende met herten goede,</l>
<l n="1080">Ende ic mi voertmeer wille hoeden</l>
<l><milestone unit="fol" n="202vb"/> Van sonden, die ic hebbe ghedaen,</l>
<l>Ende in penitencien staen</l>
<l>Alle die daghe die ic sal leven,</l>
<l>Indien dat sise mi wille vergheven,</l>
<l n="1085">Ende en hoert si niet mine claghe,</l>
<l>Ic sal hare te domesdaghe</l>
<l>Verwiten, daer sijt alle selen horen</l>
<l>Die noit van wiven waren gheboren,</l>
<l>Dat si mi ter noet ghebrac</l>
<l n="1090">Ende datse sonde op mi wrac.</l>
<l>Ic bidde haer ghenade oetmoedelike,</l>
<l>Ende ic wille avestaen der sonden ewelike</l>
<l>Ende gaen in penitencien ende in boeten,</l>
<l>Haddic van hare die ghemoeten.</l>
<l n="1095">Haer sal ghenade oec ghebreken,</l>
<l><pb n="148"/>Wilt si mi oec daer buten steken,</l>
<l>Sone es si niet vol ghenaden,</l>
<l>En wilt si mi niet staen in staden.</l>
<l>Soe meer mesdaen, soe mere bate,</l>
<l n="1100">Indien dat men die sonden late.</l>
<l>Al sijn mine sonden groet,</l>
<l>Gods ghenade en es niet doot,</l>
<l>Gods ghenade ende die hare,</l>
<l>Want ic altoes hope op hare.</l>
<l n="1105">Wilt God ende si mede,</l>
<l>boe sal ghehoert sijn mine bede</l>
<l>Ende niet wechgheworpen no onwaert,</l>
<l>Want si hare ghenaden niet en spaert</l>
<l>Jeghen alle dieghene die begheren</l>
<l n="1110">Ghenade, ende voert an hare keren.</l>
<l>Dus peinsde hi voert ende weder</l>
<l>Sine sonden op ende neder.</l>
<l>Dus claghde hi met groten mesbare</l>
<l>Sine sonden ende met vare.</l>
<l n="1115">Ten lesten gheeft hem God gheval,</l>
<l>Dat hi recht late varen al</l>
<l>Die werelt ende al haer baraet</l>
<l>Dat die werelt toebestaet.</l>
<l>Hi sal hem hoeden met goeder herten</l>
<l n="1120">Der sonden ende der begherten,</l>
<l>Diene daertoe hadden ghedreven</l>
<l>Dat hi hadde al opghegheven</l>
<l>Ziele ende lijf ghebordelike</l>
<l>Den viant ewelike.</l>
<l n="1125"><pb n="149"/> Hem begonde met goeder trouwen</l>
<l>Sine sonden sere te berouwen,</l>
<l><milestone unit="fol" n="203ra"/> Met rechter trouwen ende met herten goeder,</l>
<l>Ende hi warp sine hope al ander moeder,</l>
<l>Daer God ons here af was gheboren,</l>
<l n="1130">Ende liep al stillekine vore</l>
<l>Hare ymage daer si stoet,</l>
<l>Ende hadde den hope groot ende goet,</l>
<l>Dat hi metter hulpen van hare</l>
<l>Ontvaren soude des viants scare.</l>
<l n="1135">Hi hadde oec hope ende ghelove,</l>
<l>Dat sine van hare niet en verscrove</l>
<l>Ende hem warende met ghenaden.</l>
<l>Si hadde oec den meneghen beraden.</l>
<l>Dus viel hi neder op den vloer;</l>
<l n="1140">Hi weende, hi claghede, hi bat, hi voer</l>
<l>Alse jammerlike als hi doen mochte,</l>
<l>Want hi niet dan ghenade sochte;</l>
<l>Ane Maria, der moeder Gods,</l>
<l>Socht hi ghenade altoes.</l>
<l n="1145">Dus lach hi ghinder eenpaerlike</l>
<l>Voer onse vrouwe van hemelrike.</l>
<l>Vaste hi weende ende bat oec mede</l>
<l>Met herten ende met serechede</l>
<l>Ghenade op die heileghe maghet,</l>
<l n="1150">Die alle sonden veriaghet</l>
<l>Die an hare ghenade soeken</l>
<l>Met goeden ghelove, met goeder moeten.</l>
<l><pb n="150"/>Noit en dreef man dat mesbaer dat hi dreef.</l>
<l>Ghestadelike dat hi bleef</l>
<l n="1155">XL daghe ende XL nachte</l>
<l>Eenpaerlike in dit ghedachte.</l>
<l>Alse die XL daghen waren leden</l>
<l>Dat hi gheclaghet hadde ende ghebeden</l>
<l>Oetmoedelike ende met goeder trouwen</l>
<l n="1160">Ghenade groot an onser Vrouwen,</l>
<l>Si en wilde niet langher sparen,</l>
<l>Sine wilde hare openbaren,</l>
<l>Die suete moeder, die suver maget,</l>
<l>Die den sondeghen bejaghet</l>
<l n="1165">soendinc jeghen onsen Here,</l>
<l>Opdat ment an hem beghere.</l>
<l>Dits ons troest, ons toeverlaet,</l>
<l>Dits dieghene die voer ons staet</l>
<l>Jeghen den viant ende sine scare.</l>
<l n="1170">Dits die rechte makelare,</l>
<l>Die ons versoenet jeghen haren sone;</l>
<l>Dies es si altoes ghewone;</l>
<l><milestone unit="fol" n="203rb"/> Als wi mesdoen jeghen hem twint,</l>
<l>Si versoent ons jeghen haer kint.</l>
<l n="1175">Dits onse hulpe ende onse troest.</l>
<l>Bi haer si wi alle verloest</l>
<l>Van den tormente van der hellen</l>
<l>Daer wi bi vrouwen leven in vellen.</l>
<l>Dierste wijf vertroeste algader</l>
<l n="1180">Adaem, onsen iersten vader,</l>
<l>Soedat hi wrochte jeghen tghebot</l>
<l>Dat hem gheboden hadde God,</l>
<l>En ware dit wijf ende dese maghet</l>
<l><pb n="151"/>Si es die de boete draghet</l>
<l n="1185">Jeghen tvenijn dat Jeve gaf,</l>
<l>Daer si Adame mede vergaf,</l>
<l>Hem ende hare selven ende ons allen</l>
<l>Wi waren ter hellen alle ghevallen,</l>
<l>En ware dat si tfenijn versloech</l>
<l n="1190">Bider dracht die si droech,</l>
<l>tFenijn datse alle sloech te doot</l>
<l>Jonc, out, cleine ende groet</l>
<l>Alle die leefden te voren,</l>
<l>Eer God van hare wart gheboren,</l>
<l n="1195">Alle die vriende Gods die waren</l>
<l>Te voren toter hellen ghevaren.</l>
<l>Si moesten alle gader ombeiden</l>
<l>Tote den tide dat dit ghesciede,</l>
<l>Ende tote den tide dat dese quam</l>
<l n="1200">Ende God menscheit an hare nam.</l>
<l>Dits dat ons die propheten</l>
<l>Langhe te voren hadden beheten.</l>
<l>Dits die Anmanne verhangen dede,</l>
<l>Ende Sisaron versloech oec daermede,</l>
<l n="1205">Die Oliferne thoet afsloech.</l>
<l>Dits die roede Aarons, die droech</l>
<l>Loef ende note binnen ere nacht</l>
<l>Sonder sap ende wortels cracht.</l>
<l>Dit es die sterre vander zee,</l>
<l n="1210">Dat niemen en mach nemmermee</l>
<l>Ter havene van hemelrike comen,</l>
<l>Hine hebbe gheleide an hare genomen.</l>
<l>Dits die poerte van hemelrike</l>
<l>Daer blijfsi oec ewelike</l>
<l n="1215"><pb n="152"/> Die behouden selen wesen.</l>
<l>Dits dieghene daer wi af lesen,</l>
<l>Die boven alle ingelen sit</l>
<l><milestone unit="fol" n="203va"/> Ende haren sone over ons bidt;</l>
<l>spieghel vander suverheiden;</l>
<l n="1220">Violette van oetmoedecheiden.</l>
<l>Si es in penitencien recht;</l>
<l>Si es dieghene die voer ons vecht</l>
<l>Jeghen den viant ende haer kint,</l>
<l>Die doer hare ons allen mint.</l>
<l n="1225">Hare ghenaden sijn soe groet,</l>
<l>Dat niemen, hi en si te bloet,</l>
<l>Mach sterven enter hellen varen,</l>
<l>Wilt hi soeken hulpe an hare;</l>
<l>En dar niemen verloren bliven,</l>
<l n="1230">Die noit gheboren was van wiven,</l>
<l>Al hadde hi ghedaen allene</l>
<l>Alle die sonden, groet ende clene</l>
<l>Ende al die sonden die alle die lieden</l>
<l>Ghedaen hebben ende die noit ghescieden;</l>
<l n="1235">Wilde hi met goeder trouwen</l>
<l>Ghenade bidden deser Vrouwen,</l>
<l>Ic segghe dat hi ghenade vint</l>
<l>An dese Vrouwe ende an haer kint,</l>
<l>An dese Vrouwe namelike,</l>
<l n="1240">Heeft hi berouwe ghestadelike,</l>
<l>Als men mach sien an desen man</l>
<l>Daer ic u ierst af began.</l>
<l>Hine hadde ghedaen maer XL dage</l>
<l>Van sinen sonden die claghe,</l>
<l n="1245">Van sinen sonden, die groet waren,</l>
<l><pb n="153"/>Dat hi elken mochte vervaren,</l>
<l>Ende Onse Vrouwe quam alsoe saen</l>
<l>Daerna tnachts te hem ghegaen,</l>
<l>Alse die goede, die goedertiere,</l>
<l n="1250">Die verwonnen was wel sciere.</l>
<l>Al hadde si gheweest verbolghen,</l>
<l>Sine wilde den evelen moet niet volghen,</l>
<l>Si moeste toghen haer nature,</l>
<l>Sine wilde hem niet maken sure</l>
<l n="1255">Si moeste haer laten verwinnen;</l>
<l>Want si sach sijn herte binnen,</l>
<l>Dat hi met goeden ghedochte</l>
<l>Ghenade an hare sochte;</l>
<l>Sine mochte niet langer sparen,</l>
<l n="1260">Sine moest haer openbaren.</l>
<l>Si quam te hem ende sprac aldus:</l>
<l>"Wat wiltu, Theophilus?</l>
<l>Du pijns mi ende nopes mede</l>
<l><milestone unit="fol" n="203vb"/> Met dinen tranen ende met dinen ghebede,</l>
<l n="1265">Met dinen ghebede, met dinen tranen,</l>
<l>Die mi ghenadecheit vermanen.</l>
<l>Wat ghenaden soekestu ane mi?</l>
<l>Twine en peinstu niet waerbi</l>
<l>Dat di ghenade mach ghescien?</l>
<l n="1270">Wiltu di selven niet besien?</l>
<l>Na dinen sonden, na dinen daden</l>
<l>Het ware onrecht, soudic di beraden.</l>
<l><pb n="154"/>Dune moghes verdienen niet</l>
<l>Dat di ghenadicheit ghesciet.</l>
<l n="1275">Wanen comt u die coenhede</l>
<l>Dat du dors ghenadichede</l>
<l>Bidden van dinen groten sonden?</l>
<l>Waer hebstu die coenheit vonden?</l>
<l>En ghedincti niet en twint,</l>
<l n="1280">Dat ghi mi ende mijn kint</l>
<l>Heves ghelogent ende ghegheven</l>
<l>Den viant ziele ende leven?</l>
<l>Du heves ghehalmt dinen ghenaden</l>
<l>Daer ic u mede mochte hebben beraden.</l>
<l n="1285">Al lietic den lachter gaen,</l>
<l>Die du mi heves ghedaen,</l>
<l>Dor dat ic die kerstine minne</l>
<l>Allen met ghestaden sinne,</l>
<l>Ende sonderlinghe alle diegone</l>
<l n="1290">Die mi dienen ende minen sone,</l>
<l>Al vergavic ic di minen lachter,</l>
<l>Het en mach niet bliven achter,</l>
<l>Ic en mach also vergheten niet</l>
<l>Die sonden die u sijn ghesciet</l>
<l n="1295">Jeghen minen sone, dinen God.</l>
<l>Waenstu dus houden spot,</l>
<l>Dattu sijns souts almen</l>
<l>Metten monde ende metter palmen,</l>
<l>Ende daertoe met brieve mede,</l>
<l n="1300">Ende daertoe doen alle quaethede?</l>
<l>Alstu moede best van dien</l>
<l>Ende du beghins di te besien,</l>
<l><pb n="155"/>Waenstu dan vinden ghenade,</l>
<l>Ende begheres dan weder stade</l>
<l n="1305">Met dinen biddene, met dinen tranen,</l>
<l>Dat ic hem dijns wille vermanen</l>
<l>Ende ic over u bidde dan?</l>
<l>Twine besiestu di, sondich man?</l>
<l>Al verghevic di dine sonden</l>
<l n="1310"><milestone unit="fol" n="204ra"/> Daer du mede best ghebonden,</l>
<l>Hoe salic dorren jeghen mijn kint</l>
<l>Dijns ghewaghen iet en twint?</l>
<l>Hoe salic hem van diere claghen</l>
<l>Iet en twint dorren ghewaghen?</l>
<l n="1315">Hoe salic comen voer mijns kints ogen,</l>
<l>Dat ic sal dorren betoghen</l>
<l>Dattu gherne names ghenaden</l>
<l>Ende dat ghi gerne waert ontladen</l>
<l>Vander sonden ende vander mesdaet,</l>
<l n="1320">Die du hebts ghedaen, vele ende quaet?</l>
<l>Al es mijn sone goedertieren</l>
<l>Ende soe ghenadech, dat van siere</l>
<l>Ghenadecheit hens maer een wonder,</l>
<l>Nochtan en es hi niet sonder</l>
<l n="1325">Gherechtecheit sijnre ghenadechede:</l>
<l>Hi es ghenadich ende gherechtich mede.</l>
<l>Waer salic nemen dat ghenint,</l>
<l>Dat ic dar comen voer mijn kint</l>
<l>Ten vreseliken domesdaghe</l>
<l n="1330">Ende ic toghe dine claghe?</l>
<l><pb n="156"/>Mi duncke, ic ben daertoe te bloet;</l>
<l>Want dine sonden sijn te groet.</l>
<l>Die du jeghen mi heves ghedaen,</l>
<l>Dies willic gherne bate ontfaen,</l>
<l n="1335">Dattu jeghen mi heves gesneven,</l>
<l>Wiltu voerwaert goet man wesen</l>
<l>Ende wachten di van desen</l>
<l>Ende wilt voermeer goet wesen.</l>
<l>Ende bidt selve minen sone voert,</l>
<l n="1340">Dat hi dine bede hoert,</l>
<l>Ende bidt hem mede daertoe</l>
<l>Dat hi di ghenade doe. "</l>
<l>"Ay, edel Vrouwe, moeder mijn,</l>
<l>Sal mi iet gheholpen sijn,</l>
<l n="1345">Saelt iet ghescien dat mi God doe</l>
<l>Ghenade, uwer hulpe moeter toe,</l>
<l>Uwe hulpe ende uwen troost</l>
<l>Moeter toe, salic sijn verloest;</l>
<l>Werdic verloest, werdic behouden</l>
<l n="1350">Het moet sijn bi uwen scouden;</l>
<l>Bi uwer scout, bi uwen rade</l>
<l>Moetic verhalen mine scade,</l>
<l>Of inne verhaelse nemmermeer niet,</l>
<l>Soe wat anders mijns ghesciet.</l>
<l n="1355">Vrouwe, al hebbic vele mesdaen,</l>
<l>Ic wille in penitencien staen;</l>
<l><milestone unit="fol" n="204rb"/> Ic doe penitencien gherne.</l>
<l>Ic hebbe wille mi te verwerne</l>
<l>Jeghen den viant ende jeghen den sonden,</l>
<l n="1360"><pb n="157"/> Daer ic mede ben ghebonden.</l>
<l>Vrouwe, doer uwen oetmoet,</l>
<l>Penitencie es soe goet,</l>
<l>Ende daertoe soe groet,</l>
<l>In alre sonderlike noet.</l>
<l n="1365">Vrouwe, laet mi penitencie doen</l>
<l>Van sonden, daer mi toe verspoen</l>
<l>Ende verriet oec mede</l>
<l>Die viant met siere moghenthede.</l>
<l>Penitencie die maecten quite</l>
<l n="1370">Van sonden, dien coninc Davite,</l>
<l>Die sulke sonden hadde ghedaen,</l>
<l>Dat hi Urias dede verslaen,</l>
<l>Verslaen ende oec verriet,</l>
<l>In dien dat hi screef ende hiet,</l>
<l n="1375">Daer hi was gheset in die scare</l>
<l>Tes hi tierst versleghen ware.</l>
<l>Hi nam Urias dus sijn lijf</l>
<l>Ende daertoe verhoerde sijn wijf.</l>
<l>Nochtan vergaf hem God bede</l>
<l n="1380">Met penitencie die hi dede,</l>
<l>Soedat hem God onste das</l>
<l>Dat hi sent prophete was,</l>
<l>Als hi gheweset hadde te voren.</l>
<l>[Niemen en hadde gheweest verloren</l>
<l n="1385">Doer sonden, daer hi in was gheboren,</l>
<l>Ne hadde Jeve ghedaen,</l>
<l>Die Adaem daertoe brachte saen,</l>
<l><pb n="158"/>Dat hi brac Gods ghebot</l>
<l>Ende dede als een sot,</l>
<l n="1390">Daer wi alle verloren waren mede,</l>
<l>En hadde ghedaen die moghenthede,</l>
<l>Dat God woude sijn gheboren</l>
<l>Vander maghet uutvercoren,</l>
<l>Die ons allen heeft verloest.</l>
<l n="1395">Ay, moeder, nu weest mijn troest</l>
<l>Ende laet mi penitencie doen.</l>
<l>Ic wille die sonden verspoen</l>
<l>Ende wachten mi voert van dien.</l>
<l>Moeder Gods, sent gracie mien,</l>
<l n="1400">Dat ic mach in penitencie staen</l>
<l>Ende voert wilt mi ontfaen.]</l>
<l>Sinte Peter hi verloghende Gode</l>
<l>Ende ontfinc sint sine ghebode,</l>
<l><milestone unit="fol" n="204va"/> Dat hi bant ende ontbant,</l>
<l n="1405">Ende hi gaf hem in sine hant</l>
<l>Die slotele van hemelrike,</l>
<l>Ende here was in erterike.</l>
<l>Hi quam te deser werdichede</l>
<l>Bi penitencien die hi dede.</l>
<l n="1410">Sente Pauwels, die meeste tirant,</l>
<l>Die men in erterike vant,</l>
<l>Die al haette Gods ghewerke,</l>
<l>Hi onneerde meest die heilege kerke.</l>
<l>Hem halp penitencie soe sere</l>
<l n="1415">Dat hi best es met Onsen Here</l>
<l>Ende es een verheven sant,</l>
<l>Die te voren was een tirant.</l>
<l>Sente Maria Maddalene</l>
<l>Si es met Gode van Nasarene,</l>
<l n="1420"><pb n="159"/> Die soe langhe ende soe vele</l>
<l>Hadde ghevolghet der hoverde spele,</l>
<l>Dat onnere es dat ment vertelle,</l>
<l>Janne halp haer uter helle</l>
<l>Mids penitencie die si dede,</l>
<l n="1425">Ende berouwenesse si hadde oec mede,</l>
<l>Dat haer God sint onste das</l>
<l>Dat si die alderierste was</l>
<l>Diene sach met haren oghen,</l>
<l>Daer hi hem hare wille vertoghen,</l>
<l n="1430">Sinder dat hi was verresen,</l>
<l>Alsoe wi in die ewangeliste lesen.</l>
<l>Noit en was sonde soe groet,</l>
<l>Man die penitencie boet,</l>
<l>Diese boet ende diese dede</l>
<l n="1435">Ende die dan volquam daer mede,</l>
<l>Hine versoende jeghen Gode.</l>
<l>Soete Vrouwe, sijt mine bode</l>
<l>Jeghen u lieve kint, Gode uwen sone,</l>
<l>Als ghi te sine sijt ghewone,</l>
<l n="1440">Die hare herten an u keren,</l>
<l>Ende al dies si an u begheren</l>
<l>Van dat hare zielen mocht baten,</l>
<l>Vrouwe, en wilt mi oec niet laten</l>
<l>Dat dedi hem, omdat ghise minde.</l>
<l n="1445">Moeder Gods, bidt voer mi uwen kinde</l>
<l>Ende wilt mi gheven uwe ghenade;</l>
<l>Want ghi den meneghen hebdt beraden,</l>
<l><pb n="160"/>En sijt niet wreet jeghen mi allene.</l>
<l>Uwe hulpe die es ghemene,</l>
<l n="1450"><milestone unit="fol" n="204vb"/> Beide out, jonc, groet ende clene</l>
<l>Voer uwen sone, Jhesum van Nazarene!"</l>
<l>Doe antworde Onse Vrouwe:</l>
<l>Ende seide: "Vrient, dine trouwe</l>
<l>Hebdi den viant ghegheven,</l>
<l n="1455">Ende dijn onghelove hevet mi verdreven</l>
<l>Daertoe dat ic di troest moet gheven,</l>
<l>Daer du af hebts ghesneven.</l>
<l>Al hebtstu vele mesdaen,</l>
<l>Ic sal die in hulpen staen.</l>
<l n="1460">Doet minen raet, doet mijn ghebot.</l>
<l>Sider dat mijn kint es God</l>
<l>Ende dat hi was van mi gheboren</l>
<l>Ende ic bleef maget als ic was te voren,</l>
<l>Ende dat hi ontfinc van mi sijn menschelikede,</l>
<l n="1465">Ende bleef ghewarech God mede,</l>
<l>Du moetes gheloven oec daeran,</l>
<l>Dat hi es gherecht God ende man;</l>
<l>Du moetes gheloven oec daerboven</l>
<l>Al dat die kerke hetet gheloven.</l>
<l n="1470">Doe seide hi weder: "Soete troest,</l>
<l>Die al die werelt hevet verloest,</l>
<l>Hoe salic an mi selven vinden,</l>
<l>Ende hoe sal ic mi dies gheninden,</l>
<l>Dat ic metten selven monde</l>
<l n="1475">Daer ic die dorperlike sonde</l>
<l>Mede sprac, ende soeken ghenade</l>
<l><pb n="161"/>Daer ic bi dus ben verladen?</l>
<l>In weet hoe ic sal derren spreken</l>
<l>Metten monde, die dus dorperleken</l>
<l n="1480">Sonde ghesproken hevet te voren.</l>
<l>Mijn ghenoet en was noit gheboren."</l>
<l>Doe seide si weder: "Swighes al stille,</l>
<l>Lieve vrient; doet minen wille,</l>
<l>Doet minen wille, doet minen raet</l>
<l n="1485">Oftu wilt hebben verlaet</l>
<l>Van sonden, die di sijn ghesciet,</l>
<l>Hebdt goet ghelove, en twifelt niet.</l>
<l>Hebdt goet ghelove ende soeket ghenaden,</l>
<l>God selve salre di ghestaden.</l>
<l n="1490">Hi es soe ghenadich ende soe goet,</l>
<l>Soect met trouwen sinen oetmoet.</l>
<l>Wiltu ghetrouwen ende gheloven,</l>
<l>Ghine wert van hem niet verscroven.</l>
<l>Set dijn ghelove nerstelike</l>
<l n="1495">Di wert gheholpen ghetrouwelike."</l>
<l><milestone unit="fol" n="205ra"/> Doe dreef hi herde groet mesbaer.</l>
<l>Hi weende sere ende sleet sijn haer</l>
<l>Hi sleet sijn haer, hi wranc sijn hande,</l>
<l>Hi beet te gadere sine tande;</l>
<l n="1500">Hem dochte dat hem sijn herte brac.</l>
<l>Als hi becomen was, hi sprac:</l>
<l>"Ic ghelove," seiti, "ane Gode,</l>
<l>Dat alle dinc te sinen ghebode</l>
<l>Staet, ende dat hi es vader,</l>
<l n="1505">Ende dat hi makede algader</l>
<l>Dat boven es in hemelrike</l>
<l>Ende beneden in erterike.</l>
<l><pb n="162"/>An sinen Sone ghelovic mede,</l>
<l>Dat hi ontfinc menschelijchede</l>
<l n="1510">Van sente Maria, der maghet,</l>
<l>Dor dat wi waren wechghejaghet</l>
<l>Van onser haven, van onser stede,</l>
<l>Doer die sonden die Adaem dede;</l>
<l>Dat hi ginc leren achter lande,</l>
<l n="1515">Daer hi doghede grote scande</l>
<l>Ende groet vernoey menech warf,</l>
<l>Ende dat hi an tcruce starf,</l>
<l>Daer hi no troest hadde an,</l>
<l>Sonder sine moeder ende sente Jan,</l>
<l n="1520">Daerne alle sine vriende begaven;</l>
<l>Ende dat hi daerna was begraven;</l>
<l>Dat hi verloeste met siere doet</l>
<l>Sine vriende uter helscher noet,</l>
<l>Ende dat hi der hellen porte brac</l>
<l n="1525">Ende hi sine vriende daeruut trac,</l>
<l>Die ghebeden hadden daernaer</l>
<l>Meneghen dach ende menech jaer;</l>
<l>Ende dat hi verrees opden derden dach,</l>
<l>Ende dat men daerna dicke sach,</l>
<l n="1530">Ende dat hi hem dicke vertoghede,</l>
<l>Doer dat hi wilde dat men gheloevede,</l>
<l>Ende dat men vaste hielde daeran,</l>
<l>Dat hi God ware ende man;</l>
<l>Ende dat hi voer ten hemelen boven,</l>
<l n="1535">Daerne alle die ingle loven;</l>
<l>Ende dat hi sit te sijns vader siden,</l>
<l><pb n="163"/>Ende dan comen sal ten tiden</l>
<l>Dat die doemesdach sal comen,</l>
<l>Ende sal al die werelt doemen.</l>
    <p><note>(Hier valt het vroeger verkeerdelijk ingeschoven blad in. Onze kopiist schijnt hier het gebrek aan samenhang in zijn voorbeeld gemerkt te hebben; heeft dan eenigen samenhang willen herstellen, door zelf een vervolg van de geloofsbelijdenis te dichten en daarna aansluiting te zoeken bij wat zijn voorbeeld nu liet volgen. Dit alles moge hier eerst volgen:)</note></p>
<l n="1540">[An den heilighen Geest gelovic mede</l>
<l>Die metten Vader ende metten Sone mede</l>
<l>Es een ghewarech God;</l>
<l><milestone unit="fol" n="205rb"/> Ende an die heileghe kerke ende haer gebodt;</l>
<l>In verlatenesse miere sonden</l>
<l n="1545">Ende ant gheselscap dat wert vonden</l>
<l>Van alle santen ende van allen santinnen.</l>
<l>Here God, toghet ane mi uwe minne!</l>
<l>Oec ghelovic dat wi alle selen verrisen</l>
<l>Beide met ziele ende met live,</l>
<l n="1550">Ende ons allen God doemen sal.</l>
<l>Moeder Gods, gheeft mi daer goet geval.</l>
<l>"Theophilus, hebdt bliden moet ...]</l>
    <p><note>(Hier nu volgt eerst het ingeschoven blad, dat rechtstreeks nog bij Theophilus' belijdenis aansluit:)</note></p>
<l><pb n="164"/><milestone unit="fol" n="201vb"/> [Ende loen ontfaen na ons bediet.]</l>
<l>Hierboven ghelovic ic meest,</l>
<l n="1555">Dat die vader, die sone ende die heilege geest</l>
<l>Es een God ende personen drie.</l>
<l>Lieve Vrouwe, ghebreket oec mie</l>
<l>Iet an tghelove vander kerken,</l>
<l>Ic wille volghen goeden clerken</l>
<l n="1560">Aen mine ghelove, an mine wet,</l>
<l>In dien dat si mi wissen bet.</l>
<l>Vrouwe, dits mine begherte</l>
<l>Metten monde ende metter herten.</l>
<l>Hierbi willic ghedopet sijn,</l>
<l n="1565">Daer men sal doemen dleven mijn."</l>
<l>Als hi dit hadde gheseit,</l>
<l>Noepte Onser Vrouwen oetmoedecheit,</l>
<l>Soe dat si haer gheliet</l>
<l>Als of si hare bolghe niet;</l>
<l n="1570"><milestone unit="fol" n="202ra"/> Maer si voer in diere manieren</l>
<l>Als si verwonnen ware sciere</l>
<l>Van sinen rouwe ende van sinen tranen</l>
<l>Si seide: "Ic sal dijns vermanen</l>
<l>Ende staen di gherne bi,</l>
<l n="1575">Ende bidden over di,</l>
<l>Ende ic sal spreken dine wort,</l>
<l>indien dattu di wachtes voert,</l>
<l>Doer dattu best kerstijn</l>
<l>Ende ghedopet heves ghesijn;</l>
<l n="1580">Ende bi den teken dattu gheves</l>
<l>Duncke mi, dat du berouwenesse heves</l>
<l><pb n="165"/>Ende heves wille di te bekerene</l>
<l>Daeromme hulpic di gherne</l>
<l>Ende ic sal doen dine claghe,</l>
<l n="1585">Ende sal di soendinc bejaghen."</l>
<l>Mettien begonst te wesen dach.</l>
<l>Si voer dat hise nemmeer en sach.</l>
<l>Theophilus bleef eenpaerlike</l>
<l>Ligghene ende oetmoedelike</l>
<l n="1590">Voer die ymage van Onser Vrouwen.</l>
<l>Hem begonste meer te berouwen,</l>
<l>Ende hi mesliet hem vele meer</l>
<l>Dan hi te voren dede eer.</l>
<l>Hi weende, hi daghede, hi sleet sijn haer,</l>
<l n="1595">Hi wranc sijn hande, hi dreef mesbaer.</l>
<l>Hi bleef ligghende ter stede</l>
<l>Eenpaerlike in sine ghebede</l>
<l>Drie daghe ende drie nachte,</l>
<l>Dat hi op hem selven niet en achte</l>
<l n="1600">Ende dat hine gheens goets ontbeet,</l>
<l>Ende hi claghede dicke sijn leet.</l>
<l>Des anders daghes quam Ons Vrouwe,</l>
<l>Als hi hadde dusdaneghen rouwe</l>
<l>Ende seide: "Theophilus, weset vroe.</l>
<l n="1605">Dine penitencie es soe</l>
<l>Wel volcomen ende soe goet,</l>
<p><note>(en nu gaat de tekst hier weer voort)</note></p>
<l><milestone unit="fol" n="205va"/> Dat u mijn kint sinen evelen moet</l>
<l>Hevet vergheven, indien dattu</l>
<l>Blives eenpaerlijc alse du does nu,</l>
<l n="1610"><pb n="166"/> In penitencien ende in goeden ghewerke</l>
<l>Ende int ghelove vander heileger kerke.</l>
<l>Doe seide hi weder ende sprac</l>
<l>"Al eest dat ic te voren brac</l>
<l>Dat ghelove ende dat ghebodt</l>
<l n="1615">Dat ons gheboden hevet God,</l>
<l>Ic ben ende die bliven sal indien</l>
<l>Dat mi nemmermeer en sal ghescien.</l>
<l>Ic sal te penitencie sijn ghegheven</l>
<l>Alle die daghe die ic sal leven.</l>
<l n="1620">Ghebenedijt soe moetti wesen,</l>
<l>Soete coninghinne, in desen</l>
<l>Dat ghi mi dus hebt beraden.</l>
<l>Te waren, ic ben noch meer gheladen.</l>
<l>Ic moet u segghen oppenbaer,</l>
<l n="1625">Vrouwe, ic hebbe groten vaer;</l>
<l>Ic ben in vare, ic ben in vresen,</l>
<l>Als ic te rechte wel mach wesen</l>
<l>Herde sere ontsie ic mi,</l>
<l>Vrouwe, ic mach u segghen twi.</l>
<l n="1630">Ic maecht u segghen, eest u lief.</l>
<l>Noch hebbic vrese om den brief,</l>
<l>Om den brief, die ic den viant</l>
<l>Ghescreven gaf in sine hant.</l>
<l>Vrouwe, salic uter vresen wesen,</l>
<l n="1635">Ic moet seker sijn van desen.</l>
<l>Mi duncke, sal mi goet ghescien,</l>
<l>Ic moet den brief noch wedersien;</l>
<l>Ic moeten sien ende hebben beide.</l>
<l>Bi uwen rade, bi uwen gheleide,</l>
<l n="1640">Ende oec, Vrouwe, bi uwer ghenaden</l>
<l><pb n="167"/>Ben ic hiertoe beraden</l>
<l>Ghi hebt mi ontladen ende verloest</l>
<l>Met uwer hulpen, met uwen troest.</l>
<l><milestone unit="fol" n="205va"/> Ghebenedijt soe sijdi, coninghinne,</l>
<l n="1645">Hulpt mi, dat ic den brief ghewinne."</l>
<l>Doe bleef hi daer ter selver stede</l>
<l>Ligghene in sine ghebede,</l>
<l>In sine ghebede, in sine claghe,</l>
<l>Drie nachte ende drie daghe.</l>
<l n="1650">Doe quam weder Onse Vrouwe.</l>
<l>Maer hi hadde met goeder trouwen</l>
<l>Hem selven soe siec ghemaect,</l>
<l>Dat hi soe vele hadde ghewaect,</l>
<l>Als si daer quam, dat hi van hare</l>
<l n="1655">Niet en twint en wert gheware</l>
<l>Den vaec, die hem toe was comen</l>
<l>Hadde hem dwaken soe benomen.</l>
<l>Maer als sine slapen sach,</l>
<l>Si ginc tote hem daer hi lach,</l>
<l n="1660">Sine wilde hem wecken niet.</l>
<l>Ghemackelike dat si liet</l>
<l>Den brief vallen tusschen sine berste</l>
<l>Ende si lietene ligghen in erste,</l>
<l>Ende liet hem slapen met ghemake.</l>
<l n="1665">Tiersten dat hi was in wake</l>
<l>Ende hi vonden hadde den brief,</l>
<l><pb n="168"/>En vant hi noit dinc dat hi soe lief</l>
<l>Hadde te vindene als hem den brief was,</l>
<l>Tierst dat hine binnen las</l>
<l n="1670">Hi hielt den brief ende was vroe</l>
<l>Dat hi ghevaren hadde alsoe.</l>
<l>Hem dochte, dat hi was ontgaen</l>
<l>Den viant, diene hadde ghevaen</l>
<l>Soe oversere in siere ghewelt,</l>
<l n="1675">Tiersten dat hi den brief helt.</l>
<l>Alsoe die avonture ghelach,</l>
<l>Des anders daghes waest scoendach</l>
<l>Dat men vierde van ghewerke</l>
<l>Ende alle die lieden waren ter kerken.</l>
<l n="1680">Theophilus ginc met desen.</l>
<l>Als die ewangelien was ghelesen,</l>
<l>Hi viel den bisscop op die voete:</l>
<l>"Here," seiti, "dat u God lonen moete,</l>
<l>Here, dat u God selve loene</l>
<l n="1685">Dat hi u gheve die hemelsche crone!</l>
<l>Here, hoert mine avonture.</l>
<l>Doe telde hise al duerenture,</l>
<l>Dat sijt hoerden die daer waren</l>
<l>Al op, ende hoe hi hadde ghevaren.</l>
<l n="1690"><milestone unit="fol" n="205vb"/> Doe toghede hi sinen brief daer mede.</l>
<l>Alle die daer waren ter selver stede</l>
<l>Ende oec die bisscop, die dat hoerde,</l>
<l>Sine avonture ende sine worde,</l>
<l><pb n="169"/>Hem wonderde soe utermaten,</l>
<l n="1695">Dat sine wisten waer si saten</l>
<l>Sine wisten wat hem overginc,</l>
<l>Soe wonderde hen van deser dinc.</l>
<l>Si danctens Gode; si waren vroe</l>
<l>Dat hi ghevaren hadde alsoe,</l>
<l n="1700">Dat hem die sonden waren vergheven,</l>
<l>Die soe sere hadde ghesneven</l>
<l>Dat God toeghde al oppenbare</l>
<l>Dat hi alsoe goedertieren ware,</l>
<l>Dat hi dus versoenen mochte</l>
<l n="1705">Die ghenade an hem sochte;</l>
<l>Dies waren vroe alle die clerke</l>
<l>Ende alle die waren in die kerke.</l>
<l>Die bisscop stont op te hant</l>
<l>Ende nam Theophilus bider hant,</l>
<l n="1710">Ende hi ginc ter porten staen</l>
<l>Ende begonste te roepen saen.</l>
<l>Hi bat den lieden, dat si samen</l>
<l>Allegader voer hem quamen:</l>
<l>"Comt hare", seiti, "soete lieden,</l>
<l n="1715">Ende hoert wat miraclen hier gesciede.</l>
<l>Comt hare", seiti, "ende siet</l>
<l>Wat wondre hier es ghesciet.</l>
<l>Comt hare, ende siet die grote cracht</l>
<l>Die God selve hier heeft ghewracht;</l>
<l n="1720">Comt hare ende siet die grote doghet,</l>
<l>Die God hier heeft ghetoghet.</l>
<l>Comt ende siet die ghenadichede,</l>
<l>Die God cortelike dede.</l>
<l>Comt hier ende siet hoe goedertieren</l>
<l n="1725"><pb n="170"/> Es God in alre manieren.</l>
<l>Comt hare ende en twifelt niet</l>
<l>Hoe scone dinc hier es ghesciet.</l>
<l>Comt hare ende siet wat crachte hevet</l>
<l>Die tijt, die men doer Gode ghevet.</l>
<l n="1730">Comt ende siet met welken love</l>
<l>God ontfaet die heeft goet ghelove.</l>
<l>Comt hare ende siet die cracht van tranen</l>
<l>Hoe si ghenadicheit vermanen.</l>
<l>Comt hare ende siet hoe grote sonden</l>
<l n="1735">Bi penitencien sijn ontbonden.</l>
<l><milestone unit="fol" n="206ra"/> Comt hare ende siet hoe Gode becomt</l>
<l>Penitencie ende hoese vroemt.</l>
<l>Comt hare ende siet hoe grote ghenaden</l>
<l>Penitencie hevet beraden.</l>
<l n="1740">Comt hare ende siet wonder groet</l>
<l>Noit en was dies ghenoet.</l>
<l>Comt hare ende siet hier ende merct,</l>
<l>Dat onse ghelove sere sterct.</l>
<l>Comt hare ende siet hier enen man</l>
<l n="1745">Daer God cracht toghet an.</l>
<l>Comt hier ende siet cracht van Onser Vrouwen</l>
<l>Dat moghdi nu alle wel bescouwen.</l>
<l>Comt hare ende siet haren troest</l>
<l>Desen sondare heeft si verloest.</l>
<l n="1750">Comt hare ende siet hoe grote goet</l>
<l>Dat si haren vrienden doet.</l>
<l>Comt hare, siet ende verstaet</l>
<l>Dat ghene sonden en sijn soe quaet,</l>
<l>Men macher af hebben verlaet.</l>
<l n="1755"><pb n="171"/> Comt hare, siet ende en sijt niet te bloet,</l>
<l>Soect ghenade voer dine doot.</l>
<l>Want die sonden en sijn niet soe groet,</l>
<l>Onse Vrouwe en hulptse uter noet,</l>
<l>Die ghenade soeket an hare</l>
<l n="1760">Met vasten ghelove oppenbare,</l>
<l>Die verloren was in sonden</l>
<l>Ende dus cortelike es vonden</l>
<l>Ende vonden es dus cortelike</l>
<l>Die was verloren ewelike.</l>
<l n="1765">Alle die penitencien plien,</l>
<l>Si moghen merken ende sien</l>
<l>Wat cracht dat penitencie hevet,</l>
<l>Ende die in penitencien levet</l>
<l>Hoe weert hi es met Onsen Here</l>
<l n="1770">Doer sijnre liever moeder ere</l>
<l>Hi werdt oec met Gode soe lief,</l>
<l>Dat hem ghesent es die brief</l>
<l>Die hi hadde den viant</l>
<l>Opghegheven in sine hant</l>
<l n="1775">Dits een teken sonderlinghe</l>
<l>Van vrienscapen, van andren dinghen;</l>
<l>Die soendinc hevet oec ghemaect,</l>
<l>Dat hi hem selven hevet gheraect</l>
<l>Te penitencien cortelike</l>
<l n="1780">Ende heves ghedaen ghetrouwelike.</l>
<l>Hine dede maer XL daghe</l>
<l><pb n="172"/><milestone unit="fol" n="206rb"/> Penitencie, dat sine claghe</l>
<l>Ende sine tranen ende sine wort</l>
<l>Vore Gode soe waren ghehoert,</l>
<l n="1785">Dat hi den alrewertsten bode,</l>
<l>Ende den besten vele voer Gode,</l>
<l>Vander hemele ontfinc</l>
<l>Ende hem boedscapte dese dinc.</l>
<l>Wie sal hem penitencien schamen</l>
<l n="1790">Of penitencie soe mach vramen?</l>
<l>Hi es dul diese niet en doet,</l>
<l>Sider dat si es soe goet</l>
<l>Hi es gheonneert diese wert moede,</l>
<l>Daer si dus goet es voer Gode.</l>
<l n="1795">Wie es, die wanhopen mach,</l>
<l>Die noit soe groten sonden plach,</l>
<l>Wilden si sien op desen man,</l>
<l>Sine moghen hope nemen hieran.</l>
<l>Hine en dar wanhopen niet</l>
<l n="1800">Doer sonden die hem es ghesciet,</l>
<l>Mensche, die op desen siet</l>
<l>Ende tot Onser Vrouwen vliet.</l>
<l>Hoe mochte man meer hebben mesdaen?</l>
<l>Wat sonden soude den mensche verslaen,</l>
<l n="1805">Die wille in penitencie staen</l>
<l>Ende sine sonden avegaen?</l>
<l>Die wile dat die bisscop staet</l>
<l>Ende hi vertelde die scone daet,</l>
<l>Ende hise den lieden verseghet,</l>
<l n="1810">Soe weent Theophilus ende leghet</l>
<l><pb n="173"/>Op die erde op dbisscops voete.</l>
<l>Die bisscop seide: "Staet op, soete,</l>
<l>Siet uwen brief ende nemten hier</l>
<l>Ic wille dat ghine werpt int vier.</l>
<l n="1815">Theophilus hi dede alsoe;</l>
<l>Alle diet saghen die waren vroe;</l>
<l>Si waren vroe, si loefden Gode</l>
<l>Die dus den sinen hulpt te node.</l>
<l>Die bisscop die wijsde metter hant,</l>
<l n="1820">Soedat si alle sweghen te hant.</l>
<l>Doe dede hi die messe voert.</l>
<l>Alse hi messe hadde ghehoert,</l>
<l>Gaf hi Theophiluse Onsen Here.</l>
<l>Als hine ontfinc, scheen hi soe sere,</l>
<l n="1825">Sine anschijn alsoe clare,</l>
<l>Als of die lichte sonne ware.</l>
<l>Ende clare vele dan die lichten dach.</l>
<l><milestone unit="fol" n="206va"/> Alse dat volc die miracle sach,</l>
<l>Soe gheloefden si vele te bet,</l>
<l n="1830">Ende hielden te bat hare wet.</l>
<l>Theophilus hi ginc mettien</l>
<l>Daer hi Onse Vrouwe hadde ghesien.</l>
<l>Hi stont ginder oetmoedelike</l>
<l>Drie daghe ende drie nachte eenpaerlike,</l>
<l n="1835">Voer Onse Vrouwen ende voer haer kint,</l>
<l>Dat hi poerde niet en twint</l>
<l>No hant, no voet, no ghene lede,</l>
<l>Hine bleef staende ter selver stede,</l>
<l>Alsof hi hadde gheweest ghebonden</l>
<l n="1840">Daer hi onse Vrouwe hadde vonden.</l>
<l>Alst leden was die derde dach,</l>
<l><pb n="174"/>Doe custe hi die hi daer sach</l>
<l>Hi nam orlof ende hi versciet.</l>
<l>Die ziele voer daer si Gode siet</l>
<l n="1845">Sine lichame leghet in die stede</l>
<l>Daer God die miracle dede.</l>
<l>Bidden wi Gode doer sinen oetmoede</l>
<l>Dat wi alle onse dinghen te goede</l>
<l>Ende bringhen ende werden vonden</l>
<l n="1850">Ende quite sijn van onsen sonden.</l>
<l>Dies moet wesen ons volleest</l>
<l>Die Vader, die Sone ende die heilegen Geest,</l>
<l>Dese miracle es ghescreven.</l>
<l>God gheve ons sijn ewelike leven.</l>
<trailer>Amen. 1854 verzen.</trailer>
</body>
</text>
</TEI.2>
