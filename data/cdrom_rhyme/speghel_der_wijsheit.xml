<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Speghel der wijsheit</title>
<author>Jan Praet</author>
</titleStmt>
<editionStmt>
<edition>J.H. Bormans (ed.): Speghel der wijsheit of Leeringhe der zalichede van Jan Praet, Westvlaemschen dichter van 't einde der XIII<hi rend='sup'>e</hi> eeuw. Brussel, 1872.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Speghel der wijsheit"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jan Praet"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1440"/></interpGrp>
<interpGrp type="witnessYear_from"><interp value="1440"/></interpGrp>
<interpGrp type="pubYear_to"><interp value="1460"/></interpGrp>
<interpGrp type="witnessYear_to"><interp value="1460"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Speghel der wijsheit</TITEL>
<author>Jan Praet</author>
<AARD>Rijm</AARD>
<BRON nr="D42">Gent, Bibliotheek der Rijksuniversiteit, 2906</BRON>
<DATUM>1440-1460</DATUM>
<OMVANG>4932 verzen</OMVANG>
<BRON.OPM>Een hs. van 71 papieren bladen; in de regel 1 kolom per bladzijde; twee kolommen op fol. 45v (onderste helft), 46r-v, 47v (bovenste helft), 50r (onderste helft) en 50v-55r; 30 tot 32 regels per kolom. Het hs. is niet volledig: blijkens o.m. de nog aanwezige oorspronkelijke foli&#x00EB;ring ontbreken minstens 36 folia: fol. 1-24, 6 folia tussen huidig fol. 62 en 63, 2 folia tussen huidig fol. 89 en 90, en 4 folia na huidig fol. 96 (zie verder J. Reynaert: Jan Praets Parlament van Omoed ende Hoverdije. Met een inleiding tot de Speghel der wijsheit. Nijmegen, 1983).</BRON.OPM>
<EDITIE>J.H. Bormans (ed.): Speghel der wijsheit of Leeringhe der zalichede van Jan Praet, Westvlaemschen dichter van 't einde der XIII<hi rend='sup'>e</hi> eeuw. Brussel, 1872.</EDITIE>
<STATUS>Kritisch</STATUS>
<BRONMNW>1030 </BRONMNW>
<EDITIE.OPM>De correcties, door de editeur in zijn inleiding genoemd (p. xii-xiii) werden in de tekst aangebracht.</EDITIE.OPM>
<BRONNEN>Gent, Bibliotheek der Rijksuniversiteit, 2906</BRONNEN>
]]></bibl>
</sourceDesc>
</fileDesc>
</teiHeader>

<text><group><text>
<body><head type="title"><pb n="1"/> SPIEGHEL DER WIJSHEIT OF LEERINGHE DER ZALICHEDE.</head>
<lg><l><milestone unit="fol" n="25a"/> [..............]</l>
<l>Jeghen de zonne verscoont soe hare</l>
<l>van ghedane ende van coluren;</l>
<l>blakende root oft greyne ware</l>
<l>so dinct soe gloyen van naturen.</l>
<l n="5">hare bladen die soe draghet</l>
<l>zijn scoonre binnen dan van buten;</l>
<l>dese pointen, edele Maghet,</l>
<l>dinken mi alle in u besluten.</l>
<l><pb n="2"/>Want ghi sijt roze sonder doren,</l>
<l n="10">boven alle vrouwen die ye waren.</l>
<l>Scoonre wijf was noyt gheboren,</l>
<l>bi dat Scrifture can verclaren</l>
<l>van uwen lechame, daer ghi in droecht</l>
<l>den ghonen die u maecte scone;</l>
<l n="15">het ne was gheen wonder dat ghi loecht</l>
<l>als ghi wort Vrouwe van de[n trone].</l>
<l>Hoe dat ghi scone waert va[n buten],</l>
<l>ghi waert scoonre vele binn[en];</l>
<l>want scone wilde hi hem in [u sluten],</l>
<l n="20">dat alle scoonheit wel can winnen.</l>
<l>Bedi eest wel te wetene claer</l>
<l>dat God de zale dede verscoonen,</l>
<l>als hi soude comen daer,</l>
<l>daer hi so langhe in wilde woonen.</l>
<l n="25">Want wel behoort zale te sine,</l>
<l>daer coninc in sal wesen, scone:</l>
<l>edelre saet was noyt anscine</l>
<l>dan ghi waert, Vrouwe, van uwen zone.</l>
<l><pb n="3"/>Scone hi quam ende suver hi keerde</l>
<l n="30">uter sale van uwen lechame,</l>
<l>dat u mesquame no pine deerde:</l>
<l><milestone unit="fol" n="25b"/> ghi bleeft verciert in heligher name</l>
<l>als maghet pure van uwen sone,</l>
<l>wies dochter dat ghi waert nochtan:</l>
<l n="35">dat was een wonder vele scone</l>
<l>dat ghi hem droecht die u [ghe]wan!</l>
</lg>
<lg><l>Als vrouwen lecghen ooc van kinden,</l>
<l>so eest costume dat si baden;</l>
<l>exemple ghelijc mach men vinden</l>
<l n="40">dat u God wilde also beraden:</l>
<l>Hi liet u eene fonteine fine</l>
<l>die Hi, u minre, dede maken:</l>
<l>dat was de helighe gracie sine</l>
<l>die u purgierde in allen saken.</l>
<l n="45">Dats twater goed als van der roze,</l>
<l>die elken [mensche] wel mach coelen,</l>
<l>als hi [van zonden] hevet noze,</l>
<l>die meni[ghe zielen] doen verzwoelen.</l>
<l>Als hi daer [water] mach ghewinnen</l>
<l n="50">daer ghi, Vrouwe, zuver in badet,</l>
<l>dan wort de ziele ghezuvert binnen:</l>
<l><pb n="4"/>van zonden blijft soe onghescadet.</l>
<l>Met sulken watre moet ghi ons dwaen</l>
<l>bi uwer ghenaden, edele Vrauwe,</l>
<l n="55">dat wi den duvel moeten ontgaen</l>
<l>int vonnesse daert ons wert nauwe.</l>
</lg>
<lg><l>Ghi droecht den hoet ooc van der roze</l>
<l>die scone was ende achemant;</l>
<l>van alre scoonheit waerdi glose,</l>
<l n="60">boven allen vrouwen die men vant.</l>
<l>Hoe dat ghi scone waert van live,</l>
<l><milestone unit="fol" n="26a"/> [...]</l>
<l>[...]</l>
<l>[...]</l>
<l>[...]</l>
<l>[...]</l>
<l>[...]</l>
<l>s[...]</l>
<l>din[...]</l>
<l>vrouw[...]</l>
<l>die ghi ti[...]</l>
<l n="80">te Gode droecht</l>
<l>Tote dien daghe quaemt so voort,</l>
<l>dat hi u versoeken dede,</l>
<l><pb n="5"/>ende hi u zenden wilde sijn woort</l>
<l>in minnen ende in salute mede.</l>
<l n="85">So varinghe als ghi dat ontfinght</l>
<l>van den inghel diet u toebrochte</l>
<l>so wort de godlichede gheminght</l>
<l>met menschelicheden in u ghedochte.</l>
<l>Bedi so leest men in latijn:</l>
<l n="90">VERBUM CARO FACTUM EST.</l>
<l><milestone unit="fol" n="26b"/> [...]</l>
<l>[...]</l>
<l>[...]</l>
<l>[...]</l>
<l>[...]</l>
<l>[...]</l>
<l>in uwen Vader, in uwen Zone,</l>
<l>vloeyende uut den Helighen Gheest;</l>
<l n="115">want deze helighe .III. persone</l>
<l>vervullen u met gracie meest.</l>
<l>want zuverheide ende uwe omoede</l>
<l>hebben u brocht te dezer minne,</l>
<l>so dat ghi van des hemels goede</l>
<l n="120">zijt gheheeten coninghinne.</l>
<l><milestone unit="fol" n="27a"/> O Coninghinne, Moeder Ons Heeren,</l>
<l>die alle zoetheden smaect van minnen,</l>
<l>met gracie moet ghi ons so leeren,</l>
<l>dat wi Gods bliscap moeten winnen!</l>
<l n="125"><pb n="6"/> Helpt ons hier uut dezen noze,</l>
<l>dat wi daer boven moeten comen,</l>
<l>Lelie witte, florens roze,</l>
<l>ghelooft, gheprijst boven allen blomen.</l>
<l>Bi dezen blomen mach men merken</l>
<l n="130">.V. pointen van vulmaecter deught</l>
<l>in exemplen ende in ghewerken,</l>
<l>comende Vrouwe, uut uwer jeught:</l>
<l>an die corsoude goedertiere,</l>
<l>omoedichede an acolie,</l>
<l n="135">an de goudblome ghetrouwichede,</l>
<l>ende zuverhede an de lelie vrie,</l>
<l>ende an de roze goede minne:</l>
<l>dit sijn .V. zaken wel so goet</l>
<l>dat ic gheene betre kinne;</l>
<l n="140">dat dinct mi wel in minen moet.</l>
</lg>
<lg><l>Vrouwe, ghi moghet wel beromen.</l>
<l>dat die naturen van uwen blomen</l>
<l>den Gods zone daden comen,</l>
<l>dien ghi droecht in uwen lechame</l>
<l n="145">teeren u ende ons te vromen;</l>
<l>om dat Adaem hem dede verdomen</l>
<l>die ons de bliscap hadde ghenomen</l>
<l>met zijnre zondeliker blame.</l>
<l><pb n="7"/>Het ne wort noyt vrouwe gheene so goet,</l>
<l n="150">dat soe ghewan alzulken hoet,</l>
<l><milestone unit="fol" n="27b"/> die scoonre was no ooc bet stoet</l>
<l>dan de hoet van uwen blomen;</l>
<l>hi heeft ghesceurt Gods evelmoet;</l>
<l>hi helpt ons ute der helscher gloet,</l>
<l n="155">up dat wi willen wesen goet,</l>
<l>dat wi ter bliscap moghen comen.</l>
<l>Want die scoonhede, die zoete guren</l>
<l>van uwen blomen bi naturen</l>
<l>Gode up droeghen hare saburen,</l>
<l n="160">ontstaken hem met uwer minne;</l>
<l>so dat hi wilde ghewilcuren,</l>
<l>sonder eenich groot besuren,</l>
<l>dat u bi gracie soude gheburen</l>
<l>te sine hemelsche coninghinne.</l>
<l n="165">Bid God dat [hi] ons keitive</l>
<l>behouden mo[ghe] in siele, in live,</l>
<l>ende so van ons den viant drive,</l>
<l>dat wi bi hem niet worden verloren.</l>
<l>Om dat ghi speghel sijt der wive,</l>
<l n="170">ende ic gherne van u scrive,</l>
<l>metten blomen, die letteren vive</l>
<l>die uwer namen toebehoren:</l>
<l><pb n="8"/>so biddic u, werde Vrauwe,</l>
<l>dat ghi mi helpt, ende sijt ghetrauwe</l>
<l n="175">in mijn zware vonnesse nauwer</l>
<l>dat ic ontsie voor alle dinc,</l>
<l>ende mi uwe gracie so bedauwe,</l>
<l>dat mi de duvel niet ghelauwe;</l>
<l>maer dat ic met bliscepen scauwe</l>
<l n="180"><milestone unit="fol" n="28a"/> die dor mi ant cruce hinc.</l>
<l>Want ic gherne soude bedieden</l>
<l>den goeden, vroeden, ripen lieden</l>
<l>(wilt mi ruutheit niet verbieden)</l>
<l>die letteren .v. van uwer name,</l>
<l n="185">hare spellinghe ende sillebben;</l>
<l>wat virtute dat si in hebben:</l>
<l>constic weven wel haer webben,</l>
<l>tlaken soude sijn bequame.</l>
<l>Van uwen blomen latic hier staen;</l>
<l n="190">maer metten letteren willic voort gaen</l>
<l>daer ghi de name of hebt ontfaen,</l>
<l>dat ghi gheheeten sijt MARIE;</l>
<l>daer men vele eeren in mach verstaen</l>
<l>wat gracie u God heeft gedaen,</l>
<l n="195">die emmer ons helpt wederstaen</l>
<l>den duvel fel ende sine partie.</l>
</lg>
<lg><l>Dats .M. ende .A.R. ende .I.,</l>
<l>ende .A., allene ute ghenomen;</l>
<l><pb n="9"/>met dezen es de name vri</l>
<l n="200">van u, Maria, al vulcomen;</l>
<l>ende elke lettere hevet haer blome</l>
<l>naer haren state ende naer haer wesen:</l>
<l>eer ic ooc ten ende come,</l>
<l>suldise moghen horen lesen.</l>
</lg>
<lg><l n="205">Bi dezer lettre van der .M.</l>
<l>es MEDIATRIX te verstane,</l>
<l>die emmer snel es ende tem</l>
<l>als middelighe voort te gane</l>
<l>om pais te makene tusschen Gode</l>
<l n="210"><milestone unit="fol" n="28b"/> waerachtichlike ende den mensche;</l>
<l>hier of es soe zeker bode,</l>
<l>beteren mochte men gheenen wenschen.</l>
<l>Want daers de ziele hevet meest noot,</l>
<l>daer staet soe haer meest in baten:</l>
<l n="215">haer goedertierheit es so groot,</l>
<l>al wilde soet el, soe ne mocht niet laten.</l>
<l>Want soe ghereet es jonghe ende oude</l>
<l>wel bi te stane, dat soe vermach,</l>
<l>ende ooc ghemeene, als die corsoude,</l>
<l n="220">die elc mach vinden alle den dach.</l>
<l>Die harer hulpen te doene hevet,</l>
<l>soe es so vriendelic goedertiere,</l>
<l>dat soe ter noot hem niet beghevet</l>
<l>die haer vers[oec]t in goeder maniere.</l>
<l n="225"><pb n="10"/> Maer als[t] deze .M. daer toe heeft brocht,</l>
<l>dat God van pa[ise] wille horen,</l>
<l>dan comt de .A. so wel bedocht,</l>
<l>dat soe al zoetet sinen toren.</l>
<l>Hoe dat hi was te voren gram,</l>
<l n="230">met harer groter omoedichede</l>
<l>maect soe hem sochter dan .I. lam:</l>
<l>dat comt al bi ziere edelhede.</l>
<l>Want edelhede ende rechte omoet</l>
<l>doen hem so wel te gader minghen,</l>
<l n="235">dat elken dinct van andren goet</l>
<l>so wat si doen in allen dinghen.</l>
</lg>
<lg><l>Bi deser .A. es te verstane</l>
<l>AUXILIATRIX, helpe goet,</l>
<l>die vroedelike pleecht voort te gane</l>
<l n="240"><milestone unit="fol" n="29a"/> om pais te makene met omoet.</l>
<l>Want gheene dinc es also goet</l>
<l>om pais te makene teghen Gode</l>
<l>als goedertierhede ende omoet</l>
<l>want hare bede ontseit hi node.</l>
<l n="245">Als de zondare hevet rouwe</l>
<l>van sinen sonden die hi dede:</l>
<l>soect hi ghenaden an deze Vrouwe,</l>
<l>soe sal hem helpen met harer bede;</l>
<l>want soe es hope ende toeverlaet,</l>
<l n="250"><pb n="11"/> ende onse troost ter nauwer noot,</l>
<l>die moederlike ons wel bi staet</l>
<l>met beden ende met hulpen groot.</l>
<l>Want soe met harer omoedichede</l>
<l>Gode maecte so goedertieren</l>
<l n="255">dat hi tversoec van harer bede</l>
<l>ontsecghen wille in gheenre maniere.</l>
<l>Deze maghet die es vrome,</l>
<l>in exemple wel gheseit,</l>
<l>dat soe es acoleye blome.</l>
<l n="260">om hare grote omoedicheit.</l>
<l>Als soe pais heeft ghemaect dese .A.</l>
<l>tusschen Gode ende den sondare,</l>
<l>ghevolght so comt dese .R. daer na,</l>
<l>ende bringht hem goede hope clare,</l>
<l n="265">daer soene wel vertroostet mede:</l>
<l><milestone unit="fol" n="29b"/> als dat hem God al sal verlaten</l>
<l>van sinen sonden die hi dede,</l>
<l>up dat hi voort wel slaet in baten.</l>
</lg>
<lg><l>Bi der .R. es te verstane</l>
<l n="270">RECONCILIATRIX fine,</l>
<l>die alle wanhope pleecht of te dwane</l>
<l>met gracieuser medicine;</l>
<l>want RECONCILIATRIX spellet</l>
<l>als vertroostighe van allen verdriete,</l>
<l n="275">die menich waerf den viant quellet,</l>
<l><pb n="12"/>als soe wanhope maect te niete.</l>
<l>Wanhope es sduvels voghelare,</l>
<l>daer hi de sielen mede vaet;</l>
<l>die goede ghelove heeft om hare</l>
<l n="280">ende hope van gracien, wederstaet.</l>
<l>Wanhope es onghelovichede;</l>
<l>die haer hantiert dat es een ries;</l>
<l>soe es onrustelic ende quaet mede,</l>
<l>ende ooc int ende al sieleverlies.</l>
<l n="285">An Judase sceen wel ditte,</l>
<l>die Gode verriet om cleine dinc;</l>
<l>want van wanhopen quam hem de smitte,</l>
<l>dat hi hem an een strec verhinc.</l>
<l>Longinus die rudder bat ghenaden</l>
<l n="290">als hi de wonde hadde ghesteken,</l>
<l>daer bloet ende water uut quam ghewaden,</l>
<l>als Jhesus herte soude breken.</l>
</lg>
<lg><l>God om sine grote omoede,</l>
<l><milestone unit="fol" n="30a"/> hi vergaft hem also houde,</l>
<l n="295">om dat hi hope hadde so goede</l>
<l>dat Hijt hem vergheven soude.</l>
<l>Dus moghen haer sonden deelen in tween,</l>
<l>[Naer dat wi hopen of wanhopen]:</l>
<l>wanhope wort der hellen leen,</l>
<l n="300">als goede hope haer es ontslopen.</l>
<l><pb n="13"/>Maer hope mach ghenaden vinden,</l>
<l>die haer van sonden wille bekeeren,</l>
<l>als soe haer deughden wille bewinden</l>
<l>te doene, naer den wille ons Heeren.</l>
<l n="305">Dese .R. es vrouwe van der hope.</l>
<l>die ons met gracie heeft verlost,</l>
<l>metten ghebenediden cope,</l>
<l>die[n] haer kint galt op sinen cost.</l>
<l>Dat was Jhesus de kempe soete,</l>
<l n="310">die den camp int cruce vacht,</l>
<l>om ons te quitene van der boete,</l>
<l>daer de duvel of hadde de macht.</l>
<l>Wel es zoe hope ende onse solaes,</l>
<l>bi wier verdiente dat al comt</l>
<l n="315">dat wi met Gode hebben paes,</l>
<l>daer wi te voren waren verdomt.</l>
<l>Dats Maria, die zuvere maghet,</l>
<l>die edele roze, die God droech,</l>
<l>wier zoete roke al hevet veriaghet</l>
<l n="320">den helschen stanc die ons versloech.</l>
<l>Bedi heeft zoe met rechte name</l>
<l>als vertroostighe van allen zeeren,</l>
<l>dat zoe ons ute der helscher vrame</l>
<l><milestone unit="fol" n="30b"/> gheroepen heeft ter hogher eeren.</l>
<l n="325">So wie die an haer soect ghenaden</l>
<l><pb n="14"/>met goeder hope van meeninghen:</l>
<l>van sinen sonden, van zinen mesdaden</l>
<l>soe sal hem wel te paise bringhen,</l>
<l>als zoe Theophilum dede</l>
<l n="330">die hem Gods buten hadde ghedaen:</l>
<l>soe halp hem zo met harer bede,</l>
<l>de viant mochte hem niet ontgaen,</l>
<l>hi moeste haer den charter bringhen</l>
<l>ende hem al quite scelden mede</l>
<l n="335">van belove van allen dinghen,</l>
<l>van alre mesdaet die hi dede.</l>
<l>Al was hi sot die hem vercochte,</l>
<l>daer hi hem mede wilde verdomen:</l>
<l>zoe was vroet diet daer toe brochte</l>
<l n="340">dat hi den duvel wart ghenomen;</l>
<l>want de droefhede gaet al te voren</l>
<l>het ne mach zijn gheen meerre zeer</l>
<l>dan die hem zelven siet verloren,</l>
<l>daer ende an sijn mach nemmermeer,</l>
<l n="345">also ghelijc, secghic te waren,</l>
<l>dat wesen mach gheen meerre troost,</l>
<l>dan, die verloren soude varen,</l>
<l>dat hi hem ziet daer uut gheloost.</l>
<l>Zijn seer verkeerde in bliscap fine</l>
<l n="350">als zoe hem hadde vertroost aldus,</l>
<l><pb n="15"/>dat hi van der helscher pine</l>
<l><milestone unit="fol" n="31a"/> wort ghelost, Theophilus.</l>
<l>Aldus can soe vertroosten wale</l>
<l>de hore ende uter pine losen</l>
<l n="355">die zuvere maghet, die edele sale,</l>
<l>daer God in quam als dau in rosen.</l>
<l>Want die bedauwet es met rouwen</l>
<l>ende vreese heeft in sijn ghedochte</l>
<l>dat hem de viant mochte louwen</l>
<l n="360">om zine sonden die hi wrochte,</l>
<l>gaet hi dan wel te biechten clare</l>
<l>met berouwenessen fine</l>
<l>ende hi ghenaden soect an hare,</l>
<l>zoe sal hem zenden medicine</l>
<l n="365">daer hi hem mede sal ghenesen:</l>
<l>dats goede ghelove ende hope van gracien</l>
<l>daer hi bi wel vertroost sal wesen</l>
<l>te comene uut sviants tribulacien.</l>
<l>Als in wel es vertroost bi hare</l>
<l n="370">met hopen die hi heeft ontfaen</l>
<l>van smitten ende van sonden zware</l>
<l>die soe hem af hevet ghedaen,</l>
<l>dan mach hi blide zijn van sinne,</l>
<l>als haer deze .R. aldus beleet</l>
<l n="375">in goeden weghe van ghewinne,</l>
<l>daer bliscap nemmermeer versceet;</l>
<l><pb n="16"/>up dat hi daer in blive ghestade</l>
<l>al sonder hooftzondeliker daet,</l>
<l>so mach de duvel gheene scade</l>
<l n="380">hem doen no zijnre zielen quaet.</l>
<l><milestone unit="fol" n="31b"/> Maer als de doot versceedet beede,</l>
<l>dan comt zoe, de werde Vrouwe,</l>
<l>ende neemt de ziele in haer gheleede</l>
<l>datse de viant niet ghelouwe.</l>
<l n="385">Dan mach soe gaen met bliden zinne</l>
<l>om haer vonnesse voor den coninc,</l>
<l>als haer beleet die conighinne</l>
<l>die hem te draghene als moeder ontfinc.</l>
<l>Waer mochte soe hebben beter beleet</l>
<l n="390">om hulpe, ende wel vertroost te zine,</l>
<l>dan deze die emmer es ghereet</l>
<l>met trouwen als goudblome fine?</l>
<l>Als deze .R. den mensche hevet</l>
<l>wel vertroost, als in dien</l>
<l n="395">daer hi met hopen in paise levet,</l>
<l>dat hem ghenaden sal ghescien,</l>
<l>dan comt die .I. met lichte goet</l>
<l>ghelike als eene leetsterre,</l>
<l>die van dole maket vroet</l>
<l n="400">den scipman, als hi zeilt so verre,</l>
<l>daer hi hem zelven niet ne kinnet,</l>
<l>waerwaert dat hi es ghekeert,</l>
<l>dan maecten de .I. so wijs ghesinnet:</l>
<l>hi weet saen hoet hem staet ghesceert.</l>
</lg>
<lg><l n="405"><pb n="17"/> Bi dezer .I. es te verstane</l>
<l>ILLUMINATRIX GRACIAE,</l>
<l>dat es te secghene, na minen wane,</l>
<l>verlichtighe van gracien min no mee.</l>
<l>Als deze Vrouwe hevet den mensche</l>
<l n="410"><milestone unit="fol" n="32a"/> te paise brocht ieghen haren zone,</l>
<l>ende hi vertroost es wel te wensche,</l>
<l>bi costumen es zoe ghewone</l>
<l>dat soe verlicht met harer graden</l>
<l>die herte sijn, dats die scipman,</l>
<l n="415">met goeder zuvere contemplacie[n]</l>
<l>die soe al wel vulbringhen can.</l>
<l>Bi dezen scepe es te verstane</l>
<l>persone van manne, ende wive</l>
<l>die te dezer weerelt plien te gane</l>
<l n="420">onzeker als van haren live;</l>
<l>want niement zeker es van live;</l>
<l>ooc eist zwaerhede en[de] pine</l>
<l>tleven van manne ende ooc van wive,</l>
<l><pb n="18"/>in deze weerelt hier te zine.</l>
<l n="425">De werelt bediet ooc de zee,</l>
<l>die vul es van tribulacien,</l>
<l>lettel wel ende vele wee,</l>
<l>groot van sonden ende clein van gracien.</l>
<l>Hoverde, ghierichede ende nijt,</l>
<l n="430">gulsichede, luxurie dit zijn zeebaren;</l>
<l>gramscap, vrecheit ende strijt</l>
<l>doen menich scip verloren varen.</l>
<l>Wel es de mensche ghelijc den scepe,</l>
<l>die hier langhe staet te zine,</l>
<l n="435">want menighe grote zware drepe</l>
<l>ghevoelt hi van der weerelt pine.</l>
<l>Ziechede van live, zwaerhede van ouden,</l>
<l>vernoy van vrienden, ghebrec van goede,</l>
<l>zware veechte, ghebrec van scouden,</l>
<l n="440">deze storme maken menighen moede.</l>
<l><milestone unit="fol" n="32b"/> Maer boven al so gaen de zonden,</l>
<l>die meest den scepe comen te deeren;</l>
<l>want si de zielen ter doot wonden,</l>
<l>mach mense niet te tijt gheweeren.</l>
<l n="445">Ghelijc dat [de] scipman tscip bestiert,</l>
<l>bestiert de herte den lechame;</l>
<l>bedi eist recht dat mense ciert</l>
<l>als overscipman bi der name.</l>
<l><pb n="19"/>Maer biden scepe es te verstane</l>
<l n="450">smenschen lechame al gheheel,</l>
<l>die teser weerelt pliet tontfane</l>
<l>menich warven zwaer oordeel.</l>
<l>Maer smenschen herte es de scepman,</l>
<l>de mast es de nature zijn,</l>
<l n="455">dat zeil, als ict ghemerken can,</l>
<l>mach wezen zine meeninghe aenscijn.</l>
<l>Tghepeins dat es die anker mede;</l>
<l>die cable die ten scepe behooren</l>
<l>dat zijn manieren van ziere zede,</l>
<l n="460">zijn die niet goet, tscip wort verloren.</l>
<l>De tonghe zijn, dat es toosvat;</l>
<l>de roeder, dat es smenschen wille,</l>
<l>die in dat scip cout ende nat</l>
<l>besorghet zittet ende stille.</l>
<l n="465">Dats eene bruut, als die God wrochte</l>
<l>met groter minnen om zine goede,</l>
<l>dat was de ziele, die hi cochte</l>
<l>met zinen pretieusen bloede.</l>
<l>Dats een juweel van groter werde,</l>
<l n="470">als men wel merken mach aenscine;</l>
<l><pb n="20"/>daer God zijn bloet niet om en spaerde</l>
<l><milestone unit="fol" n="33a"/> om haer te bringhene uter pine.</l>
<l>Of hi om haer gaf zijn bloet,</l>
<l>dat hize wilde lossen claer,</l>
<l n="475">so es de mensche wel verwoet,</l>
<l>die niet wille pinen om haer.</l>
</lg>
<lg><l>Want de ziele es een ghebeelde,</l>
<l>die nemmermeer mach nemen ende</l>
<l>in bliscepen van groter weelde,</l>
<l n="480">no in tormente[n] van ollende.</l>
<l>Suptijlheit, die lechame in hevet,</l>
<l>die comt van der zielen bi naturen;</l>
<l>so langhe als hi met haer levet,</l>
<l>so mach hi onder tvolc gheduren;</l>
<l n="485">maer als zoe es van hem versceeden,</l>
<l>danne wort den lechame "fi!"</l>
<l>die elken mensche sal verleeden,</l>
<l>sal hire langhe wesen bi.</l>
<l>Het nes croinge so besmit,</l>
<l n="490">die van naturen vu[u]lre stinct,</l>
<l>als die de ziele niet besit,</l>
<l>dan hi doen sal, also mi dinct.</l>
<l><pb n="21"/>Hets jammer dies, dat recht ghehinghet</l>
<l>dat de scalchede van den lechame</l>
<l n="495">die edele ziele tonder bringhet</l>
<l>met ziere sondeliker blame.</l>
<l>Al was ghemaect slechaems figure</l>
<l>van erden lime, also men zeit,</l>
<l>tghebeelde van der zielen nature</l>
<l n="500">es comen van der godlicheit;</l>
<l>bedi als God Adame wrochte,</l>
<l><milestone unit="fol" n="33b"/> dien hi formeerde van der erde,</l>
<l>doe ademde hi up hem so sochte</l>
<l>dat daer of quam de ziele werde;</l>
<l n="505">ende noch eist ademinghe ende wint</l>
<l>dat den mensche uut gaet ten monde;</l>
<l>bi dezer sake eist wel bekint</l>
<l>dat al komt uut der zielen gronde.</l>
<l>Dus es de ziele van Gode comen,</l>
<l n="510">ende de lechame van der erde,</l>
<l>die eens gheselscap hebben ghenomen</l>
<l>so langhe tegader als God begherde.</l>
<l>Ghelike dat tcoren comt int caf,</l>
<l>so comt de ziele in den lechame.</l>
<l n="515">God die hem nature gaf,</l>
<l>dat dedi, als in sulker name,</l>
<l>dat caf wel wachten soude tcoren,</l>
<l>ende dat hem ooc niet ontviele:</l>
<l>also es die lechame ghecoren</l>
<l n="520"><pb n="22"/> te zine wachtre van der ziele.</l>
<l>Maer als den cave ontwayt sijn coren</l>
<l>bi winters storme onghemate,</l>
<l>dan comen de voghelen ende lesent voren:</l>
<l>de mensche heeft daer of gheen bate.</l>
<l n="525">Al dier ghelike so mach men micken,</l>
<l>als hoverde ende hare partie</l>
<l>den mensche anwayen sulke sticke[n],</l>
<l>dat hi vergheet de ziele vrie;</l>
<l>dan comt de duvel, dieze louwet</l>
<l n="530">ghelike de voghelen daden tcoren;</l>
<l>als de doot den mensche blouwet,</l>
<l>bi quader wachte wort soe verloren.</l>
</lg>
<lg><l><milestone unit="fol" n="34a"/> <hi rend="italic">Glossa</hi>. Hi werct ongave,</l>
<l>als die bi cave</l>
<l n="535">verliest zijn coren;</l>
<l>hets jammer meest</l>
<l>dat vleesch den gheest</l>
<l>doet sijn verloren.</l>
<l>Die hier mach kiezen,</l>
<l n="540">winnen, verliesen,</l>
<l>hoe zeer hi revet,</l>
<l>die tlanghe lijf</l>
<l>als een keitijf</l>
<l>om tkorte ghevet!</l>
</lg>
<lg><l n="545">O mensche, zie up dijn ghebeelde</l>
<l><pb n="23"/>dattu van Gode hebs ontfaen,</l>
<l>helpt haer met trouwen ter hogher weelde</l>
<l>die nemmermeer ne mach te gaen.</l>
<l>Want sonder hare mach[s]tu niet leven;</l>
<l n="550">bedi help haer met goeder trouwe</l>
<l>of zoe te wachtene di es ghegheven,</l>
<l>dat se de duvel niet ghelouwe.</l>
<l>Want soe es bruut van dinen scepe,</l>
<l>die God te wachtene di beval:</l>
<l n="555">wach[t]stu wel na sduvels nepe</l>
<l>dat soe niet sinct int helsche dal;</l>
<l>maer pooch dattuse brincs te lande</l>
<l>daer soe den brudegomme mach vinden</l>
<l>die hem liet slaen door sine ande,</l>
<l n="560">om dat hize wilde ontbinden.</l>
<l>Want hize wan met vullen campe</l>
<l>als hi den camp int cruce vacht;</l>
<l>hebdise niet, dat comt bi rampe,</l>
<l>dat mense niet te pointe wacht.</l>
<l n="565">Dat een wel wacht, dat es wijsheit,</l>
<l>tgoet daer hem meest an gheleit,</l>
<l>[...]</l>
<l>[...]</l>
<l><pb n="24"/>De scipman die dit scip zal stieren,</l>
<l>dat es die herte van den mensche.</l>
<l><milestone unit="fol" n="34b"/> God late hem sulken raet visieren</l>
<l n="570">Dat soese wachten moet te wensche!</l>
</lg>
<lg><l>Maer als de scipman hevet tseel</l>
<l>hoghe ghetrect in den mast,</l>
<l>ende het dan nat es ende gheheel,</l>
<l>ende dan groot storem daer in wast,</l>
<l n="575">dan wort dat scip gheaventuert,</l>
<l>die storem drivet uten keere;</l>
<l>comt het yewer daer het scuert</l>
<l>so wort verloren scip, bruut ende eere.</l>
<l>Maer eist so dat het dies ontgaet,</l>
<l n="580">ten minsten wort het so verdreven,</l>
<l>dat het menighen stoot ontfaet</l>
<l>van storme[n] die hem water gheven,</l>
<l>so vele dat het waent versinken;</l>
<l>maer es de scipman danne vroet,</l>
<l n="585">hi sal hem te tijt bedinken</l>
<l>eer hi verdrinket metter vloet:</l>
<l>hi sal ontseilen zinen mast</l>
<l>ende zinen anker ute scieten</l>
<l>met goeden cabelen ende vast,</l>
<l n="590">so dat sijn scip mach seker vlieten.</l>
<l>Nemen sal hi zijn oosvat,</l>
<l><pb n="25"/>ende [t] daer mede zuver laren,</l>
<l>ende makent droghe al was het nat:</l>
<l>die bruut sal danne seker varen.</l>
<l n="595">Wat mach deze exemple spellen</l>
<l>die ic hier nu hebbe ghelesen?</l>
<l>Die redene willic u vertellen,</l>
<l>so dat ghijs wel vroet sult wesen.</l>
</lg>
<lg><l><milestone unit="fol" n="35a"/> Als jonghe herte hare meeninghe[n]</l>
<l n="600">der naturen wille bevelen</l>
<l>ende zoe de jeught niet wille bedwinghen,</l>
<l>dan sal Hoverde mede spelen,</l>
<l>die menighen mensche so mesleet</l>
<l>in mesdoene van quaden saken,</l>
<l n="605">dat sine ziele van Gode sceet,</l>
<l>ende al ter hellen moet gheraken.</l>
<l>Want gierighede, luxurie, nijt,</l>
<l>vrechede, gulsichede, dese strome</l>
<l>maken de ziele in alre tijt</l>
<l n="610">cout ende nat met haren dome.</l>
<l>Als wise herte haer dan vorweet</l>
<l>met groten zonden zwaer ghelast,</l>
<l>soe sal te spronghe staen ghereet</l>
<l>om te ontzeilne haren mast;</l>
<l n="615"><pb n="26"/> dat es, dat soe sal hare meeninghe[n],</l>
<l>daer hoverde so in wayt,</l>
<l>met omoeden so wel bedwinghen,</l>
<l>so dat haer scip niet omme en drayt.</l>
<l>Hare jeughet sal soe [so] castien,</l>
<l n="620">dat soe haer wachten moet van blamen,</l>
<l>so sal hare nature bedien,</l>
<l>ende hebben goeden lof van namen.</l>
<l>Dan sal soe wel te biechten gaen</l>
<l>met goeder berouwenesse fine,</l>
<l n="625">ende gherne penitentie ontfaen;</l>
<l>dat es der zielen medecine.</l>
<l>Vulcomt soe wel van desen dinghen,</l>
<l>soe sal uut alre tribulacien</l>
<l>haer scip te lande moghen bringhen</l>
<l n="630"><milestone unit="fol" n="35b"/> in de havene vul van gracien.</l>
<l>Die scipman hevet ooc .IIJ. saken</l>
<l>die hem vroet maken van der sterre,</l>
<l>als hi bi zeuwen sal gheraken</l>
<l>dat hem de store[m] drijft so verre</l>
<l n="635">dat[s] naelde, steen ende water mede;</l>
<l>an deze neemt hi zijn engien,</l>
<l>dat hi wel weet der sterren stede,</l>
<l>al mach hise niet ghesien.</l>
</lg>
<lg><l>Die herte die heeft .IIJ. vogheden goet,</l>
<l n="640"><pb n="27"/> in wier voochdie dat soe staet,</l>
<l>die hare van doolne maken vroet,</l>
<l>als zoe met hen te rade gaet:</l>
<l>dat es Verstannesse ende Zin</l>
<l>ende Ghedinkenesse, ende, dat dinct mie,</l>
<l n="645">God die es sonder beghin</l>
<l>gaf haer te leene deze .IIJ.,</l>
<l>dat soere mede soude dinghen</l>
<l>te doene altoos wel ende recht,</l>
<l>ende hare meeninghe so bedwinghen</l>
<l n="650">dat soe blijft an de deught ghehecht;</l>
<l>want soe es wandel ende woel</l>
<l>als zoe haer meentet met jongher jeught;</l>
<l>eer soe dan wort van ouden coel</l>
<l>vergheet soe dickent goeder deught.</l>
<l n="655">Bedi so hadde soe wel te doene</l>
<l>dat soe bi haren rade wrochte,</l>
<l>als zoe [noch] jonc es ende groene,</l>
<l>dat soe hare eere behouden mochte.</l>
<l>Want si beleeden smenschen staet</l>
<l n="660"><milestone unit="fol" n="36a"/> in zijn wesen ende in sijn leven,</l>
<l>dat hi bekent goet ende quaet</l>
<l>bi der naturen die zi hem gheven.</l>
<l>Hier mach men horen deze .IIJ.</l>
<l>elken secghen een bispel,</l>
<l n="665">ende elc es waer, dat dinke mie;</l>
<l><pb n="28"/>bedi sijn zi tontsiene wel.</l>
<l>Verstannesse die staet voren,</l>
<l>bedi heeft zoe de vordertale;</l>
<l>haer bispel mach men hier horen,</l>
<l n="670">dies wi ontsien ons moghen wale:</l>
</lg>
<lg><l><hi rend="italic">Glossa</hi>. Die altoos gaet</l>
<l>ende nemmermeer staet,</l>
<l>dat es de tijt;</l>
<l>so out ghedinghe</l>
<l n="675">up hare ballinghe</l>
<l>doet soe berijt:</l>
<l>soe cort het lijf,</l>
<l>man ende wijf</l>
<l>so maect soe woeste;</l>
<l n="680">daers gheen verborghen:</l>
<l>elc mach wel sorghen</l>
<l>van sulken oeste.</l>
</lg>
<lg><l>Bedi es hi vroet, die so doet,</l>
<l>eer hi wort balling ende woeste,</l>
<l n="685">dat hi vindet vrucht ende goet</l>
<l>als hi sal comen te sulken oeste.</l>
<l>Die sinen tijt hier wel bedrivet</l>
<l><pb n="29"/>met goeden wille ende met weldaden,</l>
<l>dat sine ziele behouden blivet,</l>
<l n="690">hi heeft hem zelven wel beraden.</l>
<l>Die Sin die seit hier een motet,</l>
<l>den jonghen wel, den ouden bet:</l>
<l>Bi rimes zucht</l>
<l>verlieset vrucht</l>
<l n="695">saen hare baten:</l>
<l>up sterke jonghe</l>
<l>sal vroede tonghe</l>
<l>haer niet verlaten;</l>
<l><milestone unit="fol" n="36b"/> maer doude mensche</l>
<l n="700">es bi den wensche</l>
<l>te vallene saen,</l>
<l>als appelkine</l>
<l>die hare termine</l>
<l>hebben volstaen.</l>
</lg>
<lg><l n="705">Al siet men den boom scone bloeyen,</l>
<l>het comt wel so bin eenre nacht,</l>
<l>dat hem de rijm benemet tgroeyen</l>
<l>als van der vrucht al sine dracht.</l>
<l>Dus mach men bi den mensche weten,</l>
<l n="710">al es hi scone ende jonc aenscijn,</l>
<l>de doot die heeftene saen verbeten;</l>
<l><pb n="30"/>bedi mach niement zeker zijn.</l>
<l>Maer doude mensche heeft gheen termine</l>
<l>dat hi mach langhe leven iet;</l>
<l n="715">ghelijc den ronden appelkine</l>
<l>zi vallen al pluctmense niet.</l>
</lg>
<lg><head type="strophe">Ghedinkenesse sal hier waer lesen, / dies moghen wi alle in vreesen wesen:</head>
<l><hi rend="italic">Glossa</hi>. Dat men moet ghelden</l>
<l n="720">dies men ontwelden</l>
<l>niet ne can,</l>
<l>hets wel aenscijn,</l>
<l>dat het moet zijn</l>
<l>rente dan.</l>
<l n="725">Dies mach elc beven</l>
<l>dat hi moet gheven</l>
<l>zulke rente,</l>
<l>dat hi de doot</l>
<l>sal smaken groot</l>
<l n="730">vul van tormente.</l>
</lg>
<lg><l>Bi dezen .IIJ. zo soude elc weten</l>
<l>dat hi emmer sterven moet;</l>
<l>maer in wat wilen hi wort verbeten,</l>
<l>dies mach hi niet ghewerden vroet.</l>
<l n="735">Bedi eist vroescap ende goet,</l>
<l>dat hem elc mensche so ghereede,</l>
<l><pb n="31"/>als hi de werelt laten moet,</l>
<l><milestone unit="fol" n="37a"/> dat hi van Gode niet ne sceede.</l>
<l>Die herte heeft ooc wel te doene</l>
<l n="740">dat zoe bi rade werct van desen,</l>
<l>es zoe ripe of es zoe groene,</l>
<l>wille soe wel behouden wezen.</l>
<l>Maer als meeninghe der herten ontweldet,</l>
<l>ende zoe de jeught niet kan bedwinghen</l>
<l n="745">ende vele met Folien teldet</l>
<l>in mesgrepe van quaden dinghen,</l>
<l>dan verliest zoe haer beleet</l>
<l>van weghe, ende ooc van goeder name;</l>
<l>soe wort in dole, eer soet wel weet.</l>
<l n="750">in menighe sondeliker blame.</l>
<l>Als zoe aldus in dole es comen</l>
<l>ende haer scip dan onder gaet,</l>
<l>so ne mach haer gheen dinc meer vromen,</l>
<l>dan soe goeden vasten raet</l>
<l n="755">an hare voochden soect met spoede,</l>
<l>die soe van Gode te leene hevet:</l>
<l>Verstannesse, de wise vroede,</l>
<l>die wort, die eerst andworde gheeft.</l>
</lg>
<lg><l>Dat comt bedi want soe staet voren</l>
<l n="760">soe draeght een teekin van .II. oren,</l>
<l>om dat soe hoort ende wel verstaet</l>
<l><pb n="32"/>alle dinghen goet ende quaet;</l>
<l>dan gheeft zoe dat den Zinne voort,</l>
<l>dat soe der up sal doen recoort.</l>
<l n="765">Maer eenen speghel so draeght de Zin,</l>
<l>dat hi hem speghelen sal daer in,</l>
<l>met vroeden zinne wel gloseren</l>
<l>[...]</l>
<l><milestone unit="fol" n="37b"/> wat bediede dat het in hevet</l>
<l>dat hem Verstannesse ghevet,</l>
<l n="770">so dat hi daer of trechte clare</l>
<l>wel mach besceden na den ware.</l>
<l>Maer Ghedinkenesse draeght ooc mede</l>
<l>een teeken van tween hoofdenlede,</l>
<l>metten eenen ziet soe weder,</l>
<l n="775">dat soe mach glosen up ende neder</l>
<l>hoe soe gheleet heeft haren tijt,</l>
<l>dat soe ghebetren mach den strijt,</l>
<l>dat soe teghen Gode heeft mesdaen,</l>
<l n="780">ende daer of wel in boeten staen.</l>
<l>Ooc ziet soe voortwaert metten andren</l>
<l>dat cort met haer sal so verandren,</l>
<l>dat soe niet langher leven mach.</l>
<l><pb n="33"/>Nochtan voorweet soe wile no dach</l>
<l n="785">wanneer de dood haer wille slaen</l>
<l>bedi moet soe met sorghen gaen.</l>
</lg>
<lg><l>Hier spreect Verstannesse voren:</l>
<l>hare tale mach men horen,</l>
<l n="790">hoe dat soe tote der herten seit</l>
<l>redene recht ende ooc waerheit</l>
<l>in vormen van castiemente,</l>
<l>omdat soe bi naturen contente</l>
<l>den lechame bestieren moet,</l>
<l n="795">ghelike de scipman sijn scip doet.</l>
<l>So castijt zoe se als voghet,</l>
<l>dat vroede herte wel genoghet.</l>
<l>Dits tbeghin van haren sermoene,</l>
<l>dies elkerlijc wel heeft te doene;</l>
<l n="800"><milestone unit="fol" n="38a"/> edel, onedel, wie dat hi zi,</l>
<l>hi macher hem wel castien bi:</l>
</lg>
<lg><l><hi rend="italic">Glossa</hi>. Elc mensche vroet,</l>
<l>in sinen moet</l>
<l>sal hi voormerken</l>
<l n="805">waer of dat hi</l>
<l>eerst comen si,</l>
<l>ende daer na werken.</l>
<l>Onzuver, cranc,</l>
<l>broosch ende wanc</l>
<l n="810">es smenschen lijf;</l>
<l><pb n="34"/>die dit beseft,</l>
<l>ende hem verheft,</l>
<l>es een keitijf.</l>
</lg>
<lg><l>Vrouwe, siet wel up teekin mijn;</l>
<l n="815">want ic twee oren draghe anscijn.</l>
<l>Dat bediet na der waerheit:</l>
<l>ic versta dat men mi seit.</l>
<l>Al tselves radic dat ghi doet,</l>
<l>dat ghi verstaet quaet ende goet,</l>
<l n="820">dat ghi u wachten moet van quade,</l>
<l>ende emmer volghen vroeden rade.</l>
<l>Want wie die vroeden raetsman hevet,</l>
<l>het vaert te bet al dat zijns levet;</l>
<l>maer als den blenden leet de blende,</l>
<l n="825">zi bederven gerne int ende:</l>
<l>want menich heeft bi quaden rade</l>
<l>beede ontfaen blame ende scade.</l>
<l>Vrouwe, bedi doet minen raet,</l>
<l>ziet wel up uwen cranken staet</l>
<l n="830">de wile dat ghi hebt den tijt:</l>
<l>waer of ghi quaemt, ende wat ghi zijt.</l>
<l>Wildi verstannesse hier toe gheven,</l>
<l>so suldi vinden uwes zelves leven</l>
<l>broosch ende wanc na den lechame,</l>
<l n="835">die lichte ontfaet smette ende blame,</l>
<l><pb n="35"/><milestone unit="fol" n="38b"/> daer hi de ziele mede begrijmt.</l>
<l>De mensche es al te zeer bezwijmt,</l>
<l>die om caf hier gheeft zijn coren,</l>
<l>ende zijn verlies wel weet te voren.</l>
<l n="840">Want die van beeden cure hevet,</l>
<l>ende tquade hout ende tgoede ghevet,</l>
<l>sot es hi ende [een] vu[u]l keitijf,</l>
<l>die zine siele ghevet om tlijf</l>
<l>dat hier so varinghe es ghedaen,</l>
<l n="845">ende dan de ziele daer na moet staen</l>
<l>in den torment sonder faelgieren.</l>
<l>dus varen zi die quaet hantieren</l>
<l>ende hem te tijt niet willen bedinken,</l>
<l>so dat zi in de helle sinken.</l>
<l n="850">Vrouwe, bedi wacht u van dien,</l>
<l>ende leert u so te tijt voorsien,</l>
<l>dat u archeit niet bedrieghe,</l>
<l>die altoos es der hellen wieghe,</l>
<l>die haer te voesterne toecomt,</l>
<l n="855">soe doet so dat hi wort verdomt:</l>
<l>hets al verlies ende gheen ghewin,</l>
<l>quaetheit hevet gheen deughet in;</l>
<l>bedi staets of, het sal di vromen,</l>
<l>wildi te goeden ende comen.</l>
<l n="860"><pb n="36"/> Ghi moghet de gloze hier horen lezen,</l>
<l>wat lone hem comen mach van desen.</l>
</lg>
<lg><l><hi rend="italic">Glossa</hi>. Die wel verstaet</l>
<l>goet ende quaet,</l>
<l>es hi dan vroet,</l>
<l n="865">hi sal ten besten</l>
<l>zijn herte vesten,</l>
<l>dat es hem goet;</l>
<l>want de quaethede</l>
<l>heeft gheene stede</l>
<l n="870"><milestone unit="fol" n="39a"/> ghelooft te zine;</l>
<l>bedi haer loon</l>
<l>dus wort die hoon</l>
<l>van helscher pine.</l>
</lg>
<lg><head type="strophe">Na deze tale sprak de Zin, / in glosen was dus zijn beghin:</head>
<l><hi rend="italic">Glossa</hi>. Die wel can lezen</l>
<l>zijns zelves wesen,</l>
<l>ende dat wille kinnen,</l>
<l>ghevroet hi wel,</l>
<l n="880">Hoverden spel</l>
<l>sal hi niet minnen;</l>
<l>want hets ontame</l>
<l>dat die lechame</l>
<l>hoverden pliet,</l>
<l n="885">die wormen spize</l>
<l>van cleenen prise</l>
<l>es, ende el niet.</l>
</lg>
<lg><l><pb n="37"/>Vrouwe, deze glose seit,</l>
<l>als men sal secghen de waerheit,</l>
<l n="890">dat het goet doet omoedich sijn</l>
<l>want het neemt gherne goeden fijn.</l>
<l>Vrouwe, bedi staet u te ziene</l>
<l>in minen speghel bi engiene;</l>
<l>want hets een teekin dat doet verstaen</l>
<l n="895">den mensche hoe dat hi es ghedaen.</l>
<l>of hi es scone of besmit;</l>
<l>want tesen dienste es hi ghesit.</l>
<l>Al tselves radic dat ghi pliet,</l>
<l>dat ghi in den speghel siet</l>
<l n="900">van uwer conscientien clare,</l>
<l>of eenighe smette es in hare;</l>
<l>daer of zuldise zuver dwaen.,</l>
<l>met dat ghi sult te biechten gaen.</l>
<l>Dier mede maect men de ziele scone</l>
<l n="905">voor den coninc van den trone.</l>
<l>Ooc mede, vrouwe, es wel mijn raet,</l>
<l>dat ghi leert kennen uwen staet;</l>
<l>de sco[o]nste conste die men vint</l>
<l>dat es dat elc hem zelven kint.</l>
<l n="910">Wilde elc kennen sinen staet,</l>
<l>hi soude niet zijn in sijn ghelaet</l>
<l>so vele verwaenlic no so fier,</l>
<l>dat hi so cort hier laten moet,</l>
<l n="915">ende zelve lecghen onder voet.</l>
<l>Bedi dinct hi mi wel ontsinnet,</l>
<l><pb n="38"/>die met Hoverden hem ontkinnet,</l>
<l>daer hi de ziele bi verliest,</l>
<l>ende torment voor weelde kiest;</l>
<l n="920">want soe van Gode was verscroven</l>
<l>ende ute gheworpen van daer boven,</l>
<l>beede soe ende al de hare.</l>
<l>Bedi eist wel ghelijc den ware</l>
<l>dat al ten quaden ende comt</l>
<l n="925">dat God te voren hevet verdomt;</l>
<l>hets recht dat Hi den mensche laet,</l>
<l>als hi dinc minnet die Hi haet.</l>
</lg>
<lg><l><hi rend="italic">Glossa</hi>. Die quade sac</l>
<l>doet onghemac;</l>
<l n="930">hi piet sijn coren.</l>
<l>Hets jammer meest</l>
<l>dat tvleesch den gheest</l>
<l>doet sijn verloren;</l>
<l>oft eenen dach</l>
<l n="935">niet leven mach</l>
<l>sonder den gheest,</l>
<l>so eist ontame</l>
<l>dat de lechame</l>
<l>hem verslaet meest.</l>
</lg>
<lg><l n="940">Want die lechame es als .I. vat</l>
<l>dat van onnoselheden es sat,</l>
<l><pb n="39"/>als het zinen gheest ute ghevet,</l>
<l>dat beeste gheene ter weerelt levet,</l>
<l>die van live es comen ter doot,</l>
<l n="945">dat soe mach wesen sijns ghenoot,</l>
<l><milestone unit="fol" n="40a"/> ende afgriseliker ende vuulre stinct.</l>
<l>Mensche die dies niet ghedinct,</l>
<l>hi dinct mi dommer dan een kint;</l>
<l>want al zijn leven es maer een wint.</l>
<l n="950">Haddi ghelevet .c. jaer,</l>
<l>hem soude dinken dat het niet waer.</l>
<l>Bedi mach het hem rouwen sterke</l>
<l>die vele met sondeliken ghewerke</l>
<l>zinen tijt hier heeft mesleet,</l>
<l n="955">dat hi van Gode elre sceet,</l>
<l>ende varen moet int langhe wach,</l>
<l>daer hi gheen ende vinden mach.</l>
</lg>
<lg><l>Mensche, waer omme peinstu niet</l>
<l>om dit jammerlijc verdriet</l>
<l n="960">daer du of mueghs in sorghen staen</l>
<l>hoe dat met di sal vergaen,</l>
<l>so ten quaetsten so ten besten.</l>
<l>Dit wiltu niet int herte vesten;</l>
<l>nochtan eist dalre zwaerste dinc</l>
<l n="965">dat mensche ye voor oghen hinc.</l>
<l>Bezie waer up verlaetstu di</l>
<l><pb n="40"/>dat van di gaet, dat es al fi!</l>
<l>dat uten conduten van dinen lechame</l>
<l>comt, dat es al onbequame,</l>
<l n="970">uut oghen, oren, mont ende neze.</l>
<l>Mercstu wel up alle dese,</l>
<l>so saltu vinden dat els niet es</l>
<l>dan stof, linghene, onzuver mes,</l>
<l>of het ne ware van eenre sake</l>
<l n="975">of dijn mont scone woorden sprake.</l>
<l>Nochtan secghict niet, bedi</l>
<l>(dat mach elc weten die vroet zi),</l>
<l><milestone unit="fol" n="40b"/> dat smenschen woorden comen meest</l>
<l>uter nature van den gheest;</l>
<l n="980">dat mach men merken als in die[n]:</l>
<l>al hoort men twoort, men macht niet zien;</l>
<l>want als den lechame gheest ghebreect,</l>
<l>ic wane hi danne niet vele spreect.</l>
</lg>
<lg><l>Noch vuulre es dijn conduut beneden.</l>
<l n="985">Waer omme ontkenstu di van seden,</l>
<l>oftu dus sijs broossche figure,</l>
<l>ghemaect van smetteliker nature,</l>
<l>daer dijn lechame el niet es</l>
<l>dan vulichede, onzuver mes?</l>
<l n="990">Oftu dese smitten in di weets,</l>
<l>hoe comt het dattu di vergheets,</l>
<l>dattu wils zijn aldus fier,</l>
<l><pb n="41"/>ende om der weerelt goet so ghier,</l>
<l>dattu so cort hier up suls gheven,</l>
<l n="995">als di de doot sal nemen tleven?</l>
</lg>
<lg><l><hi rend="italic">Nota</hi>. FORMA, GENUS, MORES,</l>
<l>SAPIENCIA, RES ET HONORES,</l>
<l>MORTE RUUNT SUBITA,</l>
<l>SOLA MANENT MERITA.</l>
</lg>
<lg><l>Die doot die nopet onder voet</l>
<l>gheslachte, lechame, eere ende goet,</l>
<l>so dat mer niet af hoort een twint;</l>
<l n="1005">dus es hier tleven maer een wint:</l>
<l>weerelt vroescap, ende weerelt lof</l>
<l>wart al te metten oft ware stof;</l>
<l>maer wie dat hier wel heeft ghedaen,</l>
<l>sijn loon sal sonder ende staen.</l>
<l n="1010">Dat secghen deze versekine</l>
<l>die men hier las in latine.</l>
<l><milestone unit="fol" n="41a"/> Bedi willic dattu dit weets,</l>
<l>met sulker maten alstu hier meets,</l>
<l>so sal men di wedermeten.</l>
<l n="1015">Naer dine doot saltuut wel weten;</l>
<l>want hets Gods mate ende sine wet:</l>
<l>so waer toe dat hem een hier zet.</l>
<l>dat hem al tselves sal ghescien</l>
<l><pb n="42"/>als hi hem deelen sal in drien:</l>
<l n="1020">zijn vleesch den wormen ende zijn bloet,</l>
<l>ende zinen aeldinghers zijn werde goet,</l>
<l>ende zine siele viant of vrient,</l>
<l>wien dat zoe hier heeft meest ghedient.</l>
<l>Daer sal soe vinden, no min no mee,</l>
<l n="1025">al hare verdiente, eist wel, eist wee;</l>
<l>want God loont elken zine daet,</l>
<l>welc hi doet, so goet so quaet.</l>
<l>Die hier wel doet ende Gode ontsiet,</l>
<l>hets recht dat hem daer goet ghesciet;</l>
<l n="1030">hets ooc ghelijc, die hier quaet doet,</l>
<l>ende hi daer in dan sterven moet,</l>
<l>dat zine siele wort ghesent</l>
<l>int helsche vier dat nemmermeer ent.</l>
</lg>
<lg><l>Vrouwe, bedi wacht u van dien,</l>
<l n="1035">ende leert u hier so wel voorzien,</l>
<l>als u toecomen sal de doot,</l>
<l>dat u dies wort gheene noot,</l>
<l>want ghi ter deughet waert gheropen,</l>
<l>als God uwe ziele wilde copen,</l>
<l n="1040">ende lossen ute der helscher gloede,</l>
<l><pb n="43"/>met zinen pretieusen bloede.</l>
<l>Die[n] coop soudi met rechte sterken,</l>
<l><milestone unit="fol" n="41b"/> vaste houden met goeden ghewerke[n],</l>
<l>so soudi ten hoghen trone</l>
<l n="1045">metten salighen spannen crone.</l>
<l>Maer wildi quaethede [h]antieren,</l>
<l>ziele ende lijf sal danne faelgieren,</l>
<l>dat u anegaet. Ja, eist niet recht?</l>
<l>die vele teghen zinen meester vecht,</l>
<l n="1050">al gaet hi danne van campe tonder,</l>
<l>dat ne dar niement dinken wonder.</l>
<l>Hebdi ghenoechte in uwe sonden,</l>
<l>ende ghi int ende daer in wort vonden,</l>
<l>uwe ziele sal verloren bliven;</l>
<l n="1055">quaetheide mach daer niet becliven,</l>
<l>soe moet ghehoont int ende wesen.</l>
<l>Ghi moghet de gloze hier horen lesen:</l>
</lg>
<lg><l><hi rend="italic">Glossa</hi>. Die quaet doet</l>
<l>ende in den moet</l>
<l n="1060">heeft wille also,</l>
<l>mochte hire in bliven</l>
<l>sonder ontliven,</l>
<l>dies ware hi vro:</l>
<l>up zulke sake</l>
<l>es wederwrake</l>
<l>also ghecuert:</l>
<l><pb n="44"/>hi wort ghesent</l>
<l>in den torment</l>
<l>dat nemmermeer scuert.</l>
</lg>
<lg><head type="strophe">1070 Na desen sprac Ghedinkenesse, / in glozen was dus hare lesse:</head>
<l><hi rend="italic">Glossa</hi>. Es int onzienste,</l>
<l>die goede dienste</l>
<l>es ontgaen</l>
<l n="1075">daer hi in</l>
<l>eere ende ghewin</l>
<l>wel mochte ontfaen?</l>
<l>bedi eist goet,</l>
<l>die also doet</l>
<l n="1080">zine onvrome,</l>
<l>dat hi so vroede,</l>
<l>dat hi met spoede</l>
<l>weder come.</l>
</lg>
<lg><l>Vrouwe, die Sin die zeide u wel</l>
<l n="1085"><milestone unit="fol" n="42a"/> een goet motet ende een bispel</l>
<l>dat ghi ter doghet waert gheropen,</l>
<l>als God uwe ziele wilde copen,</l>
<l>ende lossen ute den helschen gloede</l>
<l>met zinen pretieusen bloede.</l>
<l n="1090">Die, wel vermaent, ter deughet staet,</l>
<l><pb n="45"/>ende bi Folien ute gaet,</l>
<l>hi verliest al goeden loon,</l>
<l>zijn gheluc sal worden hoon;</l>
<l>want soe es standaert ende vane</l>
<l n="1095">van alre sondeliker ghedane.</l>
<l>.III. officien hevet Folie,</l>
<l>dat es bedriegh, hoon ende spie;</l>
<l>want soe den mensche al toos bedrieght</l>
<l>als zoe hem voestert ende wieght.</l>
<l n="1100">Ooc es zoe der weerelt hoon,</l>
<l>want pine, vernoy, scade, es haer loon.</l>
<l>Sviants spie es soe ooc mede,</l>
<l>want soe altoos van goeder zede</l>
<l>den mensche ontkeert an hare macht.</l>
<l n="1105">Bedi eist goet dat hem elc wacht,</l>
<l>dat hi niet ga an haren dans,</l>
<l>wille hi van sonden bliven gans;</l>
<l>die vele volghet haren rade,</l>
<l>zoe maectene bloot als eene made.</l>
</lg>
<lg><l n="1110"><hi rend="italic">Glossa</hi>. Die lettel hevet,</l>
<l>ende tselve ghevet,</l>
<l>der Folien,</l>
<l>waerhede, het lict,</l>
<l>ende dat het dict</l>
<l n="1115"><pb n="46"/> als melc in zien.</l>
<l>Dies soude elc poghen,</l>
<l>wilde hijt doen hoghen,</l>
<l>dat hijt daer lade,</l>
<l>daert menichfoude</l>
<l n="1120"><milestone unit="fol" n="42b"/> dob[b]leren soude</l>
<l>bi vroeden rade.</l>
</lg>
<lg><l>Dobblen, vechten, tuschen, buzen</l>
<l>doet lant vercopen ende onthuze[n];</l>
<l>groot baraet met wiven driven</l>
<l n="1125">laet zelden yement wel becliven;</l>
<l>vele zweeren en[de] lieghen</l>
<l>doet den gonen meest bedrieghen,</l>
<l>die sulke zeden wille [h]antieren;</l>
<l>dit zijn der Folie[n] manieren.</l>
<l n="1130">Hoverde, Ghierichede ende Nijt</l>
<l>regneert met hare talre tijt;</l>
<l>luxurie, gramscap, gulsichede,</l>
<l>dat zijn costumen van harer zede:</l>
<l><pb n="47"/>van dezer leere hout soe scole;</l>
<l n="1135">bedi so worder vele in dole</l>
<l>die van haren aerten lesen,</l>
<l>so dat zijs zome niet ghenesen.</l>
<l>Want ziele, lijf, eere ende ghewin</l>
<l>so verliesen sire dickent in,</l>
<l n="1140">die ha[er]re zeden te vele plien.</l>
<l>Vrouwe, bedi wacht u van dien.</l>
<l>Hebdi ghevolghet met Folien,</l>
<l>comt weder, of ghi wilt bedien,</l>
<l>de wile dat ghi hebt den tijt,</l>
<l n="1145">eer ghi versmoort int helsche bijt;</l>
<l>want soe es tlijm van vele sonden</l>
<l>die menighe ziele zware wonden,</l>
<l>wan[n]eer dat soe mach bezwimen</l>
<l>de[n] mensche ende zinen gheest belimen,</l>
<l n="1150">so es de ziele in aventuren</l>
<l><milestone unit="fol" n="43a"/> dat soe den viant mach ghebeuren,</l>
<l>ghelike den voghel die[n] een man</l>
<l>wel metten lime vanghen can.</l>
<l>Die in aventuren gaet</l>
<l n="1155">met zonden lime, dat ziele verslaet,</l>
<l>heefti vroescap van naturen</l>
<l><pb n="48"/>hi sal hem te tijt doen puren.</l>
</lg>
<lg><l><hi rend="italic">Glossa</hi>. Die met hooftzonden</l>
<l>hevet ghebonden</l>
<l n="1160">de ziele sine,</l>
<l>ende daer in stervet,</l>
<l>soe bedervet</l>
<l>in helscher pine.</l>
<l>Dies es hi vroet</l>
<l n="1165">die hier wel doet,</l>
<l>ende hem te tijt</l>
<l>so wel bedinct</l>
<l>dat hi niet zinct</l>
<l>int helsche bijt.</l>
</lg>
<lg><l n="1170">Vrouwe, verstaet wel deze lesse;</l>
<l>om dat ic heete Ghedinkenesse,</l>
<l>houdic die rierewaerde bachten,</l>
<l>dat ic den mensche sal bewachten,</l>
<l>dat hi niet gaet buten minen palen,</l>
<l n="1175">dat hem de duvel mochte halen.</l>
<l>Want die na mi vergheten bliven,</l>
<l>hi salse alle over zijn bescriven.</l>
<l>Dat spellet so, diet wel verstaet:</l>
<l>die sonde hier doet ende quaet,</l>
<l n="1180">ende hem te tijt niet wille bedinken,</l>
<l><pb n="49"/>dat hi sal in de helle sinken;</l>
<l>hi wort vergheten buten palen,</l>
<l>die duvel sal de ziele betale[n].</l>
<l>Bedi eist eene vroescap fine</l>
<l n="1185">wel bedocht altoos te sine</l>
<l>om twee dinghen die zijn in scille,</l>
<l><milestone unit="fol" n="43b"/> dats weerelt wesen, ende Gods wille.</l>
<l>Die hem aent beste hout ghestade</l>
<l>hi volghet zeker vroeden rade;</l>
<l n="1190">want Gods wille es trouwe fine</l>
<l>die sonder ende staet te zine</l>
<l>met groter bliscap ende met pace,</l>
<l>met glorien, minnen ende solace;</l>
<l>maer weerelt wesen es anders niet</l>
<l n="1195">dan al bedriegh, diet wel besiet,</l>
<l>ende onghestade ende ongheware,</l>
<l>ende altoos met pinen zware;</l>
<l>want niement levet so sonder pine</l>
<l>hem ne ghebreect int harte zine.</l>
<l n="1200">Dus eist al droom, keitivichede</l>
<l>der weerelt staet ende tleven mede.</l>
<l>Die zine ziele om weerelt sake</l>
<l>verloren heeft in helscher wrake,</l>
<l>hem mach rouwen al te voren</l>
<l n="1205">dat hi van moedere wort gheboren;</l>
<l>dies es hi dulre dan een zot,</l>
<l><pb n="50"/>die Gode laet om weerelt spot,</l>
<l>dat hier so cort neemt ende zware,</l>
<l>als men siet alle daghe clare;</l>
<l n="1210">want die Hem niet te vriende hevet,</l>
<l>het es verloren al dat sijns levet.</l>
<l>Bedi eist vroescap dat een late</l>
<l>daer hem of comen mach ombate.</l>
</lg>
<lg><l><hi rend="italic">Glossa</hi>. Die hier so micken</l>
<l n="1215">up weerelt sticken</l>
<l>dat zi verliesen</l>
<l>hemelrike,</l>
<l>zekerlike</l>
<l><milestone unit="fol" n="44a"/> zi dinken mi riesen;</l>
<l n="1220">want weerelt loon</l>
<l>dat wort al hoon</l>
<l>int henesceeden</l>
<l>doet een niet wel,</l>
<l>de duvel fel</l>
<l n="1225">sal hem gheleeden.</l>
</lg>
<lg><l>Vrouwe, ic seght u wel int ware,</l>
<l>want die Scrifture proevet clare,</l>
<l>dat weerelt vroescap es bekent</l>
<l>voor Gode sot ende blent,</l>
<l n="1230">bi dat soe met zonden smitte</l>
<l>haer mesleet ten helschen pitte,</l>
<l><pb n="51"/>daer soe in versmoort moet bliven,</l>
<l>ende emmer sterven sonder ontliven;</l>
<l>want an de ziele es gheen ende</l>
<l n="1235">in bliscepen no in ollende.</l>
<l>Bedi es zoe sot ende blent</l>
<l>dat soe haer brinct in den torment</l>
<l>daer soe weelde hebben mochte,</l>
<l>up dat soe vroedelike hier wrochte.</l>
<l n="1240">Vroescap es een guet juweel</l>
<l>daer soe met trouwen blijft gheheel;</l>
<l>want soe den mensche bringhet teeren,</l>
<l>ende zine ziele ter glorien Ons Heeren;</l>
<l>maer vroescap die met Vaellewe[n] ridet,</l>
<l n="1245">daer malicie in verblidet,</l>
<l>dat es een sadel van barrate,</l>
<l>die altoos draeght helsche mate</l>
<l>in ghiericheden, in quaden dinghen,</l>
<l>die [de] ziele meest ter hellen bringhen.</l>
<l n="1250">Die up haren zadel sit,</l>
<l>soe sal hem voeren in den pit</l>
<l><milestone unit="fol" n="44b"/> daer ghewring in es van handen</l>
<l>ende groot gheween ende crijsch van tanden;</l>
<l>daer sal hi met tormente zweeten,</l>
<l n="1255"><pb n="52"/> wille te tijt hier niet af beeten.</l>
<l>Bedi so doet hem goet voorsien</l>
<l>hoe men den pitte sal ontvlien.</l>
</lg>
<lg><l><hi rend="italic">Glossa</hi>. Die spreken hoort</l>
<l>so menich woort</l>
<l n="1260">van helscher pine,</l>
<l>ende hi hem niet</l>
<l>so vele ontsiet</l>
<l>daer in te zine,</l>
<l>hine wercter na,</l>
<l n="1265">als ic versta,</l>
<l>hijs zot keitijf</l>
<l>dat hi verkiest</l>
<l>daer hi verliest</l>
<l>ziele ende lijf.</l>
<l n="1270">Dies es hi vroet</l>
<l>die so voorsiet</l>
<l>te tijt eer hem</l>
<l>te zwaer messciet.</l>
</lg>
<lg><l>Tbeghin van alre vroescap goet,</l>
<l n="1275">dats Gode tontsiene in sinen moet;</l>
<l>bedi so een meer Gode ontsiet,</l>
<l>so hi noder zouden pliet.</l>
<l>So die speghel meer es clare,</l>
<l>sore een bet wort gheware</l>
<l n="1280"><pb n="53"/> wat hem zelven mach messitten</l>
<l>eist van plecken of van smitten.</l>
<l>Deze exemple ghevet tbediet:</l>
<l>so God den mensche meer voorsiet</l>
<l>te ghevene vroescap ende sin,</l>
<l n="1285">so hi meer es ghelast daer in</l>
<l>te kennene ende te minnene Gode,</l>
<l>ende wel te houdene sine ghebode.</l>
<l>Doet hijs niet, het wort hem quaet</l>
<l>meer dan dies hem niet verstaet;</l>
<l n="1290"><milestone unit="fol" n="45a"/> want na der vroescap die een hevet</l>
<l>so eist dat God hem vonnesse ghevet.</l>
<l>Bedi mach niement hier zijn vroet,</l>
<l>dan die den wille Gods hier doet;</l>
<l>want die wel doet, ende Gode ontsiet,</l>
<l n="1295">God laet hem ghebreken niet:</l>
</lg>
<lg><head type="strophe">Nota. TIMENTIBUS DEUM NICHIL DEEST.</head>
<l>Die Gode ontsiet</l>
<l>ende deughden pliet,</l>
<l>zekerlike</l>
<l n="1300">God sal hem gheven</l>
<l>dat langhe leven</l>
<l>in sijn rike.</l>
<l>Die Hem wel wijct,</l>
<l>ende niet bezwijct</l>
<l n="1305">God es hem vrient;</l>
<l><pb n="54"/>want sine wet</l>
<l>die ghelt hem bet</l>
<l>dan hi verdient.</l>
</lg>
<lg><l>Vrouwe, hier zijn noch in latine</l>
<l n="1310">bescreven .iiij. versekine,</l>
<l>die elken gheven goet bediet</l>
<l>bi also dat hire wel in ziet:</l>
</lg>
<lg><l><hi rend="italic">Nota</hi>. VIR VIDEAS QUID TU JUBEAS</l>
<l>DUM MAGNUS HABERIS,</l>
<l n="1315">ET CAVEAS NE FORTE RUAS</l>
<l>DUM STARE VIDERIS.</l>
<l>INSPICIAS, NE DESPICIAS</l>
<l>QUEM LAEDERE QUAERIS;</l>
<l>DAT VARIAS FORTUNA VICES,</l>
<l n="1320">NON ERGO MINERIS.</l>
</lg>
<lg><l>Bezie wattu ghebiets, Man,</l>
<l>als du groot in regnacien zijs;</l>
<l>want dAventure, die spelen can,</l>
<l>zoe worpt wel een aes voor een sijs.</l>
<l n="1325">Al waent een wel ende zeker staen,</l>
<l><pb n="55"/>het verkeert [soms] bin corter ure;</l>
<l>Fortuna doet hem vallen saen</l>
<l><milestone unit="fol" n="45b"/> ende gheeft hem over tsoete tsure.</l>
<l>Zoe ghevet beede, lief ende leet,</l>
<l n="1330">hets haer costume, want soes pliet;</l>
<l>al onversien, eert een wel weet,</l>
<l>so es hem somwile zwaer messciet.</l>
<l>Want hare bedriegh dat es so fel</l>
<l>ende onghestadich van manieren,</l>
<l n="1335">als een waent varen ten besten wel</l>
<l>so siet men dickent meest faelgieren.</l>
<l>Bedi es wanen gheen seker sake,</l>
<l>want hets: "ic misse of ic gherake."</l>
</lg>
<lg><l><hi rend="italic">Glossa</hi>. Die zine dinghen</l>
<l n="1340">up twijfelinghen</l>
<l>wille seker ghissen,</l>
<l>al waent hi staen</l>
<l>of vordewaert gaen,</l>
<l>hi mach wel missen.</l>
<l n="1345">Al es een heere</l>
<l>met groter eere</l>
<l>up twiel ghecleven</l>
<l>alst omme draeyt</l>
<l><pb n="56"/>ende hi of waeyt</l>
<l n="1350">dan moet hi sneven.</l>
</lg>
<lg><l>Bezie wattu ghebiets, Man,</l>
<l>ende ne wilt ooc niet blame[e]ren</l>
<l>dien du hebbes leede dan,</l>
<l>want daventure mochte so keeren,</l>
<l n="1355">waert dattu hem haddes leet,</l>
<l>hi mochte di lichte weder deeren,</l>
<l>ende soud di wriven in dijn cleet.</l>
<l>Wie vele dreeghet ende lettel slaet,</l>
<l>men siet, die zulker zeden pliet,</l>
<l n="1360">dat scande hem zijn eere of dwaet,</l>
<l>ende dat men hem te min ontsiet.</l>
<l>Bedi eist beter stille ghezweghen</l>
<l>dan dreegherien groot ghedaen,</l>
<l>want het ghevalt wel, die des pleghen,</l>
<l n="1365"><milestone unit="fol" n="46a"/> dat zi daer voren smerte ontfaen;</l>
<l>want die ghesleghen wesen waent</l>
<l>door evelmoet of duer mesdaet,</l>
<l>ic wane hem vreese wel vermaent</l>
<l>dat hi zomwile voren slaet.</l>
<l n="1370">Bedi eist eene vroede zede</l>
<l>horen, zien ende zwighen mede.</l>
</lg>
<lg><l><pb n="57"/><hi rend="italic">Nota</hi>. AUDI, VIDE, TACE,</l>
<l>SI TU VIS VIVERE PACE.</l>
</lg>
<lg><l>Hooren, peinsen,</l>
<l>zwighen, veinsen</l>
<l n="1375">ende wel voorsien,</l>
<l>dat zijn seden</l>
<l>van wijsheden,</l>
<l>dies willen plien.</l>
</lg>
<lg><l><hi rend="italic">Glossa</hi>. Al wilde een micken</l>
<l n="1380">te doene sticken,</l>
<l>die bliven achter,</l>
<l>wetent gheene</l>
<l>dan hi alleene.</l>
<l>so nest gheen lachter.</l>
<l n="1385">Maer die den speghel hevet claer,</l>
<l>hi mach hem bezien te bet</l>
<l>of hem wel zit huut ende haer,</l>
<l>ende of hi ooc yet es besmet;</l>
<l>maer heefti smette, ende hise of dwaet,</l>
<l n="1390">so es het vrome dat hi hevet</l>
<l>den speghel, daer hi bi verstaet</l>
<l>in wat state dat hi levet.</l>
<l>Dit notabel gheeft tbediet:</l>
<l><pb n="58"/>so wie die vroescap hevet in,</l>
<l n="1395">eist zo dat hijt wel besiet</l>
<l>zijns levens staet ende sijn beghin,</l>
<l>ende hi hem so ter deughet set</l>
<l>in al dat Gode toebestaet,</l>
<l>dat zine siele blijft onbesmet</l>
<l n="1400">van alre hooftzondeliker daet,</l>
<l>so es het vrome dat hi levet;</l>
<l>want hi hem speghelt als de vroede,</l>
<l><milestone unit="fol" n="46b"/> daer hi Gode tgoet up ghevet</l>
<l>dat Hi cochte met zinen bloede.</l>
<l n="1405">Die wel den coop hout die[n] God cochte,</l>
<l>hi es ooc vroet in sijn ghedochte.</l>
</lg>
<lg><l><hi rend="italic">Glossa</hi>. Die wel wacht tgoet</l>
<l>daer God sijn bloet</l>
<l>om gheven wilde,</l>
<l n="1410">hi speelt ziene</l>
<l>om wel tontvliene</l>
<l>der hellen ghilde;</l>
<l>want hemels wensche</l>
<l>sal elc mensche</l>
<l n="1415">hebben ghenoech,</l>
<l>die dient met trouwen</l>
<l><pb n="59"/>Gode, ende der Vrouwen</l>
<l>diene ghedroech.</l>
</lg>
<lg><l>Maer die so ghier hier es gheboren</l>
<l n="1420">Om weerelt eere om weerelt goet,</l>
<l>dat hi bi cave verliest zijn coren,</l>
<l>hi es wel dul, al heet hi vroet;</l>
<l>want weerelt ghewin staet onlanghe</l>
<l>met elkerlike[n] dies hier pliet:</l>
<l n="1425">die doot soe vellet bi bedwanghe;</l>
<l>hoe groot hi es, soe ne spaert niet.</l>
<l>Blijft zine ziele dan verloren</l>
<l>om tghewin dat hi hier dede,</l>
<l>so gheeft hi wel om caf zijn coren,</l>
<l n="1430">ende weelde groot om zeerichede.</l>
<l>Die om lijfneere gheeft zine erve,</l>
<l>hets recht dat hi der vrome derve.</l>
</lg>
<lg><l><hi rend="italic">Glossa</hi>. Die coren om caf</l>
<l>ende mout om draf</l>
<l n="1435">hier wille gheven,</l>
<l>ende gout om loot</l>
<l>ende lijf om doot,</l>
<l>hi dinct mi reven.</l>
<l>Wel sijn zi datte</l>
<l n="1440">die hier van scatte</l>
<l><pb n="60"/>hare[n] God maken;</l>
<l>alsulke ghiere</l>
<l>in helschen viere</l>
<l>sullen zi doot blaken.</l>
</lg>
<lg><l n="1445">God hevet Ghierichede onwe[e]rt</l>
<l>om dat hoe meer dan recht begheert;</l>
<l><milestone unit="fol" n="47a"/> want soe es guls ende grondeloos</l>
<l>die niet versaden can altoos,</l>
<l>dat toocht wel harer naturen aert:</l>
<l n="1450">so soe meer heeft, so[e] meer begaert;</l>
<l>soe tiert den gonen die twater laet,</l>
<l>so hi meer drinct, so min versaet.</l>
<l>Die wel hare aerten claer can spellen,</l>
<l>hi vindse poorte van der hellen</l>
<l n="1455">die al verzwelghet dat haer toecomt.</l>
<l>Bi ghiericheden was meest verdomt</l>
<l>Lucifer ende zine ghesellen.</l>
<l>Al tselves mochte Adaem wel tellen,</l>
<l>tote dat gheboren was de gone</l>
<l n="1460"><pb n="61"/> die hem verloste, Marien zone.</l>
</lg>
<lg><l>Ooc es zoe endsel ende beghin</l>
<l>daer alle valscheit meentet in;</l>
<l>om dat soe tgoet begheert alleene,</l>
<l>so hout soe trouwe niement gheene.</l>
<l n="1465">Discordia es zoe van stade</l>
<l>ende wortel fel van onghenade;</l>
<l>want soet al om der weerelt goet</l>
<l>vechten en[de] striden doet.</l>
<l>Bloedighe tanden ende grippelhande</l>
<l n="1470">dat dinct haer eere, al es het scande,</l>
<l>want rapen, roven ende tasse[e]ren</l>
<l>daer mede can soe haer gheneeren.</l>
<l>Hare gole die es so wide ontdaen,</l>
<l>al dat soe ziet dat wille soe vaen;</l>
<l n="1475">van weerelt scatte, van weerelt goede</l>
<l>daer of mach soe niet worden moede.</l>
<l>al ware de weerelt haer alleene,</l>
<l>het soude haer dinken zijn te cleene.</l>
<l>dat doet al hare begheerte ghiere,</l>
<l n="1480"><milestone unit="fol" n="47b"/> die vlamme es van den helschen viere,</l>
<l>die smenschen herte so doet bloeyen</l>
<l>ende om der weerelt goet so gloeyen,</l>
<l>dat zoe verbarrent trouwe ende minne,</l>
<l><pb n="62"/>recht ende redene in sinen zinne,</l>
<l n="1485">om dat hi gheen van desen vieren</l>
<l>bekennen wille no wel antieren;</l>
<l>maer valscheit, bedriegh, honinghe, baraet,</l>
<l>dats daer hi up rijt ende gaet,</l>
<l>dat es een sadel van bedrieghe;</l>
<l n="1490">want thelsche vier wort sine wieghe,</l>
<l>die daer up rijt in dit leven,</l>
<l>wille hijs niet te tijt begheven.</l>
<l>Dies es hi vroet, eist wijf of man,</l>
<l>die hier te tijt of beeten can.</l>
</lg>
<lg><l n="1495"><hi rend="italic">Glossa</hi>. Ghierichede</l>
<l>pleecht sulke zede</l>
<l>in allen zinne,</l>
<l>dat soe laet varen</l>
<l>om haer begaren</l>
<l n="1500">trouwe ende minne.</l>
<l>Al waert al goet</l>
<l>der weerelt vloet</l>
<l>(soe es so stridel!)</l>
<l>ende soe in hare</l>
<l n="1505">al liepe clare,</l>
<l><pb n="63"/>haer zwelgh bleve idel.</l>
</lg>
<lg><l>Om dat soe hier niet mach versaden,</l>
<l>so sal soe vinden gheene ghenaden;</l>
<l>thelsche vier wort haer ghelach,</l>
<l n="1510">daer torment niet versaden ne mach,</l>
<l>want sore meer in wort ghetast,</l>
<l>sore meer torments in wast.</l>
</lg>
<lg><l><hi rend="italic">Glossa</hi>. Dat es maniere</l>
<l>ghelijc den viere</l>
<l n="1515">dat berrent lichte:</l>
<l>so mer meer up doet</l>
<l>soet harder moet</l>
<l>barnen van rechte:</l>
<l>dies es hi vroet,</l>
<l n="1520">die hier so doet,</l>
<l><milestone unit="fol" n="48a"/> dat hi hem houde</l>
<l>so milde onghier,</l>
<l>dat thelsche vier</l>
<l>hem niet bescoude.</l>
</lg>
<lg><l n="1525">Vrouwe, bedi siet up mijn teeken,</l>
<l>of ghi wel wilt uwe ziele que[e]ken,</l>
<l>want ic draghe van rechter zede</l>
<l>een teeken van tween hoofdenlede:</l>
<l>teen siet weder, ende tander voort,</l>
<l n="1530">als het na rechte wel behoort.</l>
<l><pb n="64"/>Of u God zin ende vroescap ghevet,</l>
<l>ziet weder hoe ghi hebt ghelevet</l>
<l>van den beghinsele uwer tijt;</l>
<l>daer in dat ghi mesdadich zijt,</l>
<l n="1535">betert dat so met ghewelde,</l>
<l>dat u God daer of quite scelde.</l>
<l>Ooc mede suldi vorwaert zien</l>
<l>dat bi naturen sal ghescien</l>
<l>dat cort uwes levens wort een ende,</l>
<l n="1540">ghine weet welctijt no hoe ghehende.</l>
<l>Bedi voorsiet u so te tijt,</l>
<l>dewile dat ghi in live hier zijt,</l>
<l>dat ghi u so ter deughet keert</l>
<l>datter God in si gheeert.</l>
<l n="1545">Met goeden wille ende met weldaden</l>
<l>so suldi vinden Gods ghenaden;</l>
<l>want God loont elken sine daet,</l>
<l>welc hi doet, so goet so quaet.</l>
<l>Dat can wel deze glose toghen,</l>
<l n="1550">die men hier lesen sal voor oghen:</l>
</lg>
<lg><l><hi rend="italic">Glossa</hi>. God es so vrient</l>
<l>die hem wel dient,</l>
<l>dat hi hem ghevet</l>
<l>vulmaecten loon</l>
<l n="1555">in zinen troon</l>
<l>daer hi bi levet;</l>
<l>want het es zede</l>
<l>der godlichede</l>
<l><milestone unit="fol" n="48b"/> dat soe ghelt beede</l>
<l n="1560"><pb n="65"/> so wat een doet,</l>
<l>eist quaet, eist goet,</l>
<l>in lieve, in leede.</l>
</lg>
<lg><l>Vrouwe, bedi doet minen raet,</l>
<l>ziet wel up uwen cranken staet,</l>
<l n="1565">waer of ghi quaemt ende wat ghi zijt,</l>
<l>waer toe ghi sult in corter tijt.</l>
<l>Uwes levens es gheen sekerhede</l>
<l>hedent, tavent, no morghen mede;</l>
<l>die doot die heeft u zaen verbeten,</l>
<l n="1570">ter weerelt wordi saen vergheten.</l>
<l>Bedi behout dat werde goet</l>
<l>daer God om gaf Zijn zoete bloet,</l>
<l>dat es de ziele, die in u vat</l>
<l>besorghet es cout en[de] nat,</l>
<l n="1575">nat van sonden ende cout van gracien;</l>
<l>dus es zoe emmer in tribulacien.</l>
<l>Bedi laet u te tijt bedinken</l>
<l>eer ghi u scip hier laet versinken;</l>
<l>dats vroescap, ende wel ghedaen.</l>
<l n="1580">An deze gloze moghedijt verstaen:</l>
</lg>
<lg><l><hi rend="italic">Glossa</hi>. Dat es een ries</l>
<l>die sijn verlies</l>
<l>voor oghen siet,</l>
<l>mach hi dat weeren</l>
<l n="1585">eert hem sal deeren,</l>
<l><pb n="66"/>doet hijs dan niet.</l>
<l>Die hem mach witten</l>
<l>van sonden smitten</l>
<l>ende zuver dwaen,</l>
<l n="1590">ende scande in eeren</l>
<l>mach doen verkeeren,</l>
<l>dats wel ghedaen.</l>
</lg>
<lg><l>Vrouwe, bedi doet mine bede;</l>
<l>het wort u nutte ende salich mede:</l>
<l n="1595">ghi sult ontzeilen uwen mast</l>
<l>als ghi in storme wort verlast,</l>
<l>dat es, dat ghi sult uwe meeninghe[n]</l>
<l><milestone unit="fol" n="49a"/> met omoede so wel bedwinghen,</l>
<l>dat der quader Hoverden wint</l>
<l n="1600">daer in gheene stede vint.</l>
<l>Behoet di wel van dezer sake,</l>
<l>so suldi zeilen met ghemake;</l>
<l>ghi sult castien uwe jeughet</l>
<l>dat zoe haer meentet metter deughet</l>
<l n="1605">ghestadelike in alre wijs,</l>
<l>so suldi hebben lof ende prijs;</l>
<l>want scoonste cleet dat mensche andoet</l>
<l>ende tbeste mede, dats name goet.</l>
<l>Hout di wel an deze costumen vast,</l>
<l n="1610">so blijft u scip seker ghemast.</l>
</lg>
<lg><l>Met goeden seden ende scone manieren</l>
<l>suldi u leven doen vercieren,</l>
<l>dat u Folie niet ne drepe;</l>
<l><pb n="67"/>deze cablen sijn goet ten scepe.</l>
</lg>
<lg><l n="1615">Ghi sult voorpeinsen in uwen moet</l>
<l>wat u mach wesen quaet of goet,</l>
<l>ant beste suldi u vaste houden;</l>
<l>so mueghedi u wel verbouden</l>
<l>dat u scip wel sal vlieten,</l>
<l n="1620">wildi sulken anker uut scieten.</l>
</lg>
<lg><l>Es u scip ooc worden nat,</l>
<l>so suldi nemen u oosvat,</l>
<l>ent daer mede zuver laren,</l>
<l>dat es, dat ghi wel sult verclaren</l>
<l n="1625">uwe sonden, ende uwe mesdaden,</l>
<l>daer ghi mede zijt verladen,</l>
<l>met uwer tonghen al wel belyen.</l>
<l>So sal uwe ziele wel bedyen,</l>
<l>hebdi berouwenesse van dien,</l>
<l n="1630"><milestone unit="fol" n="49b"/> ende ghize voort niet meer wilt plien.</l>
</lg>
<lg><l>Groten wille vast ende goet</l>
<l>so suldi hebben in uwen moet</l>
<l>Gode te minnene ende tontsiene,</l>
<l>quaet te hatene ende deught te pliene;</l>
<l n="1635">pleghedi dies wel van manieren</l>
<l>so sal de roeder u scip wel stieren.</l>
</lg>
<lg><l>Als ghi al dit wel hebt ghedaen,</l>
<l><pb n="68"/>suldi uwe oghen laten gaen</l>
<l>up die leetsterre die u sal leeren</l>
<l n="1640">waer toe ghi best u sult bekeeren,</l>
<l>dat es, dat ghi met goeder trouwen</l>
<l>ghenaden sult soeken an deze[r] Vrouwe[n],</l>
<l>die moeder es van ontfaermichede,</l>
<l>leetsterre van der zielen mede,</l>
<l n="1645">dat zoe bi harer goeder gracie[n]</l>
<l>u scip uut alre tribulacie[n]</l>
<l>verlosse ende te lande wise,</l>
<l>so dat uwe ziele ten paradise</l>
<l>comen moete al sonder blijf,</l>
<l n="1650">als doot sal sceeden siele ende lijf.</l>
</lg>
<lg><l>Sijt wel versekert ende [weet] goet,</l>
<l>eist zo dat ghi dit [al] wel doet,</l>
<l>dat u haer gracie toe sal comen</l>
<l>ghelike dau comt in de blomen,</l>
<l n="1655">die uwe ziele van alre smitten</l>
<l>wel zuveren sal als lelie witte,</l>
<l>ende claer verlichten uwe memorie</l>
<l>met harer gracieuser ystorie,</l>
<l>dat ghi sult weten ende wel bekinnen</l>
<l n="1660"><pb n="69"/> hoe ghi Gods hulde sult ghewinnen,</l>
<l><milestone unit="fol" n="50a"/> daer ghi bi sult behouden bliven;</l>
<l>want soe es Vrouwe boven allen wiven,</l>
<l>hare gracie tiert der olie baye</l>
<l>die van naturen was so vraye,</l>
<l n="1665">dat soe smenschen lijf do[o]rgaet,</l>
<l>ende evel ende quetsinghe te slaet.</l>
<l>Also doet hare gracie fine:</l>
<l>zoe es der zielen medicine</l>
<l>die herte, zin, wille ende meeninghen</l>
<l n="1670">wel zuveren can van allen dinghen</l>
<l>die der zielen mochte[n] deeren</l>
<l>als zoe haer wille daer toe keeren.</l>
</lg>
<lg><l>Vrouwe, bedi doet als de vroede,</l>
<l>dient haer so met willen goede</l>
<l n="1675">dat soe u ghehulpich blive</l>
<l>in de uutvaert van uwen live,</l>
<l>als uwe ziele sal comen moeten</l>
<l>ten jugemente daer God sal boeten,</l>
<l>dat zoeze blide uut moete bringhen;</l>
<l n="1680">dit radic u boven allen dinghen.</l>
<l>Hier makic ende van minen sermoene.</l>
<l>Ic gheeft di up als in pardoene,</l>
<l><pb n="70"/>JAN PRAET, die dit dicht begonste,</l>
<l>dat duut vulbringhs na dijnre conste.</l>
<l n="1685">Nochtan dincstu mi in dole.</l>
<l>Ganc ter Sapientien scole</l>
<l>ende merc wel bi haren rade,</l>
<l>oftu wilt bliven sonder scade;</l>
<l>want hare lesse hebstu vergheten</l>
<l n="1690">dat sal di worden zwaer verweten,</l>
<l>du ne beters di in corten tiden;</l>
<l>maer du suls te langhe ombiden,</l>
<l><milestone unit="fol" n="50b"/> want du hebs gheenen tijt ontfaen</l>
<l>daer du iet zeker up mueghs gaen</l>
<l n="1695">teghen die doot die al verslaet</l>
<l>dat lijf heeft of lijf ontfaet.</l>
</lg>
<lg><l><hi rend="italic">Glossa</hi>. Deze .III.,</l>
<l>dat dinke mie,</l>
<l>zi gheven raet</l>
<l n="1700">in wat manieren</l>
<l>een sal [h]antieren</l>
<l>zijns levens staet;</l>
<l>wille hi becliven,</l>
<l>behouden bliven,</l>
<l n="1705">so moet hi plien</l>
<l>alsulke dinghen</l>
<l>als zi voort bringhen,</l>
<l><pb n="71"/>ende hem voorsien.</l>
</lg>
<lg><l>Na dien dat up mi es</l>
<l n="1710">so willics mi voort bewinden</l>
<l>bi dese[n] .III. mach hem elc domen,</l>
<l>ende ooc wel de redene vinden</l>
<l>hoe dat hi leeden sal sijn leven</l>
<l>in joncheden ende in sijn ouden.</l>
<l n="1715">God heeft dies den mensche ghegheven</l>
<l>dat hire hem bi behouden soude.</l>
<l>Ghedinkenesse doet mi verwijt</l>
<l>dat ic vele bem in dole,</l>
<l>ende hebbe ghesijn eenen langhen tijt;</l>
<l n="1720">dies soudic gherne gaen ter scole</l>
<l>tote Sapientien der vrouwen,</l>
<l>dat soe mi leerde een ghetide,</l>
<l>dat mine ziele mochte scouwen</l>
<l>Gode, ende met hem wesen blide.</l>
</lg>
<lg><l n="1725">O Sapientia, Vrouwe fine,</l>
<l>om dat ghi spelt de dromen mine,</l>
<l>so soudic u gherne vraghen</l>
<l>(want elc seght hier de tale sine</l>
<l>van dezen .III., dats wel aenscine),</l>
<l n="1730"><milestone unit="fol" n="51a"/> hare redene dinct mi wel eens draghen;</l>
<l>maer es waer dat zi vertrecken,</l>
<l>so mach ic bi mi zelven mecken</l>
<l>dat ic leve in sonden zware;</l>
<l><pb n="72"/>want ic mi niet can ghedecken</l>
<l n="1735">van sonden smetten no van plecken,</l>
<l>men worter vele an mi gheware.</l>
<l>Omoedichede es mi ontfloen;</l>
<l>Hoverde hout mi in haer bandoen,</l>
<l>dat mach men zien an minen staet,</l>
<l n="1740">Verwaenlichede, diere mi toe spoen,</l>
<l>[ende die mi leerde al haer ghedoen],</l>
<l>die doet mi toghen fier ghelaet;</l>
<l>Ooc heeft mi Ghierichede bezeten,</l>
<l>die trouwe ende minne heeft verbeten,</l>
<l n="1745">dat zoe in mi es cleen aenscine;</l>
<l>bedriegh, oketten leert soe mi weten,</l>
<l>hoe ic met faulten sal ontmeten</l>
<l>tgoet dat soude eens anders zijn.</l>
<l>Soe raet mi dat ic niet ne spare,</l>
<l n="1750">weder het recht of onrecht ware,</l>
<l>als ic mach hebben goet of scat;</l>
<l>mi spant so ghier nature van hare,</l>
<l>so ic meer hebbe, so meer beghare,</l>
<l>van der weerelt goede wordic niet sat.</l>
<l n="1755">Ic ben ooc sulc, in wille niet miden</l>
<l><pb n="73"/>te deerne gherne tallen tiden</l>
<l>den gonen die[n] ic hebbe leet;</l>
<l>als hi wel vaert ic beens onblide.</l>
<l>Ic waent bi rade comt van Nide</l>
<l n="1760">die talre felheden es ghereet.</l>
<l>Sal ic ooc yemant in hulpen staen,</l>
<l><milestone unit="fol" n="51b"/> daer moet miede voren gaen,</l>
<l>of zine besoenge sal niet clicken;</l>
<l>al hatti voormaels wel ghedaen,</l>
<l n="1765">het ware van mi vergheten saen,</l>
<l>om dat het zijn al nieuwe sticken.</l>
<l>Vrecheit es wel mine vriendinne;</l>
<l>zoe raet mi dat ic niet beghinne</l>
<l>yemende te ghevene van den minen</l>
<l n="1770">door beden wille no door minne,</l>
<l>en come so dat icker aen winne:</l>
<l>so sal mijn goet niet moghen dwinen.</l>
<l>Aerme, scamele, weeke lieden,</l>
<l>die ne willic eere doen no bieden,</l>
<l n="1775">want si hen niet ghehelpen moghen;</l>
<l>maer wie dat mi wel can bedieden</l>
<l>hoe ic mach winnen grote mieden,</l>
<l>hem willic werdichede toghen.</l>
<l><pb n="74"/>In cabarette ende in taverne</l>
<l n="1780">so ben ic milde[r] te verterne</l>
<l>eens anders gheldekijn dan tmijn.</l>
<l>Up scone vrouwen sie ic gherne;</l>
<l>dies ne staet mi niet tomberne,</l>
<l>sal ic wel te ghemake sijn.</l>
<l n="1785">Als ic bi hen ben gheseten,</l>
<l>hemelrike hebbic vergheten;</l>
<l>so doe ic ooc der hellen wrake.</l>
<l>Gherne drinke ic wel ende ete</l>
<l>ghesoden, ghebraden, van den spete,</l>
<l n="1790">daer ic mi mede doe te ghemake.</l>
<l>In goeden wine, in vetten capoene,</l>
<l><milestone unit="fol" n="52a"/> in dieren cleedren van saysoene,</l>
<l>daer in hebbic groot delijt;</l>
<l>in penitencien groot te doene</l>
<l n="1795">of vele te hoorne Gods sermoene,</l>
<l>dat verleet mi talre tijt.</l>
<l>Sal ic aldus ten hemele comen,</l>
<l>so mach ict mi bet beromen,</l>
<l>dat ics hebbe beteren coop</l>
<l n="1800">dan de Sinten hadden some[n],</l>
<l>die met penitencien waren ghenomen,</l>
<l>so dat hen tbloet ten voeten droop.</l>
</lg>
<lg><l>Jan, du spreects al [t]ontbonden,</l>
<l><pb n="75"/>als oftu waers in frenezien,</l>
<l n="1805">verfierstu di in dine[n] zonden</l>
<l>dat es wert van duvelien.</l>
<l>So de duvel meer quaets doet,</l>
<l>so hijs meerre wille hevet;</l>
<l>want tallen quade staet hem sijn moet:</l>
<l n="1810">ic wane hi di den raet al ghevet.</l>
<l>Want tminste point van alle[n] desen,</l>
<l>up dattu di niet wils bekeeren,</l>
<l>dat soude di doen verloren wesen,</l>
<l>als ons deuwangelisten leeren.</l>
<l n="1815">Want Hoverde ende hare partie</l>
<l>heeft God al in sinen ban,</l>
<l>dats Nijt, Ghierichede, Luxurie,</l>
<l>Vrechede, Ontrouwe ende haer ghespan.</l>
<l>So wie die jeghen Hem wille sporen</l>
<l n="1820">met dat dezen toebestaet,</l>
<l><milestone unit="fol" n="52b"/> ziele ende lijf blijft al verloren,</l>
<l>up dat zi sterven in die daet.</l>
<l>Bedi so leere omoedich zijn,</l>
<l>oftu met Gode wel wilt leven,</l>
<l n="1825">drinc niet der Hoverden venijn</l>
<l>die dine ziele mach vergheven;</l>
<l>want soe met Gode es so leet,</l>
<l>dat hize bien uut zinen rike:</l>
<l>niement es so vroet die weet</l>
<l n="1830"><pb n="76"/> van quaetheden haer ghelike;</l>
<l>want soe es van naturen blent</l>
<l>ende van alre deughet ontweghet</l>
<l>die haer zelve niet bekent;</l>
<l>so ne doet de mensche die haers pleghet.</l>
<l n="1835">Soe es venijn boven allen dinghen;</l>
<l>dat willic proeven int ghemeene:</l>
<l>want soe haer mach met niement minghen,</l>
<l>altoos so wille soe zijn alleene.</l>
<l>Bedi als zoe den gonen ziet</l>
<l n="1840">die tselves pleghet dat soe doet,</l>
<l>soe hevets toren ende verdriet;</l>
<l>nochtan dinct het haer zelver goet,</l>
<l>om dat zoe wille sijn de meeste,</l>
<l>so haet soe haer ghelike zeere;</l>
<l n="1845">van haer zelver maect soe feeste,</l>
<l>ende niement el ne doet soe eere.</l>
<l>Bedi mach soe wel heeten blent,</l>
<l>dat soe heeft glorie in haer ghelaet,</l>
<l>ende zoe niet in haer zelve kent</l>
<l n="1850">dat haer dinct van een ander quaet.</l>
<l>Bedi so spreect haer niement goet</l>
<l><milestone unit="fol" n="53a"/> die hare ghevoere weet ende ziet;</l>
<l><pb n="77"/>onruste, scande ende evelmoet</l>
<l>so heeft zoere of, ende anders niet.</l>
</lg>
<lg><l n="1855">Hoverde es boom van zulken aerde,</l>
<l>die quade vruchten draeght altoos;</l>
<l>haer wortelen strecken duer die aerde</l>
<l>tote in de helle grondeloos;</l>
<l>dus comt soe uter hellen ghegroeyt</l>
<l n="1860">met .VI. lede[n] van quaden telghen:</l>
<l>hare vruchten diere aen staen ghebloeyt</l>
<l>die sal de helle weder zwelghen.</l>
<l>Dat es Nijt ende Ghierichede,</l>
<l>Vrecheit, Gulsichede ende Luxurie,</l>
<l n="1865">ende Gramscap fel; dat zijn .VI. lede</l>
<l>die spruten ute der Hoverdie.</l>
<l>Dus es Hoverde fondament</l>
<l>van alle de[n] .VII. hooftzonden,</l>
<l>daer zielen bi meest zijn ghescent;</l>
<l n="1870">dat willic di met ware oorconden.</l>
<l>Want als zoe vindet haer ghenoot,</l>
<l>dat soe niet bliven mach te boven,</l>
<l>soe hevets toren ende anxte groot:</l>
<l>daer macht men Nidichede loven.</l>
<l n="1875">Tander point es, dat soe begheert</l>
<l><pb n="78"/>der weerelt goet hoe dat het zij:</l>
<l>in deze dinc so openbaert</l>
<l>haer Ghierichede, dat dinke mi.</l>
<l>Tderde es een point, ic seght di hoe:</l>
<l n="1880">es zoe van weerelt scatte rike,</l>
<l>dats hare begheerte ende meer daer toe</l>
<l>om te verhoghene haer ghelike;</l>
<l>want dat bin haren claeuwen comt,</l>
<l>soe laet haer lichte niet ontgaen,</l>
<l n="1885">wie[n] dat scaet of wie[n] dat vroomt:</l>
<l>Vrecheit mach men daer verstaen.</l>
<l>tVijfste point dats Gulsichede</l>
<l>in overate, in overdranke,</l>
<l>daer soe haer doet te ghemake mede,</l>
<l n="1890">die wel vervullen hare lanke.</l>
<l>Dats haer begerte ende al haer aert:</l>
<l>den mensche hevet soe so verdullet,</l>
<l>dat hi gulsichede niet spaert,</l>
<l>eer sijn buuc al es vervullet.</l>
<l n="1895">Maer als hi sat es ende blide</l>
<l>die buuc, ende weeldich van den live,</l>
<l><pb n="79"/>dan comt nature met eenen stride</l>
<l>beede in manne ende ooc in wive,</l>
<l>diese dickent daer toe dwinghet</l>
<l n="1900">dat zi doen onzuverhede.</l>
<l>Dit let, dat hier hoverde brinct,</l>
<l>mach heeten wel luxurie mede.</l>
<l>Alst hare al niet wel wiket</l>
<l>dat soe hoort ende dat soe ziet,</l>
<l n="1905">ende yement hem vele verriket</l>
<l>soe can haer ghewachten niet,</l>
<l>soe wort tornich ende verbolghen,</l>
<l>alst haer niet al leit onder voet:</l>
<l>so vele venijns heeft zoe verzwolghen,</l>
<l n="1910">dat soe gramscap toghen moet.</l>
<l>Dus machmen .VII. zonden proven,</l>
<l>die alle uut der hoverde[n] spruten,</l>
<l>van Gode worden si verscroven,</l>
<l>die grote hoverde int herte sluten;</l>
<l n="1915"><milestone unit="fol" n="54a"/> up dat zijs niet te tijt ombeeren,</l>
<l>dewile dat zi in live hier leven,</l>
<l>so sullen zi in den vlammen ve[e]ren,</l>
<l>daer hoverde in es verdreven.</l>
</lg>
<lg><l>Jan, nu hore, ic sal di nomen</l>
<l n="1920">de vruchten, die deze telghen draghen,</l>
<l><pb n="80"/>die alle uut der hoverde comen</l>
<l>ende jammerlike [de] zielen plaghen:</l>
<l>dats alle maniere van quader sake,</l>
<l>onrecht, bedriegh, honinghe, barraet,</l>
<l n="1925">verradenesse, quade achtersprake,</l>
<l>diefte, roof, valschede, moordaet,</l>
<l>faulten, oketten ende tassement,</l>
<l>scalchede, onneere ende symonie,</l>
<l>felhede, zothede vele ombekent,</l>
<l n="1930">temptacie, quade ypocrezie,</l>
<l>scelden, vechten, zweeren, lieghen,</l>
<l>zonde, scande, onzuverhede,</l>
<l>deze vruchten zi bedrieghen</l>
<l>hem allen diere meenten mede;</l>
<l n="1935">want eere, lof ende goede name,</l>
<l>die sal hem te gliden saen</l>
<l>die hem hout an hare blame;</l>
<l>bedi ware soe goet wederstaen.</l>
<l>Want hier in mochte een verburen</l>
<l n="1940">dat hi ter weerelt worde ghescent;</l>
<l>ende elre ooc vele meer besuren</l>
<l>int helsche vier dat nemmermeer ent.</l>
<l><pb n="81"/>Want daer comt of ompais van herten,</l>
<l>scade, vernoy, rouwe ende toren,</l>
<l n="1945">die beede ziele ende lijf so smerten</l>
<l>dat zi int ende bliven verloren.</l>
<l>Want deze boom, daer ic of telle,</l>
<l>die bi Hoverden es vertrect,</l>
<l>dats Lucifer, proost van der helle,</l>
<l n="1950">die up alle quaethede mect.</l>
<l>Hi es de gone diese eerst wan;</l>
<l>bedi es zoe de dochter sine;</l>
<l>daer omme moet soe ende haer ghespan</l>
<l>altoos zijn van quader mine.</l>
<l n="1955">Soe es so putertiere fel,</l>
<l>dat zoe benijt al dat soe vindt:</l>
<l>soe maect haer groot ende niement el,</l>
<l>bedi es niement die haer mint.</l>
<l>Of zoe niet minnet haers ghelike,</l>
<l n="1960">wien soude soe moghen minnen dan,</l>
<l>no Gode mede van hemelrike?</l>
<l>Bedi so blijft zoe in den ban,</l>
<l>dat soe niet comen mach daer boven</l>
<l>daer soe ute was verdreven.</l>
<l n="1965">Bi haer is Lucifer verscroven,</l>
<l>want hem der hellen crone es ghegheven.</l>
<l><pb n="82"/>Als twee hoverde te gader zijn,</l>
<l>dan wort Nidichede ontwaken,</l>
<l>want elc maect anderen fellen grijn</l>
<l n="1970">met bedecten valschen spraken.</l>
<l>Lammes tonghe ende wulues herte</l>
<l>bliven daer ooc niet vergheten</l>
<l>die nijt zwellet hen toter sterte;</l>
<l>want elc wilde andren hebben gheten.</l>
<l n="1975">Dit mach men bi den duvel spellen,</l>
<l>die van hoverden draghet tvenijn,</l>
<l>ende emmer mallic andren quellen</l>
<l>ende altoos zonder minne zijn.</l>
<l><milestone unit="fol" n="55a"/> Cort gheseit ende al met ware:</l>
<l n="1980">in hoverde nes deughet gheene;</l>
<l>want Lucifer es openbare</l>
<l>Hoverde zelve van allen weene.</l>
<l>Dies sullent zine scalke wesen,</l>
<l>die hier hoverden te vele plien;</l>
<l n="1985">die wille, hi wachte hem van dezen!</l>
<l>salich zijn zi die dies ontvlien.</l>
<l>   <hi rend="italic">Glossa</hi>. Uut Hoverdien</l>
<l>ende ha[er]re partien</l>
<l>eist dat si comen</l>
<l n="1990">in alle de sonden</l>
<l><pb n="83"/>die zielen wonden</l>
<l>ende meest verdomen.</l>
<l>Dies wille hier God</l>
<l>doen sijn ghebot</l>
<l n="1995">int helsche wach,</l>
<l>daer nemmermeer</l>
<l>torment no zeer</l>
<l>in enden mach.</l>
</lg>
<lg><l>Jan du hoors hier menich woort</l>
<l n="2000">vermonden van Hoverden felle,</l>
<l>dat Lucifer al toebehoort,</l>
<l>die principael es van der helle;</l>
<l>bedi wacht di van haren saken</l>
<l>doestuus niet du worts ghescent,</l>
<l n="2005">bedi God sal di meenter maken</l>
<l>int helsche vier dat nemmer ent.</l>
</lg>
<lg><l>Vrouwe, ghi dient mi sonder danc,</l>
<l>ghi maect u sermoen so lanc,</l>
<l>dat het mijn weldoen al belet.</l>
<l n="2010">Maer melodie ende nieuwe sanc</l>
<l>ende goede spize ende goede dranc,</l>
<l><pb n="84"/>dat soude mi greyen vele bet;</l>
<l>want u verwijt gaet mi te na</l>
<l>bedi ghi seght, als ic versta,</l>
<l n="2015">dat God op mi sal proeven clare</l>
<l><milestone unit="fol" n="55b"/> dat ic uut zinen weghe ga,</l>
<l>ende sduvels raet so ane va</l>
<l>dat het mi comen sal te zware.</l>
<l>Van zinen rade weet ic niet:</l>
<l n="2020">God, die alle dinc voorsiet,</l>
<l>die moete mi van hem doen keeren;</l>
<l>maer an clergien hebbic bespiet</l>
<l>dat zi node gheven yet:</l>
<l>ic waent hen vrecheit doet ontbeeren.</l>
<l n="2025">Maer alle nemen zi gheerne mieden,</l>
<l>diese hen gheven of willen bieden;</l>
<l>al waert van claren woekerschatte,</l>
<l>si souden den volke wel bedieden</l>
<l>dat wel bestelt ware an henlieden</l>
<l n="2030">ende gheven hen paerdoen te quatte.</l>
<l>Ic waent hem raet de ghierichede;</l>
<l>zi drinken gherne ende eten mede</l>
<l>vette spize ende goeden wijn,</l>
<l><pb n="85"/>Gula hout [bi] hem hare stede,</l>
<l n="2035">so dat si pleghen hare sede;</l>
<l>want aermoede dinct hem al venijn.</l>
<l>Si draghen cleedren van saysoene,</l>
<l>werdich, diere, van groten doene,</l>
<l>daer Hoverde in mach reigne[e]ren.</l>
<l n="2040">Dat zi secghen in haer sermoene,</l>
<l>dat ware hem zelven zwaer te doene:</l>
<l>het mochte haren lechame deeren!</l>
<l>Wille een gracie impetre[e]ren,</l>
<l>daer hi hem waent mede gheneeren,</l>
<l n="2045">hi moet gheven ghelt of miede[n],</l>
<l>of symonie sa[e]lt hem weeren,</l>
<l><milestone unit="fol" n="56a"/> ende wel bespreken voor de heeren</l>
<l>dat sine besoenge niet sal dieden.</l>
<l>Bi groten wille van luxurien</l>
<l n="2050">houden si some vette amien</l>
<l>die zi hantieren, ende handelen mede</l>
<l>metten leden, die zi doen wien,</l>
<l>ende Gode heffen ende benedien:</l>
<l>dat dinct mi wesen grote onzede</l>
<l n="2055">hoe dat zi meughen sijn so coene,</l>
<l>na der leeringhen Gods sermoene,</l>
<l><pb n="86"/>als zi nachts lecghen in hooftzonde,</l>
<l>Gods helighe messe sdaeghs te doene,</l>
<l>ende te etene ende drinkene als lyoene</l>
<l n="2060">dat Helighe Sacrament met monde;</l>
<l>ende als zi messe hebben ghedaen,</l>
<l>dat zi dan weder keeren saen</l>
<l>om te vernieuwene hare sonden</l>
<l>an hare amien, die hem ontfaen.</l>
<l n="2065">Dan vliet hen God, dats mijn verstaen,</l>
<l>snelre dan de haze van honden.</l>
<l>Bedi het scijnt [mi] meer ontame</l>
<l>dan of men eenen coninc name</l>
<l>ende menne in eene vrye stake,</l>
<l n="2070">dat zi ontfanghen Gods lechame</l>
<l>als zi hem in hooftzonden blame</l>
<l>weten besmet van sulker sake.</l>
<l>Het schijnt zi willen Gode verslaen,</l>
<l>als zine neder roepen saen</l>
<l n="2075">te comene in hare onzuvre vate,</l>
<l>als eist dat zi te biechten gaen,</l>
<l>of zi niet voort of willen staen</l>
<l><milestone unit="fol" n="56b"/> no dor Gode hare sonden laten,</l>
<l>ende zi an tzelve weder vaen,</l>
<l n="2080">daer si te voren in hebben mesdaen.</l>
<l>Wat mach hen biechten staen in baten?</l>
<l><pb n="87"/>Al hebben zi absolutie ontfaen,</l>
<l>dat es also in mijn verstaen:</l>
<l>zi lossen den ban ende comen verwaten.</l>
<l n="2085">Alsulc een voere ghelijct den honden</l>
<l>zi spuwen, danne weder slonden,</l>
<l>dan es het vu[u]lre dan te voren.</l>
<l>Bedi sal waer voor recht oorconden</l>
<l>int jugement van haren sonden</l>
<l n="2090">dat zi daer Gode willen versmoren</l>
<l>Want God es fine zuverhede;</l>
<l>dies wijst recht ende redene mede</l>
<l>dat soe moet zijn al zuver fine,</l>
<l>daer hi sal comen, in die stede.</l>
<l n="2095">Zo wee hem dieze onzuveren dede,</l>
<l>ende Hem ontfinc daer in te zine!</l>
<l>Want hets der zielen condempnatie,</l>
<l>dat eenich mensche sonder gracie</l>
<l>Gods lechame wille ontfaen,</l>
<l n="2100">die in hooftzonden tribulacie</l>
<l>levet met langher spacie,</l>
<l><pb n="88"/>ende overhorich wille gaen.</l>
<l>Wort een bedraghen in den ent</l>
<l>dat hi keefsdom hevet bekent</l>
<l n="2105">of hoerdom of dies ghelike,</l>
<l>zi houden daer of parlament,</l>
<l>ende rapen tghelt alomtrent</l>
<l>up aerme lieden ende up rike;</l>
<l>al gheven zi tghelt, het blijft verloren,</l>
<l n="2110"><milestone unit="fol" n="57a"/> wort daer gheene absolutie gheboren.</l>
<l>Dies leeren zi hem van Vaellewen spele.</l>
<l>Al galt zoe lettel hier te voren,</l>
<l>de costume es of ghezworen,</l>
<l>zoe cost nu .III. waerf also vele.</l>
<l n="2115">Al gheven zi onnozelen lieden</l>
<l>hare absolutie door die mieden,</l>
<l>wat mach[t] der zielen te baten staen,</l>
<l>of zi hem heeten ende ghebieden</l>
<l>dat zi hare sonden moeten bedieden,</l>
<l n="2120">ende daer of claer te biechten gaen?</l>
<l>Dat zi te biechten moeten gaen</l>
<l>daer tparlament of es ghedaen,</l>
<l>dat dinct mi al sijn onrecht;</l>
<l>want heeren die ghelt daer of ontfaen,</l>
<l n="2125">zi souden voor hem te quitene staen,</l>
<l><pb n="89"/>ende draghen an hem der zonden plecht.</l>
<l>Want als die boeten sijn vergouden,</l>
<l>die nemers moghen hem niet ontscouden</l>
<l>de ghevers ne souden bliven quite</l>
<l n="2130">hier in dincsi mi trechte vouden,</l>
<l>dat zi costume daer of niet houden.</l>
<l>Bedi so schijntet Vaellewen vite</l>
<l>dat zi Gods boeten aen hem trecken,</l>
<l>ende zi nochtan niet vorder mecken</l>
<l n="2135">dan hoe zi tgoet wel moghen rapen,</l>
<l>daer zi hen waerme mede decken,</l>
<l>eten, drincken ende verlecken,</l>
<l>ende up sochte bedden slapen.</l>
<l>Dat liede zwaer bepinen met handen,</l>
<l n="2140">dat eten zi met bloedighen tanden.</l>
<l><milestone unit="fol" n="57b"/> Als nu wille Vaellewe redene sceuren,</l>
<l>es God rechtich so sal hijt anden</l>
<l>dat zi onnozele te rechte panden</l>
<l>van boeten die hen niet souden gheb[e]uren.</l>
<l n="2145">Want wat mach hem dat toebestaen,</l>
<l>dat si van boeten ghelt ontfaen,</l>
<l><pb n="90"/>die alle ter penitentien behoren?</l>
<l>Vaellewe wille de redene slaen ....</l>
<l>Ja, sullen de heeren quite gaen</l>
<l n="2150">van sonden, die zi zelve scoren,</l>
<l>ende aerme liede moghen vlaen,</l>
<l>die min dan zi hebben mesdaen,</l>
<l>daer schijnt rechtichede verzworen.</l>
<l>[...]</l>
<l n="2155">[...]</l>
<l>[...]</l>
<l>Zi zien een stro up eenen andren,</l>
<l>daer zi mede spotten ende calandren;</l>
<l>maer up hen zelven zien zi niet,</l>
<l n="2160">diere onder draven ende wandren.</l>
<l>Dus willen zi redene doen verandren,</l>
<l>als dat daer in gheen recht ghesciet.</l>
<l>Bedi si willen quite bliven,</l>
<l>al eist dat zi met mannes wiven</l>
<l n="2165">hoerdom doen of keefsdom mede;</l>
<l>dus willen zi Gode tscerne driven!</l>
<l>Wat soudicker meer of scriven?</l>
<l>ic laet al sceeden Gods rechtichede. .</l>
<l>Aldus so mennen si in Vaellewen</l>
<l n="2170">snelre dan zi vlieghen zwaellewen,</l>
<l><pb n="91"/>die hen zelven vlieghende azen;</l>
<l>zi poghen hoe zi moghen caellewen,</l>
<l>der lieder beursen, daer zi up baellewen,</l>
<l><milestone unit="fol" n="58a"/> ende met weelden groot verdwazen.</l>
<l n="2175">Zi eten ende drinken der lieder sonden,</l>
<l>daer redene ende recht in ware oorconden</l>
<l>dat al behoort te penitencien.</l>
<l>Heeren die deze loye vonden,</l>
<l>zi roofden Gode van zinen ponden</l>
<l n="2180">bi wille van ghierer consciencien.</l>
<l>Ic wane, waert also grote sonde,</l>
<l>als predicaers secghen metten monde,</l>
<l>si lieten se so up hem niet wassen;</l>
<l>maer es het waer dat zi oorconden,</l>
<l n="2185">so slachten si wel verwoeden honden,</l>
<l>die meest up hen zelven bassen.</l>
<l>Dat zi met zulker[h]ande saken</l>
<l>ter glorien Gods wanen gheraken!</l>
<l>daer God zelve sprac met monde:</l>
<l n="2190">"die mijnre bliscap sal ghenaken,</l>
<l><pb n="92"/>hi moet van den keelcte smaken,</l>
<l>daer ic of dranc door smenschen sonde."</l>
<l>Voorpeinsden zi om dat motet,</l>
<l>zi souden hen wachten vele te bet</l>
<l n="2195">dat zi niet ute den weghe ghinghen;</l>
<l>maer Ghierichede, die hen belet,</l>
<l>ende van rechte meest es ontset,</l>
<l>ne wils hen laten niet ghehinghen.</l>
<l>Vrouwe, sal ic der waerheit lien</l>
<l n="2200">om dat ic dat sie an clergien,</l>
<l>die ons leeren souden tware,</l>
<l>dat zi hen trecken in partien</l>
<l>met Ghiericheden ende Luxurien,</l>
<l>so volghic vele te bouder nare.</l>
<l n="2205">Bem ic hier in ontweghet, Vrauwe,</l>
<l><milestone unit="fol" n="58b"/> so biddic u in goeder trauwe</l>
<l>dat ghi mi so te weghe set,</l>
<l>dat ic int vonnesse nauwe</l>
<l>ute mach comen sonder rauwe</l>
<l n="2210">ende niet blive in sduvels net.</l>
</lg>
<lg><l>Jan ic diene di sonder danc,</l>
<l>dat hebstu mi verweten wel;</l>
<l>want mijn sermoen es di te lanc,</l>
<l>du horets houder ander spel.</l>
<l n="2215"><pb n="93"/> Maer tsermoen dat ic hier beghinne,</l>
<l>dat sal di noch meer verleeden;</l>
<l>om dattu zijs van harden zinne,</l>
<l>bastaert, ruut ende ombesceeden,</l>
<l>so moet ic langhe tale maken</l>
<l n="2220">eer ict di mach ghestampen in</l>
<l>dattu mine redene cans ghesmaken</l>
<l>dat doet dijn onverstandel sin.</l>
<l>Waerstu subtijl, en ware gheen noot;</l>
<l>te meerre es al de pine mijn,</l>
<l n="2225">dat ic door dine ru[u]theit groot</l>
<l>te langher moet ghemoeyet sijn.</l>
<l>Du bits mi, oftu zijs ontweecht,</l>
<l>dat ic di weder te weghe zette,</l>
<l>als de zondare vele pleecht,</l>
<l n="2230">die visschen gaet in sduvels nette.</l>
<l>God weet, du zijs ontweghet zeere,</l>
<l>verstouts du daerin dinen moet,</l>
<l>om te doene sonde meere,</l>
<l>door dat een ander sonde doet.</l>
<l n="2235">In dat so slachstu wel den blende</l>
<l>die metten blenden wille wandren</l>
<l>zi hen mesleeden so int ende</l>
<l><milestone unit="fol" n="59a"/> dat zi bederven mallic andren.</l>
<l><pb n="94"/>Want waert dattu wel cons merken</l>
<l n="2240">der deughden zede, ende hare maniere,</l>
<l>du souts bi haren ede werken,</l>
<l>om dat God haet de quade chiere.</l>
<l>Want Salomon, de wize man,</l>
<l>hi seide dat elc mensche vroet,</l>
<l n="2245">die redene kent ende merken can,</l>
<l>ter deught soude zetten zinen moet;</l>
<l>al waert dat daer of els niet quame,</l>
<l>dan deughet sco[o]nre heet dan quaet:</l>
<l>door die scoonhede van der name</l>
<l n="2250">so soude elc poghen goeder daet.</l>
<l>Maer om dattu gheene in en heves,</l>
<l>so ne machtu gheene ute gheven;</l>
<l>maer dine sonden, daer du in reves,</l>
<l>zi hebben dine weldaet verdreven.</l>
<l n="2255">Bedi so seit men een bispel</l>
<l>dat tvat gheeft ute dat in hevet;</l>
<l>dat mach men an di merken wel,</l>
<l>want di nature maniere ghevet.</l>
<l>Du cons dijn vat niet so ghesluten,</l>
<l n="2260">dat mach men zien an dijn ghelaet,</l>
<l>het ne moet weder toghen buten</l>
<l>quaden wille ende quade daet.</l>
</lg>
<lg><l>Ooc mede slachstu wel der cat,</l>
<l><pb n="95"/>die gheerne visch eet bi naturen;</l>
<l n="2265">maer soe maect node hare poten nat:</l>
<l>het schijnt dat zoet niet wille besuren.</l>
<l>Recht dies ghelike dinct mi zijn</l>
<l>twesen van di zekerlike;</l>
<l>want du wils doen den wille dijn</l>
<l n="2270"><milestone unit="fol" n="59b"/> ende niewer pinen om hemelrike.</l>
<l>Als men di sal in de erde vaten</l>
<l>waenstu met ziele daer in vlieghen.</l>
<l>of wilstu di daer up verlaten?</l>
<l>du salt di zelven meest bedrieghen.</l>
<l n="2275">Nu merc of Jhesus zelve wilde</l>
<l>hemelrike meest besuren,</l>
<l>als hi zijn bloet hier sturte milde</l>
<l>over ons allen creaturen.</l>
<l>Waenstu dan comen sonder bezuren</l>
<l n="2280">in sine glorie van daer boven?</l>
<l>dat sal di God niet ghewillecuren:</l>
<l>du moester pine eer omme proven.</l>
<l>Nu speghel di in deze lesse,</l>
<l>ende peins dat ic di secghe waer.</l>
<l n="2285">Du spreecs ooc van den vonnesse,</l>
<l>als quans du hebs groten vaer;</l>
<l><pb n="96"/>maer hadstu vreese van Gods wrake,</l>
<l>als du hier toghes in dine woort,</l>
<l>du souts niet pleghen sulker sake,</l>
<l n="2290">als dat den duvel toebehoort.</l>
<l>Maer het es naturen sede</l>
<l>dat elc ghelike soect sijn ghelike,</l>
<l>voghelen, visschen ende beesten mede,</l>
<l>ende liede ooc arme ende rike.</l>
<l n="2295">Bi dattu daer toe zijs ghewone</l>
<l>dattu gherne sonden plies,</l>
<l>so neemstu mercsels an de gone</l>
<l>die sonde doen, als duse sies.</l>
<l>Dus soecstu dijn ghelike snel,</l>
<l n="2300">meer an de quade dan an de goede,</l>
<l><milestone unit="fol" n="60a"/> daer bi mach men merken wel</l>
<l>dat di comt van quaden moede.</l>
<l>Want ware dijn moet goed van meeninghen,</l>
<l>du souts tquade laten varen;</l>
<l n="2305">nature soude di daer toe dwinghen,</l>
<l>dattu deught souts moeten baren.</l>
<l>Bedi het wijst naturen zede</l>
<l>dat zoe seker toghen moet</l>
<l>in willen ende in ghewerke mede,</l>
<l n="2310">welc het zi, so quaet so goet.</l>
<l>Zoe es die deughet baren moet,</l>
<l>als zoe comt van goeden sade,</l>
<l><pb n="97"/>ghelike dat soe quaethede doet,</l>
<l>als zoe wasset van den quade.</l>
<l n="2315">Om dattu zijs van quader mine,</l>
<l>ende ooc van quaden aerde mede,</l>
<l>so volghet de nature dine</l>
<l>in quaetheden hare zede.</l>
<l>Bedi machstu di wel ontsien,</l>
<l n="2320">wilstu di niet van sonden keeren,</l>
<l>datti quaethede sal ghescien</l>
<l>na der gherechtichede Ons Heeren.</l>
<l>Merc wel, of een dief gaet stelen,</l>
<l>ende het comt dat menne vaet,</l>
<l n="2325">sal hi niet hanghen moeten bi keelen,</l>
<l>na dien dat het verboden staet?</l>
<l>Want ghelike als mensche hier ent</l>
<l>in sonden die God heeft verboden,</l>
<l>so wort de ziele zijn ghescent</l>
<l n="2330">int torment van allen noden.</l>
<l>Gods rechticheit sal niement sparen</l>
<l><milestone unit="fol" n="60b"/> daer zine ghenaden haer niet bewint;</l>
<l>elc sal na sine verdiente varen</l>
<l>also als Hijt ghescepen vint.</l>
</lg>
<lg><l n="2335">Jan, ic hore di secghen daer</l>
<l>eene redene van den papen</l>
<l>die hare amien volghen naer,</l>
<l><pb n="98"/>ende in onzuvere sonden slapen.</l>
<l>Al es het waer, [h]en doghet niet</l>
<l n="2340">te begripene dinen heere,</l>
<l>daer God in di zelven siet</l>
<l>ghelike sonden of vele meerre.</l>
<l>Want van den zonden die du wils pleghen</l>
<l>so verwijt eenen andren niet,</l>
<l n="2345">eer du di zelven hebs ghedweghen</l>
<l>so claer dat di God zuver ziet.</l>
<l>Bedi, God weet, hets al verloren</l>
<l>dat een up eenen andren winct</l>
<l>van roken die hem comen te voren,</l>
<l n="2350">als hi zelve vu[u]lre stinct.</l>
<l>Du lichts bestonken ende al verfelt</l>
<l>in dine sonden, min no mee</l>
<l>als een die voor sine deure smelt</l>
<l>onzuverlike onder den snee.</l>
<l n="2355">Als danne de zonne heete scijnt,</l>
<l>als ons wel toghet hare nature,</l>
<l>dat soe den snee te watre dwijnt,</l>
<l>dan blijft het vu[u]l voor sine dure.</l>
</lg>
<lg><l>Jan, nu gloze up deze saken,</l>
<l n="2360">hoe zi [h]orribel sijn ende felle;</l>
<l>als du de doot hier suls ghesmaken,</l>
<l><pb n="99"/><milestone unit="fol" n="61a"/> dan vinstu waer dat ic di telle.</l>
<l>Voorsiedi wel, du moetster dure;</l>
<l>want hets een dinc dat wesen moet,</l>
<l n="2365">ende dooghen daer dine aventure:</l>
<l>vergaet soe wel, het es di goet.</l>
<l>Al dinct di quaet sijn mijn sermoen,</l>
<l>nochtan willict bedi niet laten;</l>
<l>want dat ic doe, dats om weldoen</l>
<l n="2370">bi aventuren het sal di baten;</l>
<l>want dienstu Gode ende du hem minnes,</l>
<l>so machtu behouden bliven;</l>
<l>maer alstu zonde ende quaet beghinnes,</l>
<l>Gods gracie sal di niet becliven;</l>
<l n="2375">want doestu wel, so saltu leven</l>
<l>in sine glorie excellent;</l>
<l>doestu ooc quaet, hi sal di gheven</l>
<l>die helsche doot die nemmermeer ent.</l>
<l>Dus hevet di God hier cure ghegheven</l>
<l n="2380">dinen wille te doene gheheel,</l>
<l>weder du sterven wilt, so leven;</l>
<l>maer kiestu tbeste, hets dijn voordeel.</l>
</lg>
<lg><l>Als Lucifer so Gode ontkende</l>
<l>in zinen troon ghebenedijt,</l>
<l n="2385">daer hi hem zelven mede scende,</l>
<l>zo dat hi viel ende blijft int bijt,</l>
<l><pb n="100"/>om dat zi waren van zin ende accorde</l>
<l>die daer met hem vielen neder,</l>
<l>so biense God met zinen worde</l>
<l n="2390">dat zi niet meer daer comen weder;</l>
<l>maer dandre bleven alle in pace,</l>
<l>die Gode kenden over heere:</l>
<l>in glorien, minnen ende in solace</l>
<l><milestone unit="fol" n="61b"/> staet hen te zine emmermeere.</l>
<l n="2395">Jan dus vrees ic nu van di</l>
<l>dattu zijs van harer scare,</l>
<l>die Luciferre stoeden bi,</l>
<l>daer zi om vallen moesten zware;</l>
<l>want du volghes meer de gone</l>
<l n="2400">die werken tegen den wille van Gode,</l>
<l>dan die der doghet zijn ghewone</l>
<l>te houdene vaste zine ghebode;</l>
<l>daer schijnt het dattu niet bekinnes</l>
<l>wat hi door di hevet ghedaen,</l>
<l n="2405">ende du hem ooc niet vele minnes,</l>
<l>als du wilt overhorich gaen.</l>
<l>Bedi machtu wel sijn in vare</l>
<l>dat di de plaghe sal ghescien,</l>
<l>daer du suls vallen metter scare</l>
<l n="2410">die God met Luciferre bien;</l>
<l>want du wilt di bescudden mede</l>
<l><pb n="101"/>metter quaetheit van clergien,</l>
<l>die voor Gode heeft gheene stede</l>
<l>els dan int vermalendien.</l>
<l n="2415">Bedi ic seght di zekerlike:</l>
<l>clergie es goet ende quaet ooc mede;</l>
<l>so waren dinghele in hemelrike</l>
<l>eer datse God versceden dede:</l>
<l>de goede hilt hi met hem te zine,</l>
<l n="2420">de quade worp hi int helsche vier;</l>
<l>also sal hi noch doen aenscine</l>
<l>den quaden die nu leven hier.</l>
<l>Want de duvel heeft also wale</l>
<l>zinen pape als zinen cnape;</l>
<l n="2425"><milestone unit="fol" n="62a"/> Zi gaen gheminghet al te male</l>
<l>als wulven hier doen onder scape;</l>
<l>zi hebben in woorden lams maniere,</l>
<l>maer zi sijn wulven in die daet;</l>
<l>al scinen zi buten goedertiere,</l>
<l n="2430">haer herte binnen meent al quaet.</l>
<l>Met rechte hebben zi wulves name</l>
<l>beter dan zi herden heeten,</l>
<l>die niet minnen der zielen vrame,</l>
<l>of daer ne moghe miede uut zweeten;</l>
<l n="2435">si slachten dieven die gaen stelen,</l>
<l>al zien zi galghe voor hem staen,</l>
<l><pb n="102"/>die hen verworghen sal haer kele,</l>
<l>te min willen si niet stelen gaen.</l>
<l>Als een dief dan stelen gaet</l>
<l n="2440">juweelen, scat of ander goet,</l>
<l>ende het comt [dat] menne vaet,</l>
<l>het scijnt dat hi dan hanghen moet.</l>
<l>Aldus eist met clergien vele[n];</l>
<l>die die helighe tijt Ons Heeren</l>
<l n="2445">qualike besteden ende stelen,</l>
<l>als zi hen ter quaethede[n] keeren:</l>
<l>zi vinden ende zi sien bescreven</l>
<l>hoe dat si Gode dienen souden,</l>
<l>ende lieden goede exemple gheven,</l>
<l n="2450">daer zi hem an moghen houden</l>
<l>in willen, in woorden ende in weldaden;</l>
<l>so souden si Gods bliscap winnen,</l>
<l>dies zi cleene zijn gheladen,</l>
<l>de quade die de sonden minnen;</l>
<l n="2455">bedi so slachten si wel den dieven,</l>
<l><milestone unit="fol" n="62b"/> die hare galghen voor oghen sien.</l>
<l>Zi lesen in boeken ende in brieven</l>
<l>dat quaet den quaden moet ghescien;</l>
<l>nochtan willen zi hen niet castien</l>
<l n="2460">dat zi yet meer der deughden plien.</l>
<l>God salse meer vermalendien</l>
<l><pb n="103"/>dan of zi niet wel consten zien.</l>
<l>De duvel sal hare ziele vanghen,</l>
<l>als de doot haer lijf sal scenden,</l>
<l n="2465">ende aen der hellen galghe hanghen,</l>
<l>dats int torment dat niet mach enden,</l>
<l>ghelike dat men den dief hier hanct,</l>
<l>die stelen gaet der lieder goet;</l>
<l>want als men metten stalen vanct,</l>
<l n="2470">het scijnt dat hi dan hanghen moet.</l>
<l>Bi dezer d[e]ure saltu verstaen</l>
<l>die conciencie van der herte,</l>
<l>daer smenschen wille moet deurgaen</l>
<l>ghelike two[o]rt doet duer de sterte.</l>
<l n="2475">Die zine conciencie smit</l>
<l>met quader daet, met quaden wille,</l>
<l>het schijnt dat hi onzuver zit</l>
<l>ende smeltet vu[u]l voor sine zille.</l>
<l>Also wilstu bevulen mede</l>
<l n="2480">de zille van dijnre conciencie,</l>
<l>om eens anders quade zede,</l>
<l>so sterfstu daer mede in violencie.</l>
<l>als dine ziele sal moeten scerden</l>
<l><pb n="104"/>uten lechame daer du in leefs,</l>
<l n="2485">so sal zoe moeten int vule terden</l>
<l>up dattuut niet ghezuvert heefs.</l>
<l>[...]</l>
<l n="2490">[...]</l>
<l><milestone unit="fol" n="63a"/> die elke sonde hevet bi hare,</l>
<l>ghelike dat hier es nu ghelesen;</l>
<l>bedi mach elc wel zijn in vare</l>
<l>die hier in de aventure moet wesen.</l>
<l n="2495">Want niement es so vroet die levet</l>
<l>dat hi wel soude connen ghemecken</l>
<l>die zeerichede de dhelle in hevet,</l>
<l>no hare tormenten alle vertrecken.</l>
<l>Ic secghe di weder des ghelike</l>
<l n="2500">contrarie jeghen dat ongheval:</l>
<l><pb n="105"/>al leefde al tvolc van erderike,</l>
<l>dat was, of es, of wesen sal,</l>
<l>ende alle vroescap in een ware,</l>
<l>ende daer toe eene tonghe mede</l>
<l n="2505">so soude soe niet vulprisen clare</l>
<l>de glorie van der godlichede;</l>
<l>ende jeghen de bliscap van den trone</l>
<l>so ne mach men gheen ghelike micken,</l>
<l>so minlic zoete no so scone;</l>
<l n="2510">bedi maerc wel up deze sticken,</l>
<l>hoe vele dat zi versceeden hebben,</l>
<l>teen in goede, ende tander in quade:</l>
<l>die hem hier stelt ter bester crebben</l>
<l>hi volghet seker vroeden rade.</l>
<l n="2515">Bedi willic di informeren</l>
<l>van contrarien tween ghelike;</l>
<l>nochtan moghen si niet compareren</l>
<l>jeghen helle no hemelrike:</l>
<l>oftu moest pelegrim sijn met crachte,</l>
<l n="2520">te gane pelegremage zware</l>
<l>bi langhe coude winters nachte,</l>
<l>ende niet altoos bi daghe clare;</l>
<l><pb n="106"/><milestone unit="fol" n="63b"/> alst harde woeye ende sneuwede milde,</l>
<l>ende het ware donker ende onghedoeve,</l>
<l n="2525">ende mens di niet verlaten wilde,</l>
<l>merc wel oftu souts wesen droeve.</l>
<l>Nochtan secghic di over waer</l>
<l>dat dese pelegremage felle</l>
<l>niet gheliken mach een haer</l>
<l n="2530">jeghen de pine van der helle.</l>
<l>Maer wildemen wisselen die te doene</l>
<l>te half meye, bi daghe scone,</l>
<l>als bomen bloeyen ende tdal es groene,</l>
<l>du souts hem bieden grote[n] lone;</l>
<l n="2535">Nochtan eist gheen comparisoen</l>
<l>jeghen de glorie Gods Ons Heeren.</l>
<l>Elc moet hier pelegremage doen</l>
<l>daer hi nemmermeer sal keeren.</l>
<l>So, wel hem, diese gaet bi daghe!</l>
<l n="2540">dat mach hi secghen diese doet;</l>
<l>hi ne heeft wat doen van sduvels plaghe,</l>
<l>bedi mach soe hem dinken goet.</l>
</lg>
<lg><l>Jan, ic proeve di noch met ware</l>
<l>dat hemelrike moet wesen scone;</l>
<l n="2545">bedi du zies hier scinen clare</l>
<l><pb n="107"/>zonne ende mane an den trone,</l>
<l>ende scone blaeu dat firmament,</l>
<l>dat ons verblijt met ziere nature,</l>
<l>ende clare sterren daer in gheprent,</l>
<l n="2550">die blecken als gout in lazure.</l>
<l>Of dus scone es de averecht zide,</l>
<l>die hier tonswaert es ghekeert,</l>
<l>so moet soe scoonre zijn ende blide,</l>
<l><milestone unit="fol" n="64a"/> die rechte zide daer God reigneert.</l>
<l n="2555">Nochtan so nest maer een vloer,</l>
<l>int peinsen van siere scone sale,</l>
<l>dies mach hi rouwen diere ute voer</l>
<l>door sine overmoedighe tale:</l>
<l>dat was Lucifer, die felle</l>
<l n="2560">vielen beede, hi ende sijn ghezelle</l>
<l>door sine grote hoverde felle</l>
<l>in den karker van der helle.</l>
<l>Bedi es hi wel zeer verdomt,</l>
<l>die Hoverde hier so verkiest,</l>
<l n="2565">dat hi door hare partie comt</l>
<l>daer hi ziele ende lijf verliest,</l>
<l>ende hi ter bliscap comen mochte</l>
<l><pb n="108"/>daer glorie nemmermeer te gaet,</l>
<l>in dien dat hire wel na wrochte</l>
<l n="2570">met goeden wille, met goeder daet.</l>
</lg>
<lg><l>Omme dat Hoverde es fondament</l>
<l>daer alle zonden af worden gheboren,</l>
<l>so wort soe tallen tormente ghesent</l>
<l>die der hellen toebehooren;</l>
<l n="2575">bedi mach soe wel hebben name</l>
<l>te heetene helsche conighinne,</l>
<l>want soe es somme van alre blame</l>
<l>die men ghepeinsen mach daer inne.</l>
<l>Ghelijc dat Lucifer algader</l>
<l n="2580">es prince van der helle[n] scande,</l>
<l>die hare wan eerst als vader,</l>
<l>daer hi om zit in de[n] helsche[n] brande,</l>
<l>dus reigneert hi daer in hare</l>
<l>ende soe in hem, up sulc covent,</l>
<l n="2585"><milestone unit="fol" n="64b"/> dat hem ende ziere helscher scare</l>
<l>nemmermeer ghebreict torment.</l>
<l>Nochtan so wat de helle in hevet</l>
<l>gheliket niet een vingherlijn</l>
<l>jeghen de bliscap die God ghevet</l>
<l n="2590">hem allen die daer met hem sijn.</l>
<l>Wilstu daer pelegrim sijn bi daghe,</l>
<l>so radic dattu di so wachts,</l>
<l><pb n="109"/>dattu niet bi sduvels plaghe</l>
<l>in de helle ye vernachts;</l>
<l n="2595">maer peins om die vulmaecte glorie</l>
<l>die nemmermeer sal nemen fijn,</l>
<l>ende diene so met goeder memorie</l>
<l>dattu daer pelegrim moghes zijn.</l>
</lg>
<lg><l>Vrouwe, mochte het mi so comen</l>
<l n="2600">dat ic daer pelegrim worde ghenomen</l>
<l>te doene pelegremage clare;</l>
<l>so mochtic mi wel beromen</l>
<l>in den dach dat God sal domen,</l>
<l>dat het mi scone comen ware.</l>
<l n="2605">Daer de inghelen sullen beven</l>
<l>int jugement dat God sal gheven,</l>
<l>lacen! hoe salt met mi sijn dan?</l>
<l>want ic mi kenne in sonden leven,</l>
<l>ende emmer so lanc so meer in sneven,</l>
<l n="2610">dies ic mi niet ghewachten can.</l>
<l>Bedi so vreesic so tin[ne]gaen</l>
<l>hoe dat mi God daer sal ontfaen,</l>
<l>als hi mesdadich mi sal vinden:</l>
<l>bi dat Scrifture mi doet verstaen,</l>
<l n="2615">zine rechtichede sal mi daer slaen,</l>
<l><milestone unit="fol" n="65a"/> of zine ghenade sals haer bewinden.</l>
<l><pb n="110"/>Bedi ghi seght mi uwe sprake,</l>
<l>dat diesghelike in wederwrake</l>
<l>up elke ziele sal ghescien:</l>
<l n="2620">dat hare lechame mesdoet in saken</l>
<l>daer soe de pine of moet ghesmaken;</l>
<l>bedi so doet hem goet voorsien</l>
<l>hoe datmen scuwen sal dat zeer,</l>
<l>dat ende ne neemt nemmermeer,</l>
<l n="2625">van tormenteliker quale,</l>
<l>dat meerre nu es dant was eer,</l>
<l>als zondaers nemen haren keer</l>
<l>daer in te vaerne alte male;</l>
<l>want so de helle meer wort ghelast,</l>
<l n="2630">sore meer torments in wast</l>
<l>van zeericheden ende helscher pine;</l>
<l>bedi God heeft also ghepast</l>
<l>zo men meer zeers te gader tast</l>
<l>hoe het meerre staet te zine.</l>
<l n="2635">God door sine ontfaermichede</l>
<l>gheve ons zin, wille ende zede,</l>
<l>dat wi hier so moeten leven,</l>
<l>dat wi in des hemels stede</l>
<l>moeten comen ende bliven mede,</l>
<l n="2640">als God hier ons de doot sal gheven.</l>
</lg>
<lg><l><pb n="111"/>Van der Hoverden hebbic ghehoort</l>
<l>u vertrec ende u recoort,</l>
<l>hoe dat soe es der hellen ploech;</l>
<l>maer wildi nu noch secghen voort</l>
<l n="2645">van dat Omoeden toebehoort,</l>
<l>dat ware mi solaes ghenoech:</l>
<l><milestone unit="fol" n="65b"/> of zoe met Gode es so bekint</l>
<l>dat hize waert heeft en[de] mint</l>
<l>ghelijc dat hi hem zelven doet;</l>
<l n="2650">want hi es vroet die dat beghint,</l>
<l>dat hi coopt daer hi aen wint;</l>
<l>dadic also, het ware mi goet.</l>
<l>Bedi biddic u, werde Vrouwe,</l>
<l>ghelijc ghi zijt goet ende ghetrouwe,</l>
<l n="2655">dat ghi mi leer[e]t God[e]s wet</l>
<l>so dat ic int vonnesse nauwe</l>
<l>ute mach comen sonder rouwe,</l>
<l>ende van hooftzonden onbesmet,</l>
<l>so dat de felle helsche honden</l>
<l n="2660">mine ziele niet verslonden</l>
<l>als mine lechame hier sal dwinen;</l>
<l>al hebbic langhe ghesijn in sonden,</l>
<l>ic soude gherne worden vonden</l>
<l>ter bliscap die God gheeft den zinen.</l>
</lg>
<lg><l n="2665">Jan du bids mi harde vele</l>
<l>dat ic di leere God[e]s wet;</l>
<l><pb n="112"/>mijn leeren gaet di al te spele,</l>
<l>bedi dune does niet te bet;</l>
<l>nochtan heeft di God vroescap ghegheven</l>
<l n="2670">so vele, dattu di macht[s] behouden,</l>
<l>wilstu na zijnre scrifturen leven,</l>
<l>dies saltu di niet moghen ontscouden.</l>
<l>Al riepstu euwelike ghenaden</l>
<l>up Gode, laghestu in de vliet,</l>
<l n="2675">te meer stoede hi di niet in staden,</l>
<l>holpes du di zelven niet.</l>
<l><milestone unit="fol" n="66a"/> dier ghelike mach ic di zecghen:</l>
<l>al leeric di, hets niet te beter;</l>
<l>du ne wilster sin no wille toe lecghen,</l>
<l n="2680">du gheefs een goet cleet om een sleter.</l>
<l>Nu hore, ic wilt di maken vroet</l>
<l>ende met redenen wel besceeden,</l>
<l>hoe dat men Gods wet leeren moet,</l>
<l>die den mensche sal themele leeden.</l>
<l n="2685">Du gheefs hier dinen tijt van gracien</l>
<l>om weerelt dwellinghe[n] die zielen leeden</l>
<l>int helsche vier van tribulacien.</l>
<l n="2690"><pb n="113"/> daer dine ziele bi soude leven;</l>
<l>dat sal haer comen te groten zeere,</l>
<l>wilstuus niet te tijt begheven.</l>
<l>Bedi staet of van dinen sonden</l>
<l>de wile dattu in live hier leefs.</l>
<l n="2695">so dat du niet den helschen honden</l>
<l>dine ziele te bitene gheefs.</l>
<l>Wilstu comen ter Gods zoene,</l>
<l>so moetstu alle quaetheden laten,</l>
<l>ende pinen di om wel te doene,</l>
<l n="2700">of anders mach het di niet baten.</l>
<l>Wes omoedich, ontfaermich milde</l>
<l>jeghen aerme lieden bloot van goede,</l>
<l>oftu wilt comen in die ghilde</l>
<l>die God hier cochte met zinen bloede:</l>
<l n="2705">want dallemoessenen blusschen zonden</l>
<l>ghelike dat twater doet een vier.</l>
<l>bi dat euwangelisten oorconden,</l>
<l><milestone unit="fol" n="66b"/> ende predicaers ons zecghen hier.</l>
<l>Want caritate ende fijn omoet</l>
<l n="2710">sijn speghel van der godlichede;</l>
<l>sowie die wel hier duer hen doet,</l>
<l>God sal ghehooren sine bede.</l>
<l>Du bids mi dat ic di vroet make</l>
<l>of Omoet es met Gode bekinnet;</l>
<l n="2715">trouwen, jaes; boven alle sake</l>
<l>es zoe met Gode meest ghemin[ne]t.</l>
</lg>
<lg><l><pb n="114"/>Omoet es liebaert ende lam,</l>
<l>fonteine ende boom van alre vrome[n],</l>
<l>daer ons eerst de gracie of quam</l>
<l n="2720">dat wi den viant waren ghenomen.</l>
<l>Want also goet als God moet zijn</l>
<l>boven den duvel, verstaet dit wel.</l>
<l>so es Omoedichede fijn</l>
<l>boven quader Hoverden spel.</l>
<l n="2725">Dat willic proeven ende doen in ware,</l>
<l>ende ooc met redene wel vulbringhen</l>
<l>want God es zelve al openbare</l>
<l>omoedichede boven allen dinghen,</l>
<l>dat mach men lesen in menighe ystorie</l>
<l n="2730">die spreect, met ziere godlichede</l>
<l>hoe dat hi quam uut ziere glorie,</l>
<l>ende wilde mensche worden mede,</l>
<l>ende stervelic door ons wilde sijn,</l>
<l>ende door de[n] gone[n] die hem mesdede.</l>
<l n="2735">Jan, nu merc int herte dijn</l>
<l>of zijn mach meerre omoedichede:</l>
<l>die hem ooc in de zide stac</l>
<l>daer Hi in den cruce hinc,</l>
<l><milestone unit="fol" n="67a"/> als zine soete herte brac</l>
<l n="2740"><pb n="115"/> Hi vergaf hem [nochtan] alle dinc:</l>
<l>Hi dede hem zien (want hi was blent)</l>
<l>met zinen precieusen bloede;</l>
<l>hier mach elc merken, diet wel kent,</l>
<l>vulmaecte omoedichede goede.</l>
<l n="2745">Dus es God omoedichede,</l>
<l>maer de viant es quade hoverde;</l>
<l>hier vint Omoet wel hare stede,</l>
<l>dat soe moet zijn van groter werde.</l>
<l>Als het wel recht es ende mate,</l>
<l n="2750">naer dien dat soe van Gode quam,</l>
<l>so es zoe alre vromen bate,</l>
<l>fonteine, liebaert en[de] lam.</l>
<l>Ooc es zoe boom die telghen hevet</l>
<l>so vele, in can tghetal niet weten;</l>
<l n="2755">so ne weet mensche gheen die levet.</l>
<l>sonder God, die al can meten.</l>
<l>Die telghen van der omoedichede</l>
<l>die willic di secghen zome,</l>
<l>daer eere, lof ende werdichede</l>
<l n="2760">al an gheleit, ende salighe vrome;</l>
<l>dat es wille van goeder meeninghe</l>
<l>zoete tonghe ende rechte hande;</l>
<l>dat zijn omoedelike dinghe,</l>
<l>scone ende eerlic sonder scande,</l>
<l n="2765"><pb n="116"/> scamelhede, consciencie nauwe,</l>
<l>vriendelichede ende jonste goede,</l>
<l>ontfaermichede up groten rauwe</l>
<l>dat sijn telghen van der omoede.</l>
<l>Soberhede ende zoete moet,</l>
<l n="2770"><milestone unit="fol" n="67b"/> ghestade sin ende goedertiere,</l>
<l>bedienstich hovesch, simpel, vroet,</l>
<l>goede zeden ende scone maniere,</l>
<l>waerachtich ende snel in weldaden.</l>
<l>zuver ghedochte, eenvoudichede;</l>
<l n="2775">met dezen telghen es gheladen</l>
<l>de boom van der omoedichede.</l>
<l>In allen dinghen te zine ghetrouwe,</l>
<l>ende gherechtich ende ghemate,</l>
<l>scone verdrach up groten rouwe,</l>
<l n="2780">verduldichede ende caritate,</l>
<l>dat sijn telghen van omoeden,</l>
<l>die alle sulke vruchten draghen</l>
<l>dat zi inghelen ende menschen voeden,</l>
<l>ende al dat God ooc doet verdraghen.</l>
<l n="2785">Die vruchten willic di zecghen some,</l>
<l>daer si mede zijn gheladen:</l>
<l>dats tamel, milthede ende vrome,</l>
<l><pb n="117"/>bliscap, solaes ende ghenaden,</l>
<l>eere, lof ende werdichede,</l>
<l n="2790">hope, ghifte ende toeverlaet,</l>
<l>vulmaecte gracie ende salichede,</l>
<l>daer meest der zielen troost aen staet:</l>
<l>ruste, ghemac ende moghenthede.</l>
<l>zeker pais ende minne fine,</l>
<l n="2795">ghenoechte, weelde ende joye mede.</l>
<l>die sonder ende staet te sine;</l>
<l>scoonhede, zoethede, vulmaecte glorie.</l>
<l>rijcheit ende alre herten wensche[n]</l>
<l>deze vruchten van goeder memorie</l>
<l n="2800"><milestone unit="fol" n="68a"/> voeden beede inghelen ende menschen.</l>
<l>Want deze boom, daer ic of telle,</l>
<l>dat es God zelve, onser alre Vader,</l>
<l>die neder quam ende brac de helle,</l>
<l>om ons te lossene alle gader.</l>
<l n="2805">Wel mach men merken, als bi den boome,</l>
<l>dat hi van hoghen neder clam.</l>
<l>ende wortelen wilde in dezen drome.</l>
<l>daer hi menschelichede in nam.</l>
<l>Daer was hi lam goedertiere</l>
<l n="2810">als hi gheboren ons wort te wensche;</l>
<l>noch haddi bet lams maniere,</l>
<l><pb n="118"/>als hi den camp vacht voor den mensche:</l>
<l>maer hi gheleec daer den liebaerde,</l>
<l>daer hi so Luciferre dede</l>
<l n="2815">neder vallen duer zine hov[a]erde</l>
<l>ute den trone in de helsche stede.</l>
<l>Noch sal hi den libaerde gheliken</l>
<l>als hi sal comen neder sterke</l>
<l>te doemene beede aermen ende rike[n],</l>
<l n="2820">elkerlijc na zinen ghewerke.</l>
<l>Dit es de boom daer wi bi leven,</l>
<l>die ons allen voetsel ghevet,</l>
<l>ende elken sinen loon sal gheven,</l>
<l>na dien dat hi hier heeft ghelevet.</l>
<l n="2825">Van der goeder zuvere fonteine</l>
<l>willic di secghen ende maken vroet:</l>
<l>dat was de zuvere wonde reine</l>
<l>daer hi uut gaf zijn soete bloet,</l>
<l>daer hi ons allen mede dwoech</l>
<l n="2830">van der zonderliker blame,</l>
<l><milestone unit="fol" n="68b"/> di Adame so verwoech,</l>
<l>ende alle[n] die ooc maer hem quamen.</l>
<l>Hi suverde ons met zinen bloede,</l>
<l>dat es ons eene fonteine fine;</l>
<l n="2835">beleeden wi ons als de vroede,</l>
<l><pb n="119"/>soe brinct ons ter ghenaden sine.</l>
<l>Daer deze boom in wortelen wilde,</l>
<l>dat was eene zoete nature,</l>
<l>[...]</l>
<l n="2840">die moeder es ende maghet pure;</l>
<l>dat soe den wortel also ghewan</l>
<l>dat quam bi harer omoedichede;</l>
<l>dat bediet ons, diet wel can,</l>
<l>sinte Bernaerd, ende andere mede:</l>
<l n="2845">want hi seit ende proevet mede</l>
<l>dat God hare meer vercoos</l>
<l>om hare grote omoedichede,</l>
<l>dan om hare zuverhede altoos.</l>
<l>Nochtan zijn si beede so groot</l>
<l n="2850">in eeren ende in werdicheden,</l>
<l>dat haers ghelike vant noyt ghenoot.</l>
<l>noch nemmermeer sal vinden mede.</l>
</lg>
<lg><l>Jan dus proevic di bi dezen</l>
<l>dat het Gode ware bequame.</l>
<l n="2855">wilstu hem omoedich wesen:</l>
<l>het ware int ende dine vrame.</l>
<l>Al es hoverde hier so fier,</l>
<l><pb n="120"/>als zoe sal sinken int helsche vier,</l>
<l>soe sal haer zelve tsterven driven;</l>
<l n="2860">dan sal Omoet met Gode bliven.</l>
<l>Le[e]s hier de glose, so machstuut weten.</l>
<l>diet di sal secghen ende proeven mede,</l>
<l><milestone unit="fol" n="69a"/> dat Omoet upperst es gheseten</l>
<l>in de[n] scoot der godlichede.</l>
</lg>
<lg><l n="2865"><hi rend="italic">Glossa</hi>. Rechte omoet</l>
<l>die es so goet,</l>
<l>vul hemelscher jeughden,</l>
<l>diere of drinken,</l>
<l>dat zi ghedinken</l>
<l n="2870">hem alre deughden;</l>
<l>bedi sal soe</l>
<l>comen daer toe</l>
<l>daer God zi</l>
<l>dats redene goet,</l>
<l n="2875">want fijn omoet</l>
<l>so es Hi.</l>
</lg>
<lg><l>Jan hoort hier een parlament,</l>
<l>hoe dat beghint ende hoe dat ent,</l>
<l>tusschen Omoet ende Hoverdie,</l>
<l n="2880">die altoos zijn wederpartie</l>
<l>ende al contrarie mallic andren</l>
<l>zi moghen niet te gader wandren</l>
<l>ende wel van eenen accorde wesen,</l>
<l><pb n="121"/>als du hier wel suls horen lesen</l>
<l n="2885">van der Hoverde nieuwe rime,</l>
<l>die boom es van helschen lime.</l>
<l>daer menich mensche so up clijft,</l>
<l>dat hi hem zelven tsterven drijft.</l>
<l>Want dies ghelike dat een man</l>
<l n="2890">met lime voghelen vanghen can.</l>
<l>zo vaet de viant van der helle</l>
<l>smenschen ziele met haren ghestelle;</l>
<l>nochtan ne wille hijs niet gheweten</l>
<l>eer hi de helle hevet bezeten</l>
<l n="2895">dat es, te spade te ziere bate.</l>
<l>Hoverde es boom boven alre hate;</l>
<l>want sore een hogher up es ghecleven.</l>
<l>wille hi niet dalen in dat leven,</l>
<l><milestone unit="fol" n="69b"/> so hi dieper int verlies</l>
<l n="2900">sal vallen, daer de boom uut wies,</l>
<l>dat wort in der hellen gront,</l>
<l>dat es Hoverden name cont.</l>
<l>Weitstu waer bi dat het comt?</l>
<l><pb n="122"/>om dat se God hevet verdomt,</l>
<l n="2905">ende ghewijst ter helscher pine,</l>
<l>so staet haer daer van rechte tsine.</l>
<l>Al es so[e] moye van sypauwe,</l>
<l>hare bliscap wort int ende rouwe.</l>
<l>Hoverde wille hier spreken voren,</l>
<l n="2910">want soe waent wesen meest gheboren:</l>
</lg>
<lg><l>Ic bein vaeillant</l>
<l>ende achemant</l>
<l>int wesen mijn,</l>
<l>want mijns ghelike</l>
<l n="2915">up erderike</l>
<l>mach niement zijn.</l>
<l>Alle mine viande</l>
<l>achter de lande</l>
<l>hebbic verdreven.</l>
<l n="2920">dat zi sijn bleven</l>
<l>in zeericheden.</l>
<l>Want ter commensaelge</l>
<l>als mine bataelge</l>
<l>zeere vacht,</l>
<l n="2925">mine soudeniere</l>
<l>verw[e]erden hem sciere</l>
<l>met groter macht.</l>
<l>Ic vacht daer voren;</l>
<l>ic had[t] ghezworen:</l>
<l n="2930"><pb n="123"/> al daer ter stede</l>
<l>sloech ic ter erde</l>
<l>met minen zwerde</l>
<l>Omoedichede;</l>
<l>ter zelver tijt</l>
<l n="2935">duerstac daer Nijt</l>
<l>so Caritate</l>
<l>dat soe bi noode</l>
<l>ghelijc den doode</l>
<l>lach up de strate.</l>
<l n="2940">Vriendelichede</l>
<l>was daer ter stede</l>
<l>so ghewont</l>
<l>van Felheden,</l>
<l>dat soe van leden</l>
<l n="2945"><milestone unit="fol" n="70a"/> blijft onghesont.</l>
<l>De Gulsichede</l>
<l>wilde Soberhede</l>
<l>met haren oeste</l>
<l>so verduwen</l>
<l n="2950">ende verspuwen.</l>
<l>dat zoe vlien moeste.</l>
<l>Scande blies ute</l>
<l>met haren flahute</l>
<l><pb n="124"/>der Scamelhede</l>
<l n="2955">beede haer oghen,</l>
<l>dat mach soe toghen</l>
<l>in elke stede.</l>
<l>Ghierichede</l>
<l>jaghede ooc mede</l>
<l n="2960">Milthede so</l>
<l>met haren brande,</l>
<l>datso[e] uten lande</l>
<l>van vreesen vlo.</l>
<l>Mijn dochter tachter</l>
<l n="2965">die ghinc ooc achter,</l>
<l>ende wrochte wonder:</l>
<l>soe sloech zo zeere</l>
<l>die edel Eere</l>
<l>dat soe leicht onder.</l>
<l n="2970">Valschede sloech</l>
<l>(daer ic om loech)</l>
<l>den slach so groot</l>
<l>up Trouwe fine,</l>
<l>dat zoe aenscine</l>
<l n="2975">es bleven doot,</l>
<l>of uten lande</l>
<l>van groter scande</l>
<l>es zoe ghevloen;</l>
<l>dies hem bewinden,</l>
<l n="2980">ne connen se vinden</l>
<l><pb n="125"/>in gheen saysoen.</l>
<l>Die Scalchede</l>
<l>sloech Edelhede</l>
<l>met haren zwerde</l>
<l n="2985">so dat soe viel</l>
<l>ende lach al niel</l>
<l>plat up die erde;</l>
<l>soe ne mochte gaen:</l>
<l>soe hadde ontfaen</l>
<l n="2990">minke ende smerte;</l>
<l>zin ende zede verloos</l>
<l>zoe ooc [voor altoos]</l>
<l>van vrier herte.</l>
<l>Die Ghierichede</l>
<l n="2995">quam daer ter stede.</l>
<l>daer dat ghevel</l>
<l>als zoe versach</l>
<l>den groten slach,</l>
<l>dat halp haer wel;</l>
<l n="3000">nochtan halp zoe</l>
<l>raden daer toe</l>
<l>ooc, in wat sticken</l>
<l>dat soe best zoude</l>
<l>gaen over moude,</l>
<l n="3005">al waert met cricken.</l>
<l><pb n="126"/>Vrecheit sprac fel,</l>
<l><milestone unit="fol" n="70b"/> dat weet ic wel,</l>
<l>ic hebt verstaen,</l>
<l>hoe Edelhede</l>
<l n="3010">met manken lede</l>
<l>sal moghen gaen:</l>
<l>"Ho[o]r, suster Ghiere,</l>
<l>na mine maniere,</l>
<l>ic wilt u secghen:</l>
<l n="3015">het ware onzede,</l>
<l>zoude Edelhede</l>
<l>dus moeten lecghen.</l>
<l>Wi moeten zien</l>
<l>om een engien,</l>
<l n="3020">ghi ende icke,</l>
<l>dat boven al</l>
<l>haer wesen sal,</l>
<l>ja, best ghemicke:</l>
<l>dats vele begaren,</l>
<l n="3025">ende niement sparen,</l>
<l>ende node gheven.</l>
<l>Met desen cricken,</l>
<l>so moghen wi micken,</l>
<l>sal soe minst sneven;</l>
<l n="3030">up sulc ghestel</l>
<l>so sal soe wel</l>
<l><pb n="127"/>gaen vele sochter."</l>
<l>Doe was daer zaen</l>
<l>die raet ghedaen</l>
<l n="3035">van miere dochter;</l>
<l>dus schijnt het waer,</l>
<l>men proevet claer,</l>
<l>bi desen sticken.</l>
<l>dat Edelhede</l>
<l n="3040">draeght hare lede</l>
<l>up dese cricken.</l>
</lg>
<lg><l>De Luxurie</l>
<l>coos teenre amie</l>
<l>Onzuverhede,</l>
<l n="3045">dat soe haer stille</l>
<l>soude doen den wille</l>
<l>van harer bede.</l>
<l>Soe wasser mede,</l>
<l>(in wille niet lieghen</l>
<l n="3050">no u bedrieghen),</l>
<l>eerst int beghin</l>
<l>[tevreden ...];</l>
<l>maer cort daer na,</l>
<l>als ic versta,</l>
<l n="3055">ontseide soet mi.</l>
<l><pb n="128"/>Nu eist so comen,</l>
<l>dat ic mach romen,</l>
<l>dat lieden vele</l>
<l>te gader wandren</l>
<l n="3060">deen metten andren,</l>
<l>met sulken spele;</l>
<l>want hets nature</l>
<l>de weerelt dure,</l>
<l>dies bein ic vro:</l>
<l n="3065">"Hucke mi,</l>
<l>ic bucke di."</l>
<l>Hets nu also,</l>
<l><pb n="129"/><milestone unit="fol" n="71a"/> de Zuverheide</l>
<l>hevet gheene stede,</l>
<l n="3070">zoe es verbannen;</l>
<l>dat mach men merken</l>
<l>an leeke[n], an clerken,</l>
<l>an wiven, an manne[n].</l>
<l>Mine soudeniere,</l>
<l n="3075">staerc ende fiere,</l>
<l>zijn meesters bleven</l>
<l>in deze bataelge</l>
<l>al sonder faelge</l>
<l>boven alle die leven,</l>
<l n="3080">ende ic met hem,</l>
<l>dies ic vro bem</l>
<l>ende blide van zinne.</l>
<l>Boven alre scone</l>
<l>so draghic crone</l>
<l n="3085">als conighinne;</l>
<l>want boven mi,</l>
<l>wie dat hi zi,</l>
<l>es niement heere.</l>
<l>in allen feesten</l>
<l n="3090">ghelijc den meesten</l>
<l><pb n="130"/>doet men mi eere;</l>
<l>want al dat levet</l>
<l>ende mensc[h]eit hevet,</l>
<l>verre ende nare,</l>
<l n="3095">dat dient mi sterke</l>
<l>in allen ghewerke</l>
<l>dies ic begare.</l>
</lg>
<lg><head type="strophe">Sapiencia spreect hier tieghen Hoverden die haer dinct harde vele lieghen.</head>
<l n="3100">Hoverde fiere, uw rome tale</l>
<l>es Rechtichede niet comen wale,</l>
<l>wat ghi zijt zetel van der helle</l>
<l>daer Lucifer in sit, de felle;</l>
<l>ghi gaeft Omoeden hier eenen slach</l>
<l n="3105">dat soe thooft niet lichten mach.</l>
<l>Caritate leight onder voet,</l>
<l>van haer heeft zelden yement goet.</l>
<l>De Vriendelichede mach niet ghenesen,</l>
<l>dat soe niet yemende wel can wesen;</l>
<l n="3110">Soberheit wo[o]nt nu alleene,</l>
<l>up haer so acht nu yement cleene.</l>
<l>Die Scamelhede es nu so blent,</l>
<l><milestone unit="fol" n="71b"/> dat soe lettel yement kent.</l>
<l><pb n="131"/>Die Milthede es so verjaghet,</l>
<l n="3115">dat niement haer int herte draghet.</l>
<l>Die Eere dwijnt van daghe te daghe.</l>
<l>Ic waent al doet Ghierighe plaghe.</l>
<l>Fine Trouwe es so te gleden,</l>
<l>dat soe ghebreect in allen steden.</l>
<l n="3120">Die Edelhede zit upten banc</l>
<l>van Ghiericheden al crepel manc.</l>
<l>Die Zuverhede es nu so cleene,</l>
<l>men vinter cume een int ghemeene.</l>
<l>Quaetheit wast ende deught gaet onder.</l>
<l n="3125">Dat God ghedoocht, dat es groot wonder!</l>
</lg>
<lg><l>Hoverde, dat comt al toe bi di,</l>
<l>want ghi sijt talre deughet fi!</l>
<l>ende tallen quade zidi snel.</l>
<l>Dat schijnt an uwe ghewerke wel;</l>
<l n="3130">want ghi ende uwe soudeniere,</l>
<l>die sprokers zijt van helschen viere,</l>
<l><pb n="132"/>hebt ghewrocht alle deze moort</l>
<l>dat tgoede gheselscip es ghestoort,</l>
<l>ende so verdoolt in uwen miste,</l>
<l n="3135">dat zi al moeten gaen te quiste;</l>
<l>al sijn si hier van u verscroven</l>
<l>zi sijn ghecroont met Gode daer boven,</l>
<l>daer ghi nemmermeer sult comen.</l>
<l>Maer als God sal de weerelt domen,</l>
<l n="3140">so suldi varen in den torment</l>
<l>daer jou vader in es ghesent.</l>
</lg>
<lg><l>Hoverde, ghi seght u wesen scone,</l>
<l><milestone unit="fol" n="72a"/> maer ghi zijt alre zielen hone,</l>
<l>ghi slacht der adre vul van venine,</l>
<l n="3145">die up de erde in zonnescine</l>
<l>al [h]a[er] lanc strect ende can versconen,</l>
<l>als zoe de lieden wille honen</l>
<l>als hize lecghen siet so clare</l>
<l>oft eene ghesprancte rieme ware,</l>
<l n="3150">ende hize nemen sal metter hant,</l>
<l><pb n="133"/>dan wint soere omme oft ware een bant,</l>
<l>ende venimeert hem sine lede.</l>
</lg>
<lg><l>Hoverde aldus es uwe zede</l>
<l>jou groot samblant, jou fier ghelaet,</l>
<l n="3155">daer ghi van buten mede omme gaet,</l>
<l>es binnen besmorten met venine</l>
<l>daer ghi of maect pusoen galine</l>
<l><pb n="134"/>ende den mensche mede bederft,</l>
<l>die hier in uwen dienste sterft.</l>
<l n="3160">Dus es u scone anders niet</l>
<l>dan zieleverlies diet wel besiet.</l>
</lg>
<lg><l>Die scoonhede, die God sal minnen,</l>
<l>comt niet van buten maer van binnen,</l>
<l>ute der zuvere consciencie,</l>
<l n="3165">sonder quaet ende violencie,</l>
<l>daer trouwe in es ende caritate,</l>
<l>omoet, minne ende vulle mate</l>
<l>van alre deughdeliker zede,</l>
<l>in willen ende in ghewerke mede,</l>
<l n="3170">daer men de ziele mede verclaert:</l>
<l>alsulke scoonheit hevet God waert;</l>
<l>maer uwe sconheit daer ghi of romt,</l>
<l><milestone unit="fol" n="72b"/> die hevet God so zeere verdomt:</l>
<l>als ghi hier sult de weerelt rumen,</l>
<l n="3175">ende in de helle moeten tumen,</l>
<l>dan suldi zijn tleelicste dier</l>
<l>dat wesen sal int helsche vier.</l>
<l>Dat willic proeven waer algader</l>
<l>bi Luciferre uwen vader,</l>
<l n="3180">die scone, licht was ende clare</l>
<l>boven alle der inghelen scare,</l>
<l>eer dattene God stac uten trone,</l>
<l>daer hem verkeerde zine scone</l>
<l>in leelicheden van figuren</l>
<l n="3185"><pb n="135"/> boven allen duvelen van naturen;,</l>
<l>in also velen als dat hi</l>
<l>scoonre hadde ghezijn dan si,</l>
<l>so moeste tlot daer up hem vallen,</l>
<l>dat hi es leelic boven hen allen.</l>
</lg>
<lg><l n="3190">Hoverde, also wordi weracht</l>
<l>hets recht dat kint den vader slacht!</l>
<l>Zijt zeker des, God sals u danken,</l>
<l>dat ghi de zine hier wilt cranken,</l>
<l>int helsche vier dat niet mach cissen;</l>
<l n="3195">daer ghi sult varen sonder missen</l>
<l>ende zitten gram, verbolghen, erre,</l>
<l>in de[n] scoot van Luciferre,</l>
<l>als fine Omoet sal zitten mede</l>
<l>in de[n] scoot der godlichede.</l>
<l n="3200">Welc uwer salt dan hebben best,</l>
<l>zo ghi, die zit int helsche nest,</l>
<l>zo soe, die boven es ghecroont,</l>
<l>daert niet wesen mach verscoont?</l>
<l><milestone unit="fol" n="73a"/> ghi neemt mijn secghen al in truffen;</l>
<l n="3205">ghi ne durt blazen, scalpen no buffen:</l>
<l>als ghi sult riden upten wagen</l>
<l><pb n="136"/>die jou int helsche vier sal draghen,</l>
<l>dan suldijs mi gheloven claer</l>
<l>dat ic u hier secghe waer.</l>
</lg>
<lg><l n="3210">Sapiencia, es het noene,</l>
<l>ghi comt te spade met uwen sermoene;</l>
<l>haddi ghecomen te primetide,</l>
<l>ic had u Vaellewen ghedaen riden;</l>
<l>hebdijs ooc grote begherte,</l>
<l n="3215">ic salse u leveren bi den sterte.</l>
<l><pb n="137"/>Soe es van edelen nacioene.</l>
<l>Ic name gherne van uwen paerdoene,</l>
<l>up dat wel smaecte in die kele;</l>
<l>maer sulc paerdoen hebdi niet vele,</l>
<l n="3220">dat dinct mi in minen zinne.</l>
<l>Ghi zijt eene aerme keitivinne,</l>
<l>ghi troot al omme als eene quene;</l>
<l>consti gheraken ter Vaellewen spene,</l>
<l>dat ghi van harer melc mocht drinken,</l>
<l n="3225">het soud u uten hoofde zinken,</l>
<l>die frenezie ende die zothede,</l>
<l>daer ghi ons meent castien mede,</l>
<l>mi ende mine soudeniere,</l>
<l>ende Vaellewen mede die edele fiere,</l>
<l n="3230">die haer ghesmide so scone draeght,</l>
<l>dats elken mensche wel behaeght.</l>
<l>Maer wildi haers ghemeenten niet,</l>
<l>so radic dat ghi van haer vliet;</l>
<l>want soe can biten ende slaen</l>
<l n="3235"><milestone unit="fol" n="73b"/> die haer niet wel te dienste staen.</l>
<l>Ooc es zoe van so starker macht,</l>
<l>dat soe van on[v]redene maket zacht,</l>
<l>up dat zoe es ghesproken voren</l>
<l>met ghelde, miede of aerfcoren.</l>
<l n="3240">Die harer hulpen hevet te doene,</l>
<l>hi mach daer up wel wesen coene,</l>
<l><pb n="138"/>dat soe sal zijn zijn vulle vrient,</l>
<l>up dat hijs voren hevet verdient,</l>
<l>upten gonen daer hijt teghen heeft,</l>
<l n="3245">in dien dat dander niet meer ende gheeft.</l>
<l>Maer die meest gheeft, hi sal gaen voren,</l>
<l>so wie dies heeft bliscap of toren;</l>
<l>al waert al valsch, onrecht of lachter,</l>
<l>te meer soude hi niet bliven achter:</l>
<l n="3250">soe sal hem daer of zo voorsien,</l>
<l>dat sguens wille sal ghescien;</l>
<l>want soe voert metten stoote aldure,</l>
<l>ende ridet hi ooc wel ter cure</l>
<l>up elken daer zoet teghen hevet,</l>
<l n="3255">zo dat hijt haer ghewonnen ghevet.</l>
<l>Daers redene toe, ic seght di twi:</l>
<l>om dat zoe es so edel vri</l>
<l>dat princen, prelaten ende coninghen</l>
<l>hare helpers zijn in allen dinghen,</l>
<l n="3260">so dat haer wille voort moet gaen.</l>
<l>Bedi mach niement wederstaen;</l>
<l>daer bi vaert niement wel, die levet,</l>
<l>die Vaellewen niet te vriende hevet.</l>
<l><milestone unit="fol" n="74a"/> Wat doedi hier om mijn castien?</l>
<l n="3265">ghi moghet zelve niet bedien,</l>
<l>men doet nu meer door mine ghebode,</l>
<l><pb n="139"/>dan door tghebot dat comt van Gode.</l>
<l>Aerme truffe, dulle dote,</l>
<l>hets mi ghevallen bi rechten lote,</l>
<l n="3270">so wat dat in de weerelt hevet</l>
<l>ende menschelike vorme hevet,</l>
<l>dat si te miere scolen gaen,</l>
<l>ende alle mi zijn onderdaen.</l>
<l>Wan[n]eer dat zi hem [wel] beseffen,</l>
<l n="3275">So willen zi hem met mi verheffen</l>
<l>ende zijn behaghel ende fier:</l>
<l>dat zuldi horen lesen hier:</l>
</lg>
<lg><l>Jc doe tornieren,</l>
<l>rudders verfieren</l>
<l n="3280">van haren zinne,</l>
<l>vrouwen pareren,</l>
<l>zinghen, baleren</l>
<l>om rudders minne:</l>
<l>cnapen joste[e]ren</l>
<l n="3285">ende breken speeren</l>
<l>om rome saken;</l>
<l>joncvrouwe[n] vermoyen</l>
<l>wempelen, ployen</l>
<l>ende hornen maken.</l>
<l n="3290">Onder de cleene</l>
<l><pb n="140"/>makic ghemeene</l>
<l>ooc sulc barraet</l>
<l>dat si met feesten</l>
<l>ghelijc den meesten</l>
<l n="3295">driven ghelaet;</l>
<l>maer dat een sleter</l>
<l>wille wesen beter</l>
<l>dan een goet cleet,</l>
<l>al hevets blame,</l>
<l n="3300">hets wel betame,</l>
<l>ende mi niet leet.</l>
<l>Maniere vrie</l>
<l>ghevic clergie</l>
<l>ghelijc den riede:</l>
<l n="3305">dats loventuten</l>
<l>den heeren van buten</l>
<l>om grote miede.</l>
<l>In canezien</l>
<l>ende in abdien</l>
<l n="3310">so sendic mede</l>
<l><pb n="141"/><milestone unit="fol" n="74b"/> vulle mate</l>
<l>van haren ate.</l>
<l>Nijt, ghierichede</l>
<l>luxurie</l>
<l n="3315">ende symonie</l>
<l>hantieren zi vele:</l>
<l>begherte ghiere</l>
<l>es meest maniere</l>
<l>van haren spele;</l>
<l n="3320">goeden wijn</l>
<l>ende spize fijn</l>
<l>ende sochte slapen,</l>
<l>dat nemen zi</l>
<l>in penitencie vri,</l>
<l n="3325">ende miede rapen.</l>
<l>Recht, caritate</l>
<l>hebben hare mate</l>
<l>beede verloren;</l>
<l>jugen, wethouders</l>
<l n="3330">makic bescouders</l>
<l>ende al versworen.</l>
<l>Waer ende trouwe</l>
<l>die hebbens rouwe,</l>
<l>ende moghen niet bet</l>
<l n="3335">dat men bi lande</l>
<l>ter Gods scande</l>
<l>doet sulke wet.</l>
<l>Onnozel bloet,</l>
<l><pb n="142"/>alst gaet te voet</l>
<l n="3340">ende het up mi siet,</l>
<l>up sulke lieden,</l>
<l>die mi niet bieden,</l>
<l>so nachtic niet;</l>
<l>want si up mi</l>
<l n="3345">rieken al fi,</l>
<l>die mi niet gheven,</l>
<l>om haer mesval</l>
<l>verbljdic al,</l>
<l>zie icse sneven.</l>
</lg>
<lg><l n="3350">So scone .I. dier</l>
<l>sach noyt man hier</l>
<l>als Beyaerdinne</l>
<l>daer ic up ride:</l>
<l>vergout ghesmide!</l>
<l n="3355">Als conighinne,</l>
<l>haer singnorie</l>
<l>hout soe so vrie</l>
<l>van rechter kure,</l>
<l>dat tvolc ghemeene</l>
<l n="3360">haer staet te leene</l>
<l>al tlant dure.</l>
<l>Jonghe ende oude</l>
<l><pb n="143"/>zi dienen haer boude</l>
<l>met groten wille.</l>
<l n="3365">Princen, prelaten,</l>
<l>staen haer te baten</l>
<l>lude ende stille.</l>
<l>Dats Valuwinne!</l>
<l>want hare minne</l>
<l n="3370">doet menich waken</l>
<l>hoe hi sal mughen</l>
<l>haer helder zughen,</l>
<l><milestone unit="fol" n="75a"/> dat wel can smaken;</l>
<l>want Vaellewen soch</l>
<l n="3375">es zo goet noch</l>
<l>ende zoete mede,</l>
<l>zoes een bet nust,</l>
<l>zoes hem bet lust.</l>
<l>Hets hare zede:</l>
<l n="3380">soe telt so sochte</l>
<l>dat al tghedochte,</l>
<l>dat mensche hevet,</l>
<l>meest leit an hare</l>
<l><pb n="144"/>met groten gare,</l>
<l n="3385">ende al dat leeft,</l>
<l>leeke, clergie,</l>
<l>scalke ende vrie,</l>
<l>wijf ende man,</l>
<l>men[n]en in Vaellewe,</l>
<l n="3390">want zoe es zwaellewe.</l>
<l>die winnen can.</l>
<l>Gheen voghel el</l>
<l>die es so snel</l>
<l>als es de zwa[e]llewe:</l>
<l n="3395">also, aenscine,</l>
<l>tallen rapine</l>
<l>es mijn lief baellewe.</l>
<l>Bi haren ghedane</l>
<l>es te verstane</l>
<l n="3400">begherte ghiere,</l>
<l>dies niement es vri,</l>
<l>wie dat hi zi,</l>
<l>hine hevets maniere:</l>
<l>dus zijn si bleven,</l>
<l n="3405"><pb n="145"/> ja, alle die leven,</l>
<l>mi onderdaen.</l>
<l>Trouwe ende Waerhede,</l>
<l>Minne ende Milthede</l>
<l>mach ic wel slaen;</l>
<l n="3410">want Ghier, mij[n] knecht,</l>
<l>die hevet tlecht</l>
<l>der Scamelheden</l>
<l>so wel ghestolen,</l>
<l>dat soe moet dolen.</l>
<l n="3415">In elke stede</l>
<l>soe ziet als niet,</l>
<l>dies hevet verdriet,</l>
<l>Gherechtichede;</l>
<l>want soe moet lo[o]pen</l>
<l n="3420">ende diere coopen</l>
<l>al hare bede.</l>
<l>Mijn cnape Nijt</l>
<l>hi hout ooc strijt</l>
<l>up zulke liede</l>
<l n="3425">die teenighen tiden</l>
<l>willen Vaellewen riden</l>
<l><pb n="146"/>al sonder miede;</l>
<l>ghelt of aerfcoren</l>
<l>dat moet haer voren</l>
<l n="3430">wel sijn ghetelt;</l>
<l>heeft soes ooc niet,</l>
<l>als zoe dat ziet,</l>
<l>so[e] blijft verstelt;</l>
<l>soe wort so stedich,</l>
<l n="3435"><milestone unit="fol" n="75b"/> soe bleve eer ledich,</l>
<l>eer soe voort ghinghe,</l>
<l>up dat men liet</l>
<l>haer wasdom biet,</l>
<l>ghelt of winninghe;</l>
<l n="3440">maer heeft zoe tghelt</l>
<l>in haer ghewelt</l>
<l>bi grooten cn[o]ope,</l>
<l>dat greit haer wel,</l>
<l>dan wort soe snel</l>
<l n="3445">ende sterc van loope;</l>
<l>want tversekijn</l>
<l>staet in latijn</l>
<l>hier wel bescreven</l>
<l>die sine dinghen</l>
<l n="3450">up twifelinghen</l>
<l>wel sal vulbringhen ....</l>
</lg>
<lg><l><pb n="147"/>QUI NON DAT QUOD AMAT,</l>
<l>NON ACCIPIT ILLE QUOD OPTAT.</l>
</lg>
<lg><l>Triboel, orreest,</l>
<l n="3455">es mijn spel meest,</l>
<l>ende groot ghescal.</l>
<l>Met miere voere</l>
<l>makic in roere</l>
<l>de weerelt al.</l>
<l n="3460">Vechten ende striden</l>
<l>in allen siden</l>
<l>so doe ic mede</l>
<l>met overmoet</l>
<l>om weerelt goet.</l>
<l n="3465">Hets mine sede:</l>
<l>met miere dwellinghe[n]</l>
<l>can icse bringhen</l>
<l>so in onmaten,</l>
<l>dat soe van seden</l>
<l n="3470">no van moyheden</l>
<l>hoe weet ghelaten.</l>
<l>Ic maecse blent,</l>
<l>dat soe ne kent</l>
<l>Gode no hare;</l>
<l n="3475"><pb n="148"/> bedi comt soe,</l>
<l>dat soe ne weet hoe,</l>
<l>in pinen zware.</l>
<l>Bi minen miste</l>
<l>vaert soe te quiste</l>
<l n="3480">int ondersoec;</l>
<l>soe wort in dole,</l>
<l>als die te scole</l>
<l>gaet sonder boec;</l>
<l>maer nijt, ghierichede,</l>
<l n="3485">gramscap, vrechede,</l>
<l>dat leert soe wel;</l>
<l>glouternie</l>
<l>ende luxurie</l>
<l>bet dan yet el.</l>
<l n="3490">Van sulken aerten</l>
<l>can ic haer taerten</l>
<l>te pointe baken</l>
<l>in minen oven,</l>
<l>die soe verscroven</l>
<l n="3495">sal moeten smaken.</l>
</lg>
<lg><l><milestone unit="fol" n="76a"/> Jan, verstant dat ic di telle:</l>
<l>Hoverden oven dat es de helle;</l>
<l>die taerten die men daer in baect,</l>
<l>dat es torment dat ziele smaect</l>
<l n="3500"><pb n="149"/> wier lechame dat hier mesdede.</l>
<l>Noch ro[e]mt haer meer Hoverdichede:</l>
</lg>
<lg><l>Ic can wel wien</l>
<l>met luxurien</l>
<l>mannen ende wive;</l>
<l n="3505">die mine manieren</l>
<l>niet willen hantieren,</l>
<l>dat zijn keitive.</l>
<l>Vette morseelen</l>
<l>can ic wel deelen,</l>
<l n="3510">als dat ghesciet</l>
<l>dat ghelden moet.</l>
<l>Onnozel bloet</l>
<l>dan sparic niet.</l>
<l>Smenschen manieren</l>
<l n="3515">can ic verfieren</l>
<l>in hoverdien;</l>
<l>Omoedichede</l>
<l>die doe ic mede</l>
<l>ghelovich lien:</l>
<l n="3520">soe ne dar niet kicken</l>
<l>van eenighen sticken</l>
<l>jeghen minen wille.</l>
<l>Siet zoe mi gram,</l>
<l><pb n="150"/>sochte als een lam</l>
<l n="3525">so zwighet soe stille.</l>
<l>Van weerelt lone</l>
<l>so spannic crone</l>
<l>boven al dat zi;</l>
<l>coninghen, graven</l>
<l n="3530">ende cromme staven,</l>
<l>zi nighen mi,</l>
<l>ende Valuwinne</l>
<l>es conighinne</l>
<l>van erderike;</l>
<l n="3535">want haer te leene</l>
<l>staet al ghemeene</l>
<l>arme ende rike.</l>
<l>Hare gheslechte</l>
<l>dat moet van rechte</l>
<l n="3540">ghewarich bliven;</l>
<l>want over eene</l>
<l>die gaet alleene,</l>
<l>so riden vive.</l>
<l>Dus ridic hoghe</l>
<l n="3545">van Vallewen soghe;</l>
<l><pb n="151"/>zo sughet al</l>
<l>dat hevet lijf,</l>
<l>man ende wijf</l>
<l>sonder ghetal.</l>
</lg>
<lg><head type="strophe">3550 Up desen ro[e]m so gheeft Omoet / der Hoverden andworde goet:</head>
<l><milestone unit="fol" n="76b"/> Hoverde felle,</l>
<l>galle der helle,</l>
<l>ghi sloeght mi,</l>
<l n="3555">dats uwe tale;</l>
<l>maer al te male</l>
<l>ben ic noch vri,</l>
<l>ende sal ooc leven</l>
<l>als ghi sult sneven</l>
<l n="3560">in de[n] helsche[n] strijt.</l>
<l>Dan sal ic sijn</l>
<l>in glorien fijn</l>
<l>met Gode [ver]blijt.</l>
<l>Jou soudeniere,</l>
<l n="3565">daer ghi so fiere</l>
<l>jou of bero[e]mpt,</l>
<l><pb n="152"/>die mine vrienden,</l>
<l>dies niet verdienden,</l>
<l>dus hebben verdo[e]mt,</l>
<l n="3570">ende ghi met hem</l>
<l>(hoe dat ic bem</l>
<l>hier ongheacht),</l>
<l>sult alle baden</l>
<l>sonder ghenaden</l>
<l n="3575">int helsche wacht,</l>
<l>als ic sal varen</l>
<l>metten scaren</l>
<l>van minen ghesellen</l>
<l>ten hoghen tro[o]ne</l>
<l n="3580">om onze[n] loone.</l>
<l>Dan suldi quellen.</l>
<l>Van uwen rome</l>
<l>heeft niement vrome</l>
<l>no hebben sal;</l>
<l n="3585">u hoghe vermet</l>
<l>wort al ontzet</l>
<l>int helsche dal;</l>
<l>jouwe fiere saken</l>
<l><pb n="153"/>zullen gheraken</l>
<l n="3590">ten helschen viere.</l>
<l>Die met u quinken,</l>
<l>zi sullen drinken</l>
<l>van sulken biere.</l>
<l>Dat willic proven</l>
<l n="3595">met Gode hier boven,</l>
<l>die u eerst gaf</l>
<l>sentencie, "ellende",</l>
<l>als hi u zende</l>
<l>int helsche graf.</l>
<l n="3600">Daer zidi boom,</l>
<l>dan es gheen droom,</l>
<l>zeker gheplant;</l>
<l>want deze hov[a]erde</l>
<l>die God verzwaerde,</l>
<l n="3605">dats de viant</l>
<l>Gods rechtichede</l>
<l>die hem daer dede.</l>
<l>Dat quam bi saken</l>
<l>dat hi zo zeere</l>
<l n="3610">hem wilde heere</l>
<l><pb n="154"/>boven Gode maken.</l>
<l>Doe moesti tumen</l>
<l><milestone unit="fol" n="77a"/> ende den troon rumen,</l>
<l>hi ende de zine,</l>
<l n="3615">so in ellenden</l>
<l>die niet mach enden</l>
<l>van helscher pine.</l>
<l>Maer als hi vel,</l>
<l>ghelovic wel,</l>
<l n="3620">dat hi hier zieu</l>
<l>van zinen sade,</l>
<l>dat smenschen scade</l>
<l>vele grieu,</l>
<l>ende noch groeyt</l>
<l n="3625">ende vele bloeyt</l>
<l>nacht ende dach</l>
<l>uut dezen bome,</l>
<l>daer gheene vrome</l>
<l>of comen mach.</l>
<l n="3630">Want Hoverdie</l>
<l>ende hare partie,</l>
<l>als men mach kennen,</l>
<l>bloeyen ghelome</l>
<l>uut desen bome;</l>
<l n="3635">maer als zi spennen,</l>
<l><pb n="155"/>dan vallen si neder</l>
<l>ende keeren weder</l>
<l>daer si of quamen</l>
<l>int helsche dal,</l>
<l n="3640">daer langhe sal</l>
<l>torment in stramen.</l>
<l>Als jonghe herte</l>
<l>zet hare begherte</l>
<l>te Hoverdien,</l>
<l n="3645">met sulker sake</l>
<l>speelt soe ten scake,</l>
<l>sal ic waer lien,</l>
<l>daer soe haer sal</l>
<l>matteren al</l>
<l n="3650">so in ellenden,</l>
<l>daer nemmermeer</l>
<l>torment no seer</l>
<l>yet in mach enden.</l>
<l>Up dat soe niet</l>
<l n="3655">haer so voorsiet</l>
<l>hier, wel te tijt,</l>
<l>so sal soe baden</l>
<l>sonder ghenaden</l>
<l>int helsche bijt;</l>
<l n="3660">want hets so quaet</l>
<l><pb n="156"/>Hoverden saet,</l>
<l>al doet het lusten,</l>
<l>soes een meer heeft,</l>
<l>zo hi min leeft</l>
<l n="3665">in paise, in rusten.</l>
<l>Of die viant</l>
<l>Hoverde eerst vant</l>
<l>bi zinen rade,</l>
<l>ende hize wan,</l>
<l n="3670">so moet soe dan</l>
<l>quaet sijn van sade.</l>
</lg>
<lg><l>Dat ute quaden tronken spruut,</l>
<l>blijft emmer quaet so waer ment sluut.</l>
<l><milestone unit="fol" n="77b"/> Het wijst nature bi rechten loote</l>
<l n="3675">dat een quaet tronc gheeft quade sco[o]te.</l>
</lg>
<lg><l>Mensche, versta</l>
<l>ende hore hier na:</l>
<l>du machst wel micken</l>
<l>ofti mach zienen</l>
<l n="3680"><pb n="157"/> als du wils dienen</l>
<l>om zulke sticken.</l>
<l>Bi dezen proven</l>
<l>machtu gheloven</l>
<l>ende weten clare,</l>
<l n="3685">die haer hantieren,</l>
<l>dat zi faelgieren</l>
<l>van goeder ware;</l>
<l>want felle Hoverde</l>
<l>es wederwerde</l>
<l n="3690">tallen tiden.</l>
<l>Gramscap, nijt,</l>
<l>te ghe[e]nre tijt</l>
<l>laetse verbliden.</l>
<l>Al es soe moye,</l>
<l n="3695">al haren joye</l>
<l>dats felle grine;</l>
<l>bi haren nide</l>
<l>blijft zoe in stride</l>
<l>van herten pine.</l>
<l n="3700">Zoe wilt al dwinghen;</l>
<l>sen cant vulstringhen:</l>
<l>dies heeft zoe toren.</l>
<l>Dus eist aenscine</l>
<l><pb n="158"/>dat soe ter pine</l>
<l n="3705">moet zijn gheboren.</l>
</lg>
<lg><l>Mensche, bezie</l>
<l>ende hore na mie;</l>
<l>secghic di waer,</l>
<l>doe als de vroede</l>
<l n="3710">met willen goede,</l>
<l>ende werc daer na:</l>
<l>ontsie Gode,</l>
<l>hout sine ghebode,</l>
<l>so sulstu weven</l>
<l n="3715">een goet laken</l>
<l>dat moy sal spraken</l>
<l>der zielen leven.</l>
</lg>
<lg><l>Elc mensche die hem stervelic ziet,</l>
<l>ende zijn mesdoen wille laten niet,</l>
<l n="3720">hi slacht den gonen die hem verliest</l>
<l>ende torment voor weelde kiest.</l>
</lg>
<lg><l>Die zalighe wo[o]rt</l>
<l>vertreeken hoort</l>
<l>ende niet up meet,</l>
<l n="3725">het es verloren</l>
<l>dat mens hem voren</l>
<l>vele vertrect.</l>
<l>Ic waent so zi,</l>
<l>mensche, met di</l>
<l n="3730"><pb n="159"/> nu tezer tijt,</l>
<l>want dat ic meene,</l>
<l><milestone unit="fol" n="78a"/> het dinct di cleene</l>
<l>zijn dijn profijt;</l>
<l>nochtan eist best.</l>
<l n="3735">Hadstuut ghevest,</l>
<l>het soude di dinken,</l>
<l>als du de doot</l>
<l>suls smaken bloot,</l>
<l>ende moeten drinken.</l>
<l n="3740">Nu achtuus niet,</l>
<l>eert di ghesciet,</l>
<l>dats dine scade;</l>
<l>als du di zies</l>
<l>zijn int verlies,</l>
<l n="3745">dan eist te spade.</l>
<l>Tsecghen van mi</l>
<l>dat hevet met di</l>
<l>niet vele te doene;</l>
<l>want dine meeninghe</l>
<l n="3750">staet tandren dinghe</l>
<l>dan te sermoene.</l>
<l>Valuwinne</l>
<l>es dine minne,</l>
<l>dat wanic, best;</l>
<l n="3755">om dijn ghewin</l>
<l>hebstu den sin</l>
<l><pb n="160"/>an haer ghevest.</l>
<l>O ghierich ries,</l>
<l>hets al verlies</l>
<l n="3760">sulc een goet,</l>
<l>daer men van Gode</l>
<l>na weerelt dode</l>
<l>of sceeden moet.</l>
<l>Die tijt sal comen</l>
<l n="3765">di[e] sal verdomen</l>
<l>hare prosente:</l>
<l>dan saltuut weten</l>
<l>sonder vergheten</l>
<l>al in tormente.</l>
<l n="3770">Dan eist te spade,</l>
<l>als du de scade</l>
<l>su[l]s hebben ghenomen,</l>
<l>daer nemmermeer</l>
<l>gheen wederkeer</l>
<l n="3775">die of mach comen.</l>
</lg>
<lg><l>Of God[s] gherechtichede in hevet</l>
<l>dat soe loon na verdiente ghevet,</l>
<l>so es hi sot, die dies anvaet,</l>
<l>daer hi de ziele mede verslaet.</l>
</lg>
<lg><l n="3780">O mensche fier,</l>
<l>fel ende ghier,</l>
<l><pb n="161"/>kenstu niet datte,</l>
<l>dat dine vorme</l>
<l>den vulen worme</l>
<l n="3785">sal gaen te quatte?</l>
<l>Bezie di wel,</l>
<l>du zijs niet el</l>
<l>dan al een stanc,</l>
<l>als du dijn leven</l>
<l n="3790">hier up suls gheven:</l>
<l>dat wort onlanc.</l>
<l>Oftu dit weets</l>
<l>ende dat vergheets,</l>
<l>ende voort hantiers</l>
<l n="3795"><milestone unit="fol" n="78b"/> dat Gode es leet,</l>
<l>hets recht, God weet,</l>
<l>dattu faelgiers.</l>
<l>O zot keitijf,</l>
<l>ziele ende lijf</l>
<l n="3800">houdstu van Gode,</l>
<l>twi soutstu danne</l>
<l>comen ten banne?</l>
<l>Hout zine ghebode!</l>
<l>In zwaren spele</l>
<l n="3805">moesti so vele</l>
<l>doghen door di,</l>
<l>dat hi zijn leven</l>
<l>di wilde gheven</l>
<l>te lossene vri,</l>
<l n="3810"><pb n="162"/> ende halen daer boven,</l>
<l>daer zoe verscroven</l>
<l>ute was, Hoverde.</l>
<l>Hoe mochte Hi di</l>
<l>meer maken vri</l>
<l n="3815">met groter werde?</l>
<l>Dies minne Gode,</l>
<l>hout sine ghebode</l>
<l>met goeden wille;</l>
<l>al onverdient</l>
<l n="3820">was hi dijn vrient</l>
<l>lude ende stille.</l>
<l>Dat wilde hi toghen</l>
<l>als hi soude doghen</l>
<l>do[o]r di de doot.</l>
<l n="3825">Up zinen cost</l>
<l>heefti verlost</l>
<l>di uter noot.</l>
<l>Met alre macht</l>
<l>dach ende nacht</l>
<l n="3830">soudstuut hem loven,</l>
<l>dat hi di wilde,</l>
<l>als ghevre milde,</l>
<l>halen daer boven</l>
<l>in sinen scat,</l>
<l n="3835">daert al es zat,</l>
<l>vul hemelscer spize.</l>
<l>Wilstu dies pleghen,</l>
<l><pb n="163"/>het sal di weghen</l>
<l>ten paradise.</l>
</lg>
<lg><l n="3840">Al hoort de hont .I. goet sermoen,</l>
<l>hi sal een twint te bet niet doen,</l>
<l>hi latet varen oft ware[n] truffen.</l>
<l>Ic wane du mi also does suffen,</l>
<l>ent over niet es dat ic clappe.</l>
<l n="3845">Van Valewen dranke draechstu den tappe:</l>
<l>so du meer sughes van haren soghe,</l>
<l>so meer dijn herte blivet droghe.</l>
</lg>
<lg><l>Dats eene maniere</l>
<l>der herten ghiere</l>
<l n="3850">die niet mach stillen;</l>
<l>want waert al hare</l>
<l>verre ende nare,</l>
<l>soe soude meer willen.</l>
<l>Al secghic wel,</l>
<l n="3855">du houts dijn spel,</l>
<l>als quans: "ic hore";</l>
<l>maer dat ic meene</l>
<l>gaet di wel cleene</l>
<l>in dine ore:</l>
<l n="3860"><milestone unit="fol" n="79a"/> du sijts verdoort</l>
<l>ende so verstoort</l>
<l>van weerelt sticken,</l>
<l>dattu up Gode</l>
<l>ende zine ghebode</l>
<l n="3865"><pb n="164"/> niet wils micken.</l>
<l>Want ghiere begerte</l>
<l>die heeft dijn herte</l>
<l>so groot bezeten</l>
<l>dat trouwe minne</l>
<l n="3870">met di es dinne,</l>
<l>of al vergheten.</l>
<l>Maer fier ghelaet</l>
<l>ende Vaellewen raet</l>
<l>es meest maniere</l>
<l n="3875">van diere meeninghe[n],</l>
<l>die di sal bringhen</l>
<l>ten helschen viere,</l>
<l>als di de doot</l>
<l>sal nopen groot,</l>
<l n="3880">die niement wijct,</l>
<l>heffen dijn leven,</l>
<l>dattu up gheven</l>
<l>suls, alst wel blijct,</l>
<l>ende die vianden</l>
<l n="3885">sullen willen panden</l>
<l>dinen gheest.</l>
<l>Al dijn leven</l>
<l>mochte wel beven</l>
<l><pb n="165"/>jeghen sulc orreest.</l>
<l n="3890">Di sal[t] ghescien,</l>
<l>du ne moghs ontvlien</l>
<l>in ghe[e]nre stede;</l>
<l>di ne mach succoursen</l>
<l>gheen ghelt in boursen,</l>
<l n="3895">miede no bede.</l>
</lg>
<lg><l>Bezie, bezie,</l>
<l>wat volghet die</l>
<l>als du su[l]s enden;</l>
<l>Hoverde ende Vael[e]we</l>
<l n="3900">sullen di caellewe</l>
<l>prosenten zenden:</l>
<l>kist ende doec.</l>
<l>Doet ondersoec</l>
<l>van dinen goede:</l>
<l n="3905">onzuvere worme</l>
<l>sullen dine vorme</l>
<l>ontghinnen met spoede.</l>
<l>Blijft dine ziele</l>
<l>in helschen diele</l>
<l n="3910">danne verloren,</l>
<l>so mach di rouwen</l>
<l>dattu van vrouwen</l>
<l><pb n="166"/>ye waers gheboren.</l>
</lg>
<lg><l>Jan, nu hore, merc ende versta</l>
<l n="3915">hoe dat Omoet hier spreect na</l>
<l>up de gone die Hoverdie</l>
<l>[h]antieren willen ende haer partie,</l>
<l>daer zi de ziele mede bederven</l>
<l>up dat si in de mesdaet sterven.</l>
<l n="3920">Tsalichste cleet dat mensche aen doet</l>
<l>ende tbeste mede, dat es omoet;</l>
<l><milestone unit="fol" n="79b"/> bi haer es edelhede vulmaect,</l>
<l>of zoe ne ware, soe bleve naect.</l>
<l>Bedi so leere omoedich zijn,</l>
<l n="3925">oftu wils nemen goeden fijn,</l>
<l>ende ganc in dijn gedichte voort,</l>
<l>van dat der maghet toebehoort,</l>
<l>als metter lettre van der .I.,</l>
<l>die toebehoort ha[er]re name vri.</l>
</lg>
<lg><l n="3930">Vrouwe, uwe redene dinct mi goet,</l>
<l>ic houde ooc wel in minen moet</l>
<l>dat omoet es dat beste saet</l>
<l>van dat den hemel toebestaet;</l>
<l>maer als ic menschelichede bezie,</l>
<l n="3935">so ne vindic niement, dat dinke mie,</l>
<l><pb n="167"/>die in omoeden leeft so fijn,</l>
<l>dat zoe onbesmet mach sijn</l>
<l>of ongheblaemt van Vaellewen saken,</l>
<l>eist in daden of in spraken,</l>
<l n="3940">in wille, begheerte ende in meeninghe,</l>
<l>van ghierichede, van weerelt dinghe,</l>
<l>daer sonde[n] of comen ende ute risen.</l>
<l>Bedi mach ons wel of grisen,</l>
<l>als ons toecomen sal de doot,</l>
<l n="3945">hoe wi sullen liden de anxste groot</l>
<l>ten Jugemente, als God sal domen,</l>
<l>daer elkerlijc sal moeten comen</l>
<l>te zinen verliese of te winninghe.</l>
<l>Hoe hen vergaen sal dat ghedinghe,</l>
<l n="3950">dies mach elc wel vele ontsien;</l>
<l>maer God, die hem mach deelen in drien,</l>
<l><milestone unit="fol" n="80a"/> die moette ons jonnen ende gracie gheven</l>
<l>dat wi daer met hem moeten leven</l>
<l>in sine bliscap sonder ghetal;</l>
<l n="3955">so langhe als hi God wesen sal.</l>
</lg>
<lg><l>Vrouwe, na dat u wille zi,</l>
<l>so willic di vuldichten voort</l>
<l>die materie vander .I.,</l>
<l>dat Onser Vrouwen toebehoort,</l>
<l n="3960">daer hare name in es vulcomen,</l>
<l>als eene van den letteren vive.</l>
<l><pb n="168"/>ILLUMINATRIX hoordiese nomen,</l>
<l>dats verlichtighe alre wive.</l>
<l>Wel es hier verclaert te voren</l>
<l n="3965">tbediet, virtuut ende moghenthede</l>
<l>die dezer .I. al toebehoren,</l>
<l>daer soe den mensche verlichtet mede.</l>
<l>Die in zwaren sonden leit,</l>
<l>als hi wel soect an haer ghenaden,</l>
<l n="3970">soe sal hem wesen wel ghereit</l>
<l>te stane moederlike in staden.</l>
<l>Soe sal met harer olie baye</l>
<l>salven de ziele, vint soese ghewont,</l>
<l>die van naturen es so vraye,</l>
<l n="3975">dat soese weder maect ghesont.</l>
<l>Als dese .I. met harer claerhede</l>
<l>den mensche heeft verlicht van gracien,</l>
<l>so dat zine ziele ende herte mede</l>
<l>rusten in groter contemplacien,</l>
<l n="3980"><milestone unit="fol" n="80b"/> dan comt die .A., als eene vrouwe</l>
<l>die alleene es ute ghenomen:</l>
<l>daer salichede, eere ende trouwe</l>
<l>ende alle deught in es vulcomen,</l>
<l>met .i. vlamme van heligher minne[n]</l>
<l n="3985">ende ontsteect dat olie smout</l>
<l><pb n="169"/>dat aen de ziele ghesmeert es binnen</l>
<l>die sit int scip nat ende cout;</l>
<l>dan wort soe los van alre pine</l>
<l>daer soe te voren in hadde ghewesen;</l>
<l n="3990">met alsulker medicine</l>
<l>can deze .A. hare zieke ghenesen,</l>
<l>als zoe met gracien es verciert</l>
<l>ende al ontsteken metter minne,</l>
<l>dan dinct haer dat soe zit verfiert</l>
<l n="3995">als eene ghetrouwede conighinne.</l>
<l>Bi dezer .A. es te verstane</l>
<l>AMATRIX DEI VERISSIMA,</l>
<l>dat es te secghene, na minen wane.</l>
<l>winnighe Gods, als ic versta;</l>
<l n="4000">want soe es speghel van der minne[n]</l>
<l>daer hem de minre in scouwen wilde,</l>
<l>die so verlichte hare vijf zinne[n]</l>
<l>met zijnre godliker [vlamme milde],</l>
<l>dat wi bi harer claerheit goede</l>
<l n="4005">ons allen moghen so voorsien,</l>
<l>up dat wi sijn van goeden bloede,</l>
<l>dat onser zielen niet mach messcien.</l>
<l>Door haren wille wort hi ons milde</l>
<l><pb n="170"/>van ziere minnen, dats wel aenscine,</l>
<l n="4010">daer hi ons verlossen wilde</l>
<l><milestone unit="fol" n="81a"/> met minnen ute der helscher pine.</l>
<l>Waer was minne ye so ghetrouwe</l>
<l>als de zine, of zo groot,</l>
<l>dat hi ons ute der elscher rouwe</l>
<l n="4015">heeft verlost met ziere doot.</l>
</lg>
<lg><l>Men gheeft ghiften in .v. manieren,</l>
<l>dat mach elc weten, es hi wijs;</l>
<l>die eene willic u visieren</l>
<l>dats omme ro[e]m, lof ende prijs.</l>
<l n="4020">Die andre es van deughden manc,</l>
<l>die selden den ghevre comt te baten;</l>
<l>dat hi gheeft, dat doet bedwanc:</l>
<l>hine gave niet, dorste hijt wel laten.</l>
<l>Die derde es, dat mens heeft verdient;</l>
<l n="4025">die vierde, dat mens verdienen sal;</l>
<l>de vijfste, dat es de vulle vrient,</l>
<l>die tplein van minnen vulcomt van al.</l>
</lg>
<lg><l>Nu laet ons merken in onze ghedochte</l>
<l>wie so staerc was of so groot,</l>
<l n="4030">die Jhesus daer toe bringhen mochte</l>
<l>dat hi hier quam om zine doot?</l>
<l>of wie van ghevene was so milde,</l>
<l><pb n="171"/>dat hine brochte daer ter stede</l>
<l>daer hi hem zelven gheven wilde</l>
<l n="4035">om de[n] gone[n] die hem mesdede?</l>
<l>Wast bi bedwanghe of om prijs?</l>
<l>Hadden wi boven hem so grote cracht?</l>
<l>Neent; wi waren in alre wijs</l>
<l>zine aerme scalke van cleenre macht.</l>
</lg>
<lg><l n="4040"><milestone unit="fol" n="81b"/> Jof hadden wijs jeghen hem verdient,</l>
<l>of waer souden wijt verdienen moghen,</l>
<l>dat hi als de vulle vrient</l>
<l>de bittre doot hier wilde doghen?</l>
<l>Neent; [maer] wi waren allegader</l>
<l n="4045">ghecondempneert van den ghebode</l>
<l>dat Adaem, onse oude vader,</l>
<l>verbroken hadde teghen Gode.</l>
<l>Bedi was hi wel onse vrient,</l>
<l>die Gode visierde ende riet ooc mede,</l>
<l n="4050">als wi so hadden quaets verdient,</l>
<l>dat hi ons weder vroescap dede.</l>
<l>Dat was die edele minne sine,</l>
<l>die hem verwan, ende daer toe brochte,</l>
<l>dat hi ons ute der helscher pine</l>
<l n="4055">met zinen zoeten bloede cochte.</l>
<l>Want sine minne was also milde,</l>
<l><pb n="172"/>ende al in deughden so vulcomen,</l>
<l>dat soe scade hebben wilde,</l>
<l>om dat eenen andren soude vromen.</l>
<l n="4060">Bedi eist recht dat wi hem minnen</l>
<l>die ons met minnen hevet verlost,</l>
<l>willen wi loon aen hem ghewinnen,</l>
<l>want Hi deet up zijns zelves cost.</l>
</lg>
<lg><l><hi rend="italic">Glossa</hi>. Gods minne es groot,</l>
<l n="4065">want haers ghenoot</l>
<l>was noyt ghesien,</l>
<l>die hi ons toghede,</l>
<l>als hi hier doghede</l>
<l>haer zwaer engien,</l>
<l n="4070">dat hi door hare</l>
<l>de doot so zware</l>
<l><milestone unit="fol" n="82a"/> hier moeste proven,</l>
<l>om dat hi wilde</l>
<l>als ghevre milde</l>
<l n="4075">ons halen daer boven.</l>
</lg>
<lg><l>Jan du dincts mi zecghen waer:</l>
<l>die minne Gods gaet boven al;</l>
<l>want haers ghelike vant noyt paer</l>
<l>van werdicheden, no vinden sal.</l>
<l n="4080"><pb n="173"/> wel te sprekene hebstu gheleert,</l>
<l>maer du vergheets wel te doene;</l>
<l>dat es dat mi an di deert,</l>
<l>du wercts niet na minen sermoene.</l>
<l>Want Ydola, Folien moeder,</l>
<l n="4085">hout di so vaste an haren raet,</l>
<l>al oudstu, dune worts niet te vroeder:</l>
<l>dat es een point dat ieghen di gaet;</l>
<l>want God heeft leeder die mesdaet</l>
<l>van ouden lieden dan van ionghe[n];</l>
<l n="4090">al ghevic di ooc goeden raet,</l>
<l>du bester varinc uut ghespronghen.</l>
<l>Ghedinke, al[s] du begonst te dichten,</l>
<l>dattu mi baeds eene bede,</l>
<l>dat ic dijn herte soude verlichten</l>
<l n="4095">met der leeringhe der zalichede.</l>
<l>Dat hebbic di wel ghedaen;</l>
<l>maer du zijs so roekeloos,</l>
<l>al hads dijn herte yet wel verstaen,</l>
<l>het vlieghter weder ute altoos.</l>
</lg>
<lg><l n="4100"><hi rend="italic">Nota</hi>. Die sine vrome laet ontvlieghen,</l>
<l><pb n="174"/>hi sal hem zelven meest bedrieghen</l>
<l>deughet ende minne die Hi di deden</l>
<l>hoe saltu dat Gode ghelden?</l>
<l><milestone unit="fol" n="82b"/> du salt hem minnen met ghewelde[n]</l>
<l n="4105">ende zine gheboden wel houden mede,</l>
<l>dats tpayement dat daer toe staet;</l>
<l>so fier es minne van valure</l>
<l>dat zoe begheert dat zelve saet</l>
<l>dat comen es van harer nature.</l>
</lg>
<lg><l n="4110">Zo edel es de minne bekent</l>
<l>boven allen dinghen ute ghenomen,</l>
<l>dat haer ghenoeght gheen payement</l>
<l>ende zi met minnen wel vulcomen.</l>
<l>Dus sal men minne met minnen ghelden,</l>
<l n="4115">sal de paye wesen goet;</l>
<l>nochtan ziet men ghevallen zelden</l>
<l>dat yement dies ghelike doet.</l>
<l>Dats groot onrecht, dat dinke mi</l>
<l>du souts hem minnen met alre macht</l>
<l n="4120">die di van scalke makede vri,</l>
<l>als hi den camp int cruce vacht.</l>
<l>Wilstu zien in desen speghel</l>
<l><pb n="175"/>met herten van omoedichede</l>
<l>so saltu leeren kennen den zeghel</l>
<l n="4125">daer God de pelegremage mede</l>
<l>zeghelde, die hi hier liet,</l>
<l>om dat hem elc bevroeden soude</l>
<l>te doene also hi ghebiet,</l>
<l>na zinen wille, jonghe ende oude.</l>
<l n="4130">De pelegremage machtu hier horen,</l>
<l>hoe dat God ten mensche spreect</l>
<l>die[n] hi verlost heeft hier te voren,</l>
<l><milestone unit="fol" n="83a"/> als hi goet met quade wreect:</l>
</lg>
<lg><l><hi rend="italic">Nota</hi>. IN CRUCE STO PRO TE DUM PECCAS, DESINE PRO ME;</l>
<l n="4135">NAM PRO TE MORIOR: NON EST DILECTIO MAJOR.</l>
</lg>
<lg><l>Dit vlaemscht zo in den latine</l>
<l>als ic hier lesen sal aenscine</l>
<l>In den cruce sta ic over di,</l>
<l>laet dijn mesdoen, mensche, vor mi;</l>
<l n="4140">want om di so staerf ic</l>
<l>of meerre minne yet es, mic.</l>
</lg>
<lg><l>Trouwen, neent; dats wel aenscijn,</l>
<l>so[e] was vulmaect ende onverminct;</l>
<l>die mensche es aergher dan venijn</l>
<l n="4145">die mijnre minnen niet wel ghedinct.</l>
<l><pb n="176"/>Hoe mochtic di doen meerre waerde,</l>
<l>dan ic na mijnre ghelike di wrochte,</l>
<l>ende zulke minne di openbaerde,</l>
<l>dat ic di met mi zelven cochte?</l>
<l n="4150">Wilstu wel merken ende voormicken</l>
<l>wat ic door di al hebbe ghedaen,</l>
<l>du souts alle quade sticken</l>
<l>duer mi te nieuten laten gaen;</l>
<l>want als ic van der zuvere maghet</l>
<l n="4155">gheboren was van cleenen kinde,</l>
<l>daer ne was bont no graen bejaghet,</l>
<l>daer men mi in soude winden;</l>
<l>het waren doeken ende luderkine,</l>
<l>daer men mijn lijf in bewant,</l>
<l n="4160">die, p[u]ur van allen sonden venine,</l>
<l>eerst de medicine vant.</l>
<l>In eene crebbe was ic gheleit,</l>
<l>die daer stoet an eene zide;</l>
<l><milestone unit="fol" n="83b"/> pine, vernoy ende [menich] arbeit</l>
<l n="4165">begonstic hebben vro[e] betide;</l>
<l>baervoet ghinc ic al mijn leven,</l>
<l>bont no graen ne droech ic an,</l>
<l>te omoeden wildic mi gheven,</l>
<l>daer ic hoverde mede verwan.</l>
<l n="4170">Want omoet was in mi so groot,</l>
<l><pb n="177"/>ende ghetrouwe minne fine,</l>
<l>dat zi mi brochten toter doot</l>
<l>om martelare door hen te zine.</l>
<l>Die hem hier ooc wel omoeden,</l>
<l n="4175">zi sullen leven zonder sterven:</l>
<l>mijn vader sal hen allen goeden,</l>
<l>ende hare ziele in glorien erven.</l>
</lg>
<lg><l>Noyt reet ic up orsen groot;</l>
<l>het was een ezel daer ic up sat</l>
<l n="4180">tsonnendaeghs voor mine doot,</l>
<l>te Jherusalem in die stat;</l>
<l>bedi es hem een teekin bleven,</l>
<l>die wille, hi mach dit merken wel:</l>
<l>nature heeft hem een cruce ghegheven,</l>
<l n="4185">dat hi draghet up zijn vel.</l>
<l>Met pinen leedic al mijn leven,</l>
<l>tote dien dat ic was verresen,</l>
<l>om dat ic wilde exemple gheven</l>
<l>dat elc verduldich soude wesen.</l>
<l n="4190">Al wa[e]st dat ic de weerelt wrochte,</l>
<l>tvolc was up mi so [fel] ontset!</l>
<l>mijn weerelt leven, dat ic hier brochte,</l>
<l>dat namen zi mi al sonder wet;</l>
<l><milestone unit="fol" n="84a"/> want ic bi nachte was verraden</l>
<l n="4195"><pb n="178"/> ende ghelevert van Judaze</l>
<l>dat was ghewerke van moordaden;</l>
<l>hi custe mi als .i. valsch dwaze.</l>
<l>An eene colomme was ic ghebonden,</l>
<l>ende met gheesselen so duersleghen,</l>
<l n="4200">dat ic ontfinc so vele wonden,</l>
<l>men mochte int bloet mi hebben ghedweghen.</l>
<l>Eene crone van scaerpen doorne</l>
<l>so was mi in mijn hooft ghewronghen,</l>
<l>mi te smerten ende te t[o]orne</l>
<l n="4205">daer adren van bloede ute spronghen.</l>
<l>Zi placten ende spuweden mede</l>
<l>mijn aensichte al in despitte</l>
<l>ende hieten mi raden wiet mi dede;</l>
<l>want mijn torment dochte hen al vitte.</l>
<l n="4210">Noyt was mensche so mesdadich,</l>
<l>merc dat wel int herte dijn,</l>
<l>men was zijns wel [meer] ghenadich,</l>
<l>danne mijns, dats wel aenscijn;</l>
<l>hem was ghereet, daer menne an hinc,</l>
<l n="4215">als men justicie van hem dede,</l>
<l>wa[e]st galghe, wiel of ander dinc,</l>
<l>maer ic moeste draghen mede</l>
<l>dat zware cruce daer ic an staerf,</l>
<l><pb n="179"/>ter stede daer men mi crucen soude.</l>
<l n="4220">Hets onrecht dat so menich waerf</l>
<l>mijns vergheten jonghe ende oude!</l>
<l>Mijn herte wert mi dickent cout</l>
<l>ende versmacht van groter noot;</l>
<l><milestone unit="fol" n="84b"/> want ic hadde anxte menichfout</l>
<l n="4225">hoe ic gheliden soude de doot.</l>
</lg>
<lg><l>Pilatus die sprac toten Joden</l>
<l>dat hi gheene redene conste vinden</l>
<l>dat men mi daer soude doden:</l>
<l>te nooder wilde hijs hem bewinden.</l>
<l n="4230">Zi riepen met ghemeenen monde</l>
<l>dat men mi soude crucen saen,</l>
<l>ende daer naer in corter stonde</l>
<l>so ghinghen zi mi ant cruce slaen.</l>
<l>Voet over voet ende aerme ontdaen</l>
<l n="4235">so naghelden zi daer mine lede;</l>
<l>nochtan haddic hen niet ghedaen</l>
<l>dan eere, goet ende werdichede.</l>
<l>Mijn hooft ne hadde hem waer an rasten</l>
<l>het moeste up mine scoudren hanghen;</l>
<l n="4240">die bittre passie dede mi darsten,</l>
<l>als zoe mijn lijf doorsneet so stranghe[n];</l>
<l>ende als mijn herte so droghe wort,</l>
<l><pb n="180"/>mids der passie die soe dranc,</l>
<l>so claghedic dorst, ende also cort</l>
<l n="4245">so ghaven zi mi beede ghemanc</l>
<l>galle ghetempert met aysine:</l>
<l>dat was de dranc die[n] si mi boden!</l>
<l>Mensche, ic doghede deze pine</l>
<l>om di te bringhene uten noden,</l>
<l n="4250">ende als mijn mont dat soude proven,</l>
<l>doe seidic: CONSUMMATUM EST!</l>
<l>Dies machtu di van mi beloven,</l>
<l>ic was dijn vrient daer alre best,</l>
<l><milestone unit="fol" n="85a"/> dat ic met minnen di was so milde,</l>
<l n="4255">dat ic door di mi so liet quellen,</l>
<l>om dat ic di verlossen wilde</l>
<l>uten tormente van der hellen.</l>
<l>Bedi zijstu zot ende quaet</l>
<l>alstu die deughet vergheets van dezen,</l>
<l n="4260">ende du wel weets dat an mi staet</l>
<l>ziele ende lijf ende al dijn wesen.</l>
</lg>
<lg><l>Daer ic tusschen tween dieven hinc</l>
<l>doorsleghen handen ende voete,</l>
<l>Longi[n]us de blende eene speere ontfinc,</l>
<l n="4265">daer hi mi mede stac onzoete</l>
<l><pb n="181"/>eene opene wonde in mine zide,</l>
<l>daer bloet ende water uut quam ghewaden;</l>
<l>doe wort hi ziende, dies was hi blide,</l>
<l>ende also saen bat hi ghenaden,</l>
<l n="4270">ende ic vergaft hem also saen</l>
<l>als hi mi de bede dede:</l>
<l>ic wilde elc ware also bevaen</l>
<l>te doene sulke omoedichede.</l>
<l>Bedi ic loon[d]e hem quaet met goede:</l>
<l n="4275">dat was miere milder minnen zede;</l>
<l>ic dede hem zien met minen bloede</l>
<l>als hijt an zine oghen dede.</l>
<l>Wilde elc hier doen des ghelike,</l>
<l>dat hi loonde quaet met goede,</l>
<l n="4280">ic soude hen cronen in mijn rike</l>
<l>duer de deught van sulker omoedt.</l>
<l>In de wile van miere doot</l>
<l>so hadde de weerelt groote pine;</l>
<l><milestone unit="fol" n="85b"/> die deemsterheden worden groot</l>
<l n="4285">de zonne verloos van haren scine.</l>
<l>die erde bevede, die steenen spleten,</l>
<l>als zoe brac die herte mine;</l>
<l>die langhe waren doot, vergheten</l>
<l>verresen some door mine pine.</l>
<l n="4290">Centurio ende andre mede,</l>
<l>die dat wonder saghen wesen,</l>
<l>zi riepen alle daer ter stede:</l>
<l><pb n="182"/>Gods zone was hi zeker deze[n]</l>
<l>VERE FILIUS DEI ERAT ISTE.</l>
</lg>
<lg><l n="4295">Onverscult ende onverdient</l>
<l>so smakedic de bittre doot</l>
<l>als dijn vulmaecte vulle vrient,</l>
<l>om di te lossene uut alre noot.</l>
<l>Bedi so merc wel in dijn herte</l>
<l n="4300">of yement soude in sine lede</l>
<l>door di doghen sulke smerte</l>
<l>als ic dor dinen wille dede.</l>
<l>Du vints ooc niement die di doet,</l>
<l>up dattu tware wilt verstaen,</l>
<l n="4305">eere, werdichede ende goet</l>
<l>als ic di doe, ende hebbe ghedaen.</l>
<l>Boven alle der weerelt creature</l>
<l>makedic di souverain ende heere</l>
<l>na mijnre ghelike, na mijnre figure.</l>
<l n="4310">Als ic di hadde ghedaen dese eere,</l>
<l>du daets als een hoverdich sot,</l>
<l>du loondest mi met lachtre groot;</l>
<l>want du ghebraects mijn ghebot,</l>
<l>daer du mi mede brochts ter doot.</l>
<l n="4315"><pb n="183"/><milestone unit="fol" n="86a"/> Als du den appel hads ghebeten,</l>
<l>daer so wildestu mi onterven;</l>
<l>bedi het was so ghemeten,</l>
<l>dat icker omme moeste sterven.</l>
<l>Daer om waerstu van minen vader</l>
<l n="4320">in de helle ghecondempneert,</l>
<l>ende dijn gheslachte mede algader;</l>
<l>daer ute hadstu niet ghekeert,</l>
<l>haddic niet gheworden mensche</l>
<l>om di te lossene uter noot;</l>
<l n="4325">bedi so quamt di wel te wensche:</l>
<l>ic lossede di met miere doot.</l>
<l>Of ic so zwaer dor dine mesdaet</l>
<l>deze pine hier moeste drinken,</l>
<l>so waerstu aergher danne quaet,</l>
<l n="4330">soudstu mijns niet wel ghedinken.</l>
<l>Waenstu met weelden ende met viten</l>
<l>di behouden, ende ledich gaen,</l>
<l>ende ic dor di mi liet versliten,</l>
<l>tormenteren ende verslaen?</l>
<l n="4335">Meenstu niet het ware onrecht,</l>
<l>bi redene die ic di sal secghen;</l>
<l>want du mueghs merken nu ende echt,</l>
<l>wilstu dit point vor oghen hebben</l>
<l>als die heere draeght een fardeel</l>
<l n="4340">sal dan sijn cnape ledich gaen?</l>
<l><pb n="184"/>of hi daer of niet draeght sijn deel,</l>
<l>wat loone sal hi dan ontfaen?</l>
<l>ende hijt al doet duer [s]cnapen wille?</l>
<l>Recht wijst dat ware ontamelic zeere,</l>
<l n="4345">soude dan de cnape zitten stille,</l>
<l><milestone unit="fol" n="86b"/> ende hi niet holpe sinen heere</l>
<l>Wie droech ye fardeel so groot</l>
<l>als ic dede, die was so milde,</l>
<l>dat ic dor di mi gaf ter doot</l>
<l n="4350">om dat ic di behouden wilde?</l>
<l>So wat ic di dede als vrient,</l>
<l>beede in vromen ende in baten,</l>
<l>dies hadstu jeghen mi niet verdient;</l>
<l>hoe soudstu danne moghen laten</l>
<l n="4355">du ne souts mi weder dienen moeten,</l>
<l>ende minnen wel voor alle dinc,</l>
<l>of met tormente saltu boeten</l>
<l>die pine die ic dor di ontfinc?</l>
</lg>
<lg><l>Ic gheve di ziele ende lijf,</l>
<l n="4360">goet ende al dat di bedaerf;</l>
<l>ic maecte di heere, ende mi keitijf,</l>
<l>als ic dor dinen wille staerf.</l>
<l>Vergheetstu dat, ic seght di wel,</l>
<l>ic worpe di int helsche vier,</l>
<l><pb n="185"/>Lucifer in sijn dangier;</l>
<l>maer wilstu wel ghedinken mijns,</l>
<l>met goeden wille ende met weldaden,</l>
<l>ic sal also ghedinken dijns,</l>
<l n="4370">dat ic di sal so wel beraden.</l>
<l>Vulmaecte bliscap ende glorie</l>
<l>sal ic di gheven in mijn rike,</l>
<l>up dattu hebs goede memorie</l>
<l>te dienene mi ghetrouwelike.</l>
<l n="4375">Bezie ic hebbe mine aerme ontdaen,</l>
<l>ic wille di helsen ende ontfanghen;</l>
<l><milestone unit="fol" n="87a"/> twi soudstu van mi willen gaen,</l>
<l>of ic dor di hier moeste hanghen?</l>
<l>Of tote wien so soudstu loopen</l>
<l n="4380">daer du meerre[n] vrient hads vonden</l>
<l>dan ic was, die di moeste coopen,</l>
<l>duersleghen dus met .v. dootwonde[n].</l>
<l>Bezie in mijnre crucen speghel</l>
<l>die passie die ic dranc duer di,</l>
<l n="4385">of ic niet bem de proper zeghel</l>
<l>die di van scalke zeghelde vri?</l>
<l>Wilstu dijn herte hier in welven,</l>
<l><pb n="186"/>so machtu wel ghevroeden dies,</l>
<l>dat ic di minde voor mi zelven:</l>
<l n="4390">du hads de vrome ende ic tverlies.</l>
<l>Bedi so leere di behouden,</l>
<l>of ic di hebbe ghecocht so diere,</l>
<l>dattu di niet ne laets bescouden</l>
<l>in de vlamme van helschen viere.</l>
<l n="4395">Waer mede saltu de minne loonen</l>
<l>die ic di droech tonvergheves?</l>
<l>minne mi weder sonder ho[o]nen,</l>
<l>met alle der herten die du heves.</l>
<l>Dats spayement dat daer toe staet;</l>
<l n="4400">salmen wel ghelden der minne[n] hure,</l>
<l>so moet soe hebben dat zelve saet</l>
<l>dat comen es van harer nature.</l>
<l>Dus sal men minne ghelden met minnen.</l>
<l>sal de paye wesen gave;</l>
<l n="4405">bedi saltuus an mi beghinnen,</l>
<l>om dat ic was der minnen slave.</l>
</lg>
<lg><l>Mensche, hore, mere ende versta</l>
<l><milestone unit="fol" n="87b"/> dats mijn ghebot, nu horter na:</l>
<l>om dat mi minne voor di vinc,</l>
<l n="4410">saltu mi minnen voor alle dinc,</l>
<l>ende broederlike mallic andren;</l>
<l>aldus sal elc met andren wandren,</l>
<l><pb n="187"/>of alle menschelichede ghemeene</l>
<l>eerst quam van eenen tronke alleene;</l>
<l n="4415">so machtu kennen, dat het recht ware</l>
<l>dat alle menschelike scare,</l>
<l>elc andren als broeder dade</l>
<l>om dat zi quamen van eenen sade.</l>
<l>Zi omoedich ende goedertiere,</l>
<l n="4420">bedi ic wa[e]st in alre maniere:</l>
<l>alle die mi ghenaden baden,</l>
<l>so vele quaets als zi mi daden,</l>
<l>ic vergaft hen daer ter stede;</l>
<l>bedi moe[t]stu vergheven mede</l>
<l n="4425">die di mesdoen ooc dies ghelike</l>
<l>saltu comen in mijn rike.</l>
<l>Wes verduldich ende pacient</l>
<l>in dijn vernoy, als het di scent.</l>
<l>Ic doghede vriendelic alle die pine.</l>
<l n="4430">dies men mi vele dede aenscine,</l>
<l>dies ic verdiende niet een twint.</l>
<l>also men wel bescreven vint.</l>
<l>Bedi verdrach de dine sco[o]ne</l>
<l>oftu wils winnen hemels loone;</l>
<l n="4435">Wes wa[e]rachtich in dijn woort.</l>
<l>ende ganc in rechticheden voort;</l>
<l>drach goeden moet ende rechte hande;</l>
<l><milestone unit="fol" n="88a"/> ne doe no sech ooc niement scande.</l>
<l><pb n="188"/>Niement ne saltu meffingieren,</l>
<l n="4440">maer in dijn zelven moetstu studieren</l>
<l>waer du mesdoes ende hebs mesdaen,</l>
<l>ende daer of claer te biechten gaen.</l>
<l>Wes milde den aermen van dinen goede,</l>
<l>ic was di milde van minen bloede;</l>
<l n="4445">want tgoet es mijn, bet dan dijn:</l>
<l>niet langer machture herde of zijn,</l>
<l>dan mi ghenoeght ende wel ghelieft;</l>
<l>dat hevet nature wel ghebrieft</l>
<l>in die legende van Aventuren,</l>
<l n="4450">dattu de doot hier suls bezuren,</l>
<l>maer du ne vorweils dach no ure,</l>
<l>bedi moet heeten aventure.</l>
</lg>
<lg><l>Doet men di quaet, onrecht of deere,</l>
<l>ghef mi de wrake, want ic bem heere</l>
<l n="4455">ende wreect di zelven anders niet,</l>
<l>oftu wilt dat di wel ghesciet.</l>
<l>Doestu mi de reverencie,</l>
<l>vaghevier ende penitencie</l>
<l>sal ic so vele dijnre zielen verlaten,</l>
<l n="4460">dat het haer .c. fout sal baten.</l>
<l><pb n="189"/>Scuwe Nijt ende Hoverdie,</l>
<l>ende alle die met haer zijn partie;</l>
<l>zi sijn verbannen uut minen rike,</l>
<l>ende die hen dienen des ghelike.</l>
<l n="4465">Scuwe ooc alle quade saken,</l>
<l>verradenesse, quade achter sprake,</l>
<l>valschede, onrecht ende tassement,</l>
<l><milestone unit="fol" n="88b"/> ende leughene, die smenschen eere scent;</l>
<l>want wie die andren sine eere neemt</l>
<l n="4470">met leughene, hi wort van mi vervreemt;</l>
<l>bedi hets eene de meeste zonde</l>
<l>die mensche doen mach metten monde;</l>
<l>ende scuwe ooc alle quade ghelike,</l>
<l>oftu wilt comen in mijn rike;</l>
<l n="4475">want ic bem goet ende al gheheel:</l>
<l>quaetheit heeft met mi gheen deel.</l>
<l>Bedi so volch den rade mijn,</l>
<l>so sal ic dijns ghenadich sijn.</l>
<l>   Ghef talre deughet dinen moet,</l>
<l n="4480">ende keere weder onrecht goet;</l>
<l>doestuus niet, du blijft verloren</l>
<l>mine rechtichede hevet ghezworen</l>
<l>dat haer onrecht niet moet ghenaken,</l>
<l>anders dan in helschen wraken;</l>
<l n="4485">want ic bem wech, waerhede ende leven,</l>
<l><pb n="190"/>die elken zinen loon sal gheven</l>
<l>na den ghewerke dat hi hier doet,</l>
<l>welc het zi, so quaet so goet.</l>
<l>Die wille, voorsies hem hier ter stede:</l>
<l n="4490">al vloeyt in mi ghenadichede,</l>
<l>die rechtichede die gaet boven,</l>
<l>als zoe met ware claer can proven,</l>
<l>ende dat een mach betren, doet hijs niet,</l>
<l>dat hem ghenaden gheen ghesciet;</l>
<l n="4495">maer eist dat hijs hem beteren mach,</l>
<l>ende hijs rouwe heeft ende quaet verdrach,</l>
<l>ende hi an mi dan soect ghenade,</l>
<l>ic vergheve hem sine mesdade,</l>
<l><milestone unit="fol" n="89a"/> mids der boete die daer toe stael,</l>
<l n="4500">dats purgatorie daer hi in gaet;</l>
<l>want purgatorie, verstaet dat wel,</l>
<l>bediet also, ende ooc niet el,</l>
<l>als dat hare ziele daer in purgiert</l>
<l>wier lechame dat hier sonde hantiert.</l>
<l n="4505">Die met berouwenessen stervet,</l>
<l>hi wort ten vagheviere ghekervet;</l>
<l>die ooc sterft in andre maniere,</l>
<l><pb n="191"/>hi wort ghewijst ten helschen viere.</l>
<l>Bedi voorziedi als de vroede,</l>
<l n="4510">ende loone weder quaet met goede,</l>
<l>dats eene de meeste caritate</l>
<l>die men doen mach ter zielen bate;</l>
<l>want wie dat d[i]e costume sal houden,</l>
<l>het wort hem .c.fout vergouden.</l>
</lg>
<lg><l n="4515">Hantiere ooc wel de Helighe Kerke</l>
<l>met goeden wille ende goeden ghewerke:</l>
<l>als dure in coms, so zie up mi,</l>
<l>hoe ic ghepassiet was vor di,</l>
<l>ende hebbe ontfaermenesse mijns</l>
<l n="4520">so sal ic wel ontfaermen dijns.</l>
<l>Die sc[o]onste pelegremage ooc eene,</l>
<l>die mensche doen mach groot of cleene,</l>
<l>dat es dat een gherne gaet</l>
<l>daer men Gods messe te doene bestaet;</l>
<l n="4525">want hi mach daer den zone vinden,</l>
<l>die hem liet an de colomme binden</l>
<l>ende an den cruce naghelen mede,</l>
<l>in baten van der menschelichede.</l>
<l>Bedi soude elc met goeden wille</l>
<l n="4530"><pb n="192"/><milestone unit="fol" n="89b"/> gherne versoeken lude of stille</l>
<l>zinen sceppere ende zinen Heere</l>
<l>die hem ghedaen hevet deze eere,</l>
<l>ende dankens hem met goeden ghedochte,</l>
<l>so waer dat hi hem vinden mochte.</l>
<l n="4535">Dat bem ic zelve, lieve mensche;</l>
<l>du macht mi vinden wel te wensche</l>
<l>in de messe upten outare,</l>
<l>dies moetstu gheloven clare,</l>
<l>daer men vernieuwet in miere name</l>
<l n="4540">dat Sacrament van minen lechame</l>
<l>bloet ende vleesch, dat ic dor di</l>
<l>passien liet ant cruce vri,</l>
<l>om di te lossene uter pine,</l>
<l>daer di in had ghestaen te sine</l>
<l n="4545">euwelike zwaer ghevaen,</l>
<l>haddic niet voor di ghestaen.</l>
<l>Merc, mensche, of ic di hebbe lief,</l>
<l>naer dien dat ic door di besief</l>
<l>de bittre doot, als martelare.</l>
<l n="4550">Wiste elc mensche hoe goet hem ware</l>
<l>die helighe messe te ho[o]rne al over,</l>
<l>hi soude wesen vele te drover</l>
<l><pb n="193"/>dat hize, bi ziere roekelooshede,</l>
<l>yet achter liete in eenighe stede.</l>
<l n="4555">Die mi daer soect in goeder maniere,</l>
<l>hi sal mi vinden so goedertiere,</l>
<l>zo wat hi bid om salighe dinghen</l>
<l>met goder herten, in zuvere meninghen ....</l>
<l>[...]</l>
<l n="4560">[...]</l>
</lg>
<lg><l><milestone unit="fol" n="90a"/> Hi sal di also weder meten</l>
<l>ghelike dattu hem meets hier,</l>
<l>in glorien of int helsche vier;</l>
<l>want die viant doet di vergheten</l>
<l n="4565">hoe wel dat God di hevet ghemeten</l>
<l>ghetrouwelike in alre maniere,</l>
<l>dat hem ghecost heeft also diere,</l>
<l>ende hire gaf zijn leven omme.</l>
<l>Van ziere mate es gheene somme,</l>
<l n="4570">zoe vloeyt over van groter minne;</l>
<l>dattu hem meets, dat es so dinne,</l>
<l>men canre niet so vele in merken</l>
<l>van deughden no van goeden ghewerken,</l>
<l>dijn vat ende sal di bliven wan.</l>
<l n="4575">Wat saltu moghen zecghen dan</l>
<l>ten jugemente, als God sal domen,</l>
<l>daer du suls emmer moeten comen,</l>
<l>als Hi dijn vat so idel siet,</l>
<l>helpt di daer sine ghenaden niet,</l>
<l n="4580">ende Hi na rechte voort wille gaen?</l>
<l><pb n="194"/>So salt di vele te rouwe staen;</l>
<l>want deze ghiere weerelt sticken</l>
<l>doen di so vele up hen micken,</l>
<l>datture Gode bi hebs vergheten.</l>
<l n="4585">Dat sal di worden zwaer verweten</l>
<l>in den dach daert al sal comen</l>
<l>dat menschelichede sal hebben ghenomen,</l>
<l>voor Gode int scaerpe jugement,</l>
<l>als alle der weerelt leven ent;</l>
<l n="4590">daer Hi zijnre milder minnen vat</l>
<l><milestone unit="fol" n="90b"/> so wel vul met hem zelven mat,</l>
<l>dat het van pinen moeste scuren.</l>
<l>Of Hi dor di dit wilde besuren,</l>
<l>ende over tsure di gheven tsoete,</l>
<l n="4595">gheleit daer an dan eenighe boete,</l>
<l>oftu hier hemelrike meets</l>
<l>ende zijnre deughet al vergheets?</l>
<l>Jaet, God weet! wistuut te voren,</l>
<l>du ne waers liever niet gheboren,</l>
<l n="4600">dan du tvonnesse souds moeten liden</l>
<l>dat beede ziele ende lijf can sniden.</l>
<l>Du salt daer rekeninghe moeten gheven</l>
<l>hoe du gheleet hier hebs dijn leven,</l>
<l><pb n="195"/>voor rechtichede die niement spaert;</l>
<l n="4605">want soe ghelt elken dies hi es waert.</l>
<l>Na den ghewerke dat hi doet,</l>
<l>so loont soet hem, eist quaet, eist goet.</l>
<l>Haer zweert dat snijt an beeden ziden</l>
<l>ziele ende lijf zonder vermiden</l>
<l n="4610">den gonen die hen so bederven,</l>
<l>dat zi hier in hooftzonden sterven.</l>
<l>Bedi voorsie di so te voren</l>
<l>dattu daer niet worts verloren;</l>
<l>want sterfstu hier in hooftzonden,</l>
<l n="4615">du suls verloren worden vonden.</l>
<l>Gods zoethede ende zine ghenaden</l>
<l>die sal di daer niet staen te staden;</l>
<l>maer zine gherechtichede fine</l>
<l>sal wreken daer de sonden dine.</l>
<l n="4620">De vreese die du metten oghen</l>
<l><milestone unit="fol" n="91a"/> daer suls zien, ende moeten doghen,</l>
<l>dat sal di dinken mee[r]re n[o]ode</l>
<l>dan te stervene .c. doode.</l>
<l>Bedi God sal di so verdomen,</l>
<l n="4625">wan[n]eer dattu daer suls comen,</l>
<l>dattu suls roepen: owi! owach!</l>
<l>dat ic in moedre lanke ye lach,</l>
<l>ende hier ter weerelt wort gheboren;</l>
<l>ic hebbe ziele ende lijf verloren!</l>
</lg>
<lg><l n="4630">Dat seit ons Sinte Jheronymus</l>
<l><pb n="196"/>dat het ghescepen staet aldus</l>
<l>metten sondare, die daer wort vonden</l>
<l>vermalendijt dor sine sonden:</l>
<l>ziet hi an sine rechter zide,</l>
<l n="4635">hi sal zine sonden zien omblide,</l>
<l>die hem sullen wroeghen ende condempne[e]ren,</l>
<l>daer men hem ziele ende lijf sal teeren;</l>
<l>ziet hi an sine luchter zide,</l>
<l>daer sullen de duvelen staen met nide,</l>
<l n="4640">die hem zullen gripen also saen</l>
<l>als daer tvonnesse wort ghedaen;</l>
<l>ziet hi voor hem nederwaert,</l>
<l>hi ziet de helle daer hi invaert,</l>
<l>daer gheene tormentelike sake</l>
<l n="4645">in ghebreect van onghemake;</l>
<l>ziet hi van beneden boven,</l>
<l>daer of zal hi meest verdroven,</l>
<l>want hi sal Gode so zien verbolghen,</l>
<l>dat hem ware liever te zijn verzwolghen</l>
<l n="4650">ende al versmoort int helsche bijt,</l>
<l>dan Hem te ziene te diere tijt.</l>
<l><milestone unit="fol" n="91b"/> Zo liebaerdich ende so wreet</l>
<l>sal [Hi] hem dinken, es hi daer leet,</l>
<l>Hi sal so scaerp daer up hem spreken,</l>
<l n="4655">dat hem de herte sal dinken breken,</l>
<l>ende ooc verdwinen al te male.</l>
<l>Dus sal daer wesen Jhesus tale:</l>
</lg>
<lg><l><pb n="197"/>"Bezie, bezie, vermalendide,</l>
<l>handen, voeten ende mine zide,</l>
<l n="4660">wie ic dor di ende andre mede</l>
<l>ghepassiet was in mine lede,</l>
<l>so dat ic staerf de bittre doot,</l>
<l>om di te lossene uut alre noot.</l>
<l>Waer omme hebstu mi verwrocht</l>
<l n="4665">ende mine deughet niet wel bedocht,</l>
<l>dat ic so wel daer was dijn vrient?</l>
<l>te meer hebstu mi niet ghedient.</l>
<l>Om dattu hebs vergheten mijns,</l>
<l>so willic niet ghedinken dijns.</l>
<l n="4670">Vlie van mi, vare in de hellen</l>
<l>ende wes daer Judaes ghezelle.</l>
<l>Vermalendijt so moetstu zijn</l>
<l>van den monde svaders mijn,</l>
<l>dattu di zelven hebs verloren,</l>
<l n="4675">die[n] ic so diere cochte te voren."</l>
<l>Dus sal men sine lesse lesen</l>
<l>die daer vermalendijt sal wesen.</l>
<l>Waer sal hi danne moghen vlien,</l>
<l>daer hem ghenaden sal ghescien?</l>
<l n="4680">lacen! niewer. dats aenscijn</l>
<l><milestone unit="fol" n="93a"/> die helle wort haer pellorijn.</l>
</lg>
<lg><l><pb n="198"/>Jan, hoe greyt di deze tale?</l>
<l>het dinct di dro[o]m sijn al te male,</l>
<l>het lijt voor di oft ware een wint;</l>
<l n="4685">bedi du ne micts niet .I. twint.</l>
<l>God weet du suls noch moeten micken</l>
<l>als dijn herte sal breken tsticken;</l>
<l>dan wort te spade, of God ne doet.</l>
<l>Nu hore, ic wille di maken vroet:</l>
<l n="4690">want als men eenen dief sal hanghen,</l>
<l>die hier met dieften es ghevanghen~,</l>
<l>al wilde hi doen een staerc belof</l>
<l>te stane wel van dieften of,</l>
<l>te meer soude men niet laten gaen.</l>
<l n="4695">Bedi waert beter of ghestaen</l>
<l>tiliken van quader daet,</l>
<l>dan als de doot den mensche slaet;</l>
<l>want die so spade hier es beraden,</l>
<l>dat hi daer vint gheene ghenaden,</l>
<l n="4700">hi heeft te langhe vele ghelet;</l>
<l>bedi men doet hem gheene wet</l>
<l>anders, dan hi wort ghesent</l>
<l>daer wettelooshede nemmermeer ent,</l>
<l>dat es de helle, diet merken can,</l>
<l n="4705"><pb n="199"/> want recht no wet ne gaet haer an.</l>
<l>Daer zal men in tormente hanghen</l>
<l>die met hooftzonde wort bevanghen,</l>
<l>ghelike dat men den dief hier doet,</l>
<l>die stelen gaet der lieder goet;</l>
<l n="4710">bedi waert beter pays ghemaect</l>
<l><milestone unit="fol" n="93b"/> an Gode, als men in live hier waect,</l>
<l>dan na der doot, als gheen solaes</l>
<l>hem mach ghescien, no wel, no paes,</l>
<l>anders dan hi vaert in vlammen</l>
<l n="4715">die spaerken ute den helschen wammen.</l>
<l>Maer wat me[e]nstu? sprec jeghen mi,</l>
<l>waenstu altoos hier leven vri?</l>
<l>dat di de doot niet staerc sal nopen,</l>
<l>ende dine mesdaet zwaer doen becopen?</l>
<l n="4720">Zo waerstu vrier dan Hi was mede,</l>
<l>die door di staerf, ende niet mesdede!</l>
<l>want wel hebstu ghehoort vermonden</l>
<l>dat euwangelisten oorconden:</l>
<l>"die in hooftzonden hier versmo[o]ren,</l>
<l n="4725">dat zi den duvel toebehooren,</l>
<l>ende alle ter hellen worden ghewijst."</l>
<l>Mi wondert dat di niet of grijst,</l>
<l><pb n="200"/>na dattu zijs in aventuren,</l>
<l>wat dat di daer sal gheburen.</l>
<l n="4730">Hebstu hierin gheen wedersien,</l>
<l>so sal di spade wel ghescien;</l>
<l>bedi du ne weets groot no smal</l>
<l>wat ende dijn doen nemen sal,</l>
<l>so al behouden, so al verloren.</l>
<l n="4735">Bedi voorsie di so te voren,</l>
<l>dattu niet coms in dat torment,</l>
<l>daer men die onsalighe sent.</l>
<l>Ic lecghe di vele sermoenen voren</l>
<l>up aventuren, oftu suls horen;</l>
<l n="4740">maer, saltuus niet te beter sijn,</l>
<l><milestone unit="fol" n="94a"/> so zijstu aergher dan venijn;</l>
<l>bedi men mach tvenijn te slaen,</l>
<l>maer du wils niet van zonden ofstaen.</l>
<l>Dat wort dijnre zielen condempnacie;</l>
<l n="4745">sterfstu hier sonder gracie,</l>
<l>dine ziele wort ghewijst ter helle.</l>
<l>Hets zeker waer dat ic di telle,</l>
<l>want lieghic di, so lieght Scrifture;</l>
<l>bedi voorsie di wel ter cure</l>
<l n="4750">dattu in live hier so leefs,</l>
<l>dattu niet in de helle sneefs.</l>
</lg>
<lg><l>O Sapiencia, werde Vrouwe,</l>
<l>vertroost mi van dezer rouwe,</l>
<l>eer dat mi wanhope [ver]slaet;</l>
<l n="4755"><pb n="201"/> want ic in mi zelven scouwe</l>
<l>dat het staet met mi so nauwe,</l>
<l>dat ic mijns weet gheenen raet:</l>
<l>dat hier so lichte es te mesdoene,</l>
<l>na der leeringhe Gods sermoene,</l>
<l n="4760">dat mi de vreese so gaet an,</l>
<l>hoe dat ic comen sal ter zoene</l>
<l>jeghen den groten Heere coene,</l>
<l>die voor mi den camp verwan.</l>
<l>Want ic ne weet hoe wel gheraken</l>
<l n="4765">te wachtene mi van sonden saken,</l>
<l>die mi ter hellen moghen keeren.</l>
<l>Bedi ontsie ic so haer wraken</l>
<l>dat zi mi weese moghen maken</l>
<l>van der glorie[n] Gods Ons Heeren.</l>
<l n="4770">Die vreese van den jugemente</l>
<l>daer ic sal comen in presente</l>
<l><milestone unit="fol" n="94b"/> die steect mi al uten keere,</l>
<l>hoe ic behouden sal de rente</l>
<l>die mi God cochte bi consente</l>
<l n="4775">metten naghele[n] ende metten speere.</l>
<l>Verlies ic dat, ic blive verloren,</l>
<l>ende ute der glorien Gods ghezworen,</l>
<l>dat es mi de meeste pine,</l>
<l><pb n="202"/>bedi ic weet wel te voren</l>
<l n="4780">dat ic bem ende sta gheboren</l>
<l>in aventuren daer of te zine.</l>
<l>Of ic in sonden bem eenradich,</l>
<l>ende in weldaden onghestadich,</l>
<l>hoe salt daer met mi vergaen?</l>
<l n="4785">wort mijns God niet meer ghenadich,</l>
<l>dan ic mi zelven weet weldadich,</l>
<l>so salt mi vele te nauwe staen.</l>
<l>Aldus levic in groten dole</l>
<l>duer de vreese van den hole</l>
<l n="4790">daer mi tserpent in mochte vaen.</l>
<l>Leert mi, Vrouwe, gaen ter scole</l>
<l>na der leeringhe Ons Heeren stole,</l>
<l>of mi sal wanhope slaen.</l>
</lg>
<lg><l>Jan, ic hore di ende versta;</l>
<l n="4795">maer weetstu wat bescreven zi:</l>
<l>TERRA JAM EST SEMPER PLENA</l>
<l>MISERICORDIA DOMINI?</l>
<l>Die scrifture seit ons wale,</l>
<l>daer wi ons an moeten keeren,</l>
<l n="4800">dat erderike es al te male</l>
<l>vul van der ghenaden Ons Heeren;</l>
<l><pb n="203"/>ende ooc hem allen wel ghereet,</l>
<l><milestone unit="fol" n="95a"/> diese soeken met omoeden,</l>
<l>al de weerelt dure breet</l>
<l n="4805">sal soe te staden staen den goeden.</l>
<l>Bedi laet dine wanhope staen;</l>
<l>al hebbic di [zo] toeghesproken,</l>
<l>wilstu met deughden wel voort gaen.</l>
<l>du vints ghenaden, wilstuze zoken,</l>
<l n="4810">dats met omoede, met caritate,</l>
<l>met trouwe minne, met jonsten goede;</l>
<l>maer ghierichede so moetstu laten,</l>
<l>nijt, vrechede ende overmoede;</l>
<l>want ziestu in den speghel clare,</l>
<l n="4815">hoe God te doene hier wilde plien,</l>
<l>ende dure danne wel werkes nare,</l>
<l>sal dan ghenade dijns ghescien.</l>
<l>Bedi so brief wel in dijn herte</l>
<l>hoe God hier leedede zinen tijt;</l>
<l n="4820">al dede Hem yemant pine of smerte,</l>
<l>te meer droech hi hem gheene nijt;</l>
<l>want hi was sochte ende goedertiere,</l>
<l>ende vriendelic in alre wijs;</l>
<l><pb n="204"/>bedi so gheeft het wel maniere</l>
<l n="4825">dattu ooc goedertiere zijs.</l>
<l>Oftu met Gode wilt hebben deel,</l>
<l>sone duke niet, du moetster dure,</l>
<l>ende helpen draghen sijn fardeel,</l>
<l>dat hem dor di so wort te sure.</l>
<l n="4830">In vierne, in vastene, in oroysoene,</l>
<l>in aellemoessenen ende in weldaden,</l>
<l>wilstu deelen an Gods paerdoene,</l>
<l>so moetstu di hier mede laden.</l>
<l>Bedi het es bescreven recht,</l>
<l n="4835"><milestone unit="fol" n="95b"/> sal een hebben goeden loon,</l>
<l>hi moets verdienen nu of echt,</l>
<l>of zijn loon zal werden hoon.</l>
<l>Het doet goet pinen door den gonen</l>
<l>diet loonen wille .c.fout,</l>
<l n="4840">ende ooc in sinen dienste wonen,</l>
<l>die over loot gheeft weder gout.</l>
</lg>
<lg><l>Vrouwe, ghi dinct mi zecghen waer;</l>
<l>nochtan hebbic so groten vaer</l>
<l>door een woort dat staet bescreven,</l>
<l n="4845">dat groot mijn herte maket zwaer,</l>
<l><pb n="205"/>als icker vele peinse naer,</l>
<l>dat het mijn herte doet verbeven.</l>
<l>Dat scaerpe woort dat mi doet duchten</l>
<l>ende int herte zwaer versuchten,</l>
<l n="4850">dat las ic bescreven dus:</l>
<l>VIX SALVABITUR JUSTUS.</l>
<l>Dat woort mach men dus bescriven:</l>
<l>dat cume sal behouden bliven</l>
<l>de rechte mensche na sijn leven.</l>
<l n="4855">Hoe comt het dat wi bliscap driven,</l>
<l>ic ende zommighe keitiven?</l>
<l>ons mochte meer de keuse [doen] beven.</l>
<l>Dit woort heeft mi so belopen</l>
<l>dat goede hope mi es ontslopen,</l>
<l n="4860">doedi mi niet els verstaen;</l>
<l>want hets een woort als van wanhopen,</l>
<l>dat vroeder herten zwaer mach nopen,</l>
<l>hoe dat met hare sal vergaen.</l>
<l>Sinte Matheus bescrijft ons mede</l>
<l n="4865">in de euwangelie te[e]nre stede</l>
<l>zware worden die scaerpe sniden;</l>
<l>so wie die hevet zin ende rede</l>
<l><milestone unit="fol" n="96a"/> het mach hem zwaer gaen te lede</l>
<l>hoe hi tvonnesse sal gheliden.</l>
<l n="4870"><pb n="206"/> Int ende der euwangelien vri</l>
<l>so staen bescreven, dat dinke mi,</l>
<l>scaerpe worden die dus spreken</l>
<l>MULTI SUNT VOCATI,</l>
<l>PAUCI VERO ELECTi;</l>
<l n="4875">deze doen mijn hope al breken.</l>
<l>Tbediet in vlaemsche es dus van dezen:</l>
<l>dat vele sijn ende zullen wesen</l>
<l>gheroepen, ende lettel vercoren.</l>
<l>Salich sijn si diere worden ghelesen!</l>
<l n="4880">van sorghen waric al ghenesen,</l>
<l>mochtic daer toe sijn gheboren.</l>
<l>Maer sal ic teen ende tander wicken</l>
<l>so ne can ic niet ghemicken</l>
<l>hoe dat ic behouden blive.</l>
<l n="4885">Ghetroost mi, Vrouwe, in desen sticken,</l>
<l>ende doet mijn herte so verquicken,</l>
<l>dat mi wanhope niet sterven drive.</l>
</lg>
<lg><l>Jan, wacht di wel van wanhopen</l>
<l>want soe es sduvels messagier,</l>
<l n="4890">zoe can de ziele zware nopen,</l>
<l>dat soese worpt int [h]elsche vier.</l>
<l>Zoe es onruste, rouwe ende ombate,</l>
<l>cnauwinghe van herten, nijt ende toren;</l>
<l>so wie die sterft in haren state,</l>
<l n="4895">ziele ende lijf blijft al verloren.</l>
<l><pb n="207"/>Wanhope wantrooste so Judaze</l>
<l>dat hi hem an een strec verhinc,</l>
<l>doe hi verriet als een valsch dwaze</l>
<l>Gode, die[n] men bi nachte vinc.</l>
<l n="4900">Al sijnre vele bi haer bedorven,</l>
<l>te meer laet di niet sterven driven;</l>
<l><milestone unit="fol" n="96b"/> want di es tlot van Gode verstorven</l>
<l>dattu wel mooghs behouden bliven.</l>
<l>Wilstu in minen speghel merken</l>
<l n="4905">ghelike dat ic di hebbe ghelezen,</l>
<l>ende dure danne na wils werken,</l>
<l>so machtu behouden wesen.</l>
<l>Al doet ons Sinte Matheus bescriven</l>
<l>dat al ten jugemente sal comen,</l>
<l n="4910">jonghe ende oude, mannen ende wive,</l>
<l>die menschelicheit hebben ghenomen,</l>
<l>Joden, Heydine, Sarasine,</l>
<l>die sullen daer maken groten hoop;</l>
<l>so sullen mede de quade Kerstine.,</l>
<l n="4915">die na verdiente hebben loop.</l>
<l><pb n="208"/>Al worter lettel ute vercoren</l>
<l>van die daer voor oghen staen,</l>
<l>te meer blijfstu daer niet verloren</l>
<l>up dattu hier wel hebs ghedaen;</l>
<l n="4920">bedi God es trouwe alre trouwen:</l>
<l>die hem hier wel met trouwen dient,</l>
<l>hi sal hem doen zijn bliscap scouwen,</l>
<l>want hi es alre vrienden vrient.</l>
<l>VIX JUSTUS SALVABITUR</l>
<l n="4925">dat es te secghene in latijn:</l>
<l>dat cume in Gods vonnesse stuer</l>
<l>de rechte mensche behouden sal zijn.</l>
<l>Hoe salt dan gaen metten sondare,</l>
<l>oft metten rechten so nauw [sal staen]?</l>
<l n="4930">dit woort VIX doet di leven zware</l>
<l>ende vele met wanhopen gaen.</l>
<l>Bedi willict di exponeren [...]</l>
<l>[...]</l>
</lg>
</body>
</text>
</group></text>
</TEI.2>
