<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Roman van Iechemas</title>
<author>Onbekend</author>
</titleStmt>
<editionStmt>
<edition>J.J. Mak: 'Teruggevonden fragmenten van een "Roman van Iechemas"(?)'. In: TNTL 70 (1952), 3-19 (7-19).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Roman van Iechemas"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1340"/></interpGrp>
<interpGrp type="witnessYear_from"><interp value="1340"/></interpGrp>
<interpGrp type="pubYear_to"><interp value="1360"/></interpGrp>
<interpGrp type="witnessYear_to"><interp value="1360"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Roman van Iechemas</TITEL>
<author>Onbekend</author>
<AARD>Rijm</AARD>
<BRON nr="K39">Leiden, Bibliotheek der Rijksuniversiteit, B.P.L. 2552,37 (fragm.)</BRON>
<DATUM>1340-1360</DATUM>
<OMVANG>496 verzen</OMVANG>
<BRON.OPM>Twee dubbelbladen; per bladzijde 2 kolommen en per kolom 31 regels. Fol. 2 en 4 zijn rechts besnoeid, met tekstverlies, maar het afgesneden rechtergedeelte van fol. 2 bleef bewaard. De tekst sluit van het ene op het andere blad nergens aan, zodat gesproken kan worden van vier tekstfragmenten. Overgeleverd zijn o.a. het slot van de proloog en het begin van de eigenlijke roman (fragment I, regel 1-42 en 43-124).</BRON.OPM>
<EDITIE>J.J. Mak: 'Teruggevonden fragmenten van een "Roman van Iechemas"(?)'. In: TNTL 70 (1952), 3-19 (7-19).</EDITIE>
<STATUS>Diplomatisch</STATUS>
<BRONNEN>Leiden, Bibliotheek der Rijksuniversiteit, B.P.L. 2552,37 (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><p><supplied resp="editor">Fragment I</supplied></p>
<l><pb n="7"/><milestone unit="fol" n="1ra"/> mi(?) enen ghepense hoe ic moghe</l>
<l>jet ghemaken dat mi doghe</l>
<l>te dezen voerseiden pointen waert</l>
<l>nu willic dichten onghespaert</l>
<l n="5">ene auentue ende leggen voren</l>
<l>van den riddre uutuercoren</l>
<l>dat ic int latijn vant bescreuen</l>
<l>ende es van ouden tiden bleuen</l>
<l>die reden verstaet ende doget mint</l>
<l n="10">jc zegghe v dat hi daer in vint</l>
<l><pb n="8"/>ridderscap ende oec trouwe</l>
<l>die hi vant an ene vrouwe</l>
<l>ende auenture suaer ende goede</l>
<l>rijcheit ende oec armoede.</l>
<l n="15">ende na bliscap rouwe groot</l>
<l>ende na onwille verwinnen noot.</l>
<l>ende oec ons heren wraken</l>
<l>dit dinken mi welscone zaken</l>
<l>des hebic nu hier dit begonnen</l>
<l n="20">wil mi god der eren ionnen</l>
<l>daer elc man mach exemple bi</l>
<l>nemen wie dat hi si.</l>
<l>Nu biddic gode doer sine goede</l>
<l>ende onser vrouwen doer haer omoede</l>
<l n="25">dat si mi gheue helpe ende raet</l>
<l>te wolbringene deze daet</l>
<l>so dat ons allen moete vromen</l>
<l>ende te groten baten comen</l>
<l>ende daer an doeghet moete leren</l>
<l n="30">sijn si vrouwen ofte heren</l>
<l>daer deze boec zal sijn gelezen</l>
<l><milestone unit="fol" n="1rb"/> oec en moeter nemmer wezen</l>
<l>bede quaet clap ende nijt</l>
<l>dat si ne gheen verwijt</l>
<l n="35">mi hier doen in enigen stonden</l>
<l>daer si bi comen in sonden</l>
<l>dat beuele ic alle tenen gader</l>
<l>gode onzen hier den zoeten vader</l>
<l>dat hi dat voerwachten moete</l>
<l n="40">ende maria die maget zoete</l>
<l>dat hem dit moet zijn bequame</l>
<l>nu beghinc ic en goets name</l>
<l>Bi ouden tiden hier te voren</l>
<l>eer god menschlic wert geboren</l>
<l n="45">van sire moeder der maget marien</l>
<l>ende wilde onse wet daer mede vernien</l>
<l>hadde hi gezet die oude wet</l>
<l>an den ghenen diese bet</l>
<l>hilden alse ic versta daer an</l>
<l n="50">danse menich kerstijn man</l>
<l>nv hout oec moechdi merken</l>
<l><pb n="9"/>dat so god oec woude sterken</l>
<l>die gene die hem getrouwe waren</l>
<l>want hi hem zeluen woude openbaren</l>
<l n="55">dicke wile te menigher stede</l>
<l>te troesten ende te helpen mede</l>
<l>die ghene die hem hilden trouwe</l>
<l>brochte hi gerne vte allen rouwe</l>
<l>die den sinen oec iet mesdaden</l>
<l n="60">waest in doene waest in raden</l>
<l>die tormente hi met plaghen</l>
<l>daert die sine met ogen zagen.</l>
<l><milestone unit="fol" n="1va"/> dat scien dauid ende salomone</l>
<l>die beyde waren van hogen done</l>
<l n="65">Jonathas ende absalone</l>
<l>die vromich waren ende coene</l>
<l>onse heer was hem altoes bi</l>
<l>waer si vochten so dat si</l>
<l>den zege hadden in elke stede</l>
<l n="70">maer als haer ienich iet mesdede</l>
<l>wrac onse hier dat openbaer</l>
<l>dat mens worden mochte gewaer</l>
<l>des gelijcs so was here iudas</l>
<l>die machabeus geheten was</l>
<l n="75">hi was deerste die ontfinc</l>
<l>ridders name ende hinc</l>
<l>scilt om hals dat quam bi dien</l>
<l>god hadde hem laten sien</l>
<l>een goudine cruce in sinen drome</l>
<l n="80">ende geboet hem als ic gome.</l>
<l>ende seide hem als ic can bekinnen</l>
<l>In desen zo soutu verwinnen</l>
<l>daer om dede hi een cruce draghen</l>
<l>voer alt heer alse dat zaghen</l>
<l n="85">sine viande worden si ondaen</l>
<l>welc tijt hi vechten zoude gaen</l>
<l>dede hi .i. cruce dragen voren</l>
<l>daer na dede hi als ghi moget horen</l>
<l>elken man een cruce draghen</l>
<l n="90">dat ne scermen zoude van slagen</l>
<l>daer hi dat cruce voer hem hilt</l>
<l>daer nv of comen es die scilt</l>
<l><pb n="10"/>Daer na docht hem wel gedaen.</l>
<l><milestone unit="fol" n="1vb"/> dat hi met vogelen leerde vaen</l>
<l n="95">ander vogele in rieuieren</l>
<l>doe begonste hi oec fisieren</l>
<l>hoemen met honden iagen zoude</l>
<l>bede in busschen ende in woude</l>
<l>daer na leerde hi die liede vechten</l>
<l n="100">ende elken man hem verrecbten</l>
<l>metten scilde ende metten spere</l>
<l>ende metten zwerde hem ter were</l>
<l>setten manlic iegen andren.</l>
<l>ende leerde die liede aldus wandren</l>
<l n="105">ende instride hebben ioie</l>
<l>hier of quamen eerste tornoye</l>
<l>daer na makede hi ene dinc</l>
<l>die hem talre doeget verginc</l>
<l>eer hi verstarf wetic wale</l>
<l n="110">want hi stichte eerste hospitale</l>
<l>ende huse daer men inne gaf.</l>
<l>almosne ic weet daer af.</l>
<l>hospitale comen sijn</l>
<l>dit dede al die ridder fijn</l>
<l n="115">des verdiende hi indit leuen</l>
<l>dat al die liede hem noch gheuen</l>
<l>prijs ende ere ende zeggen mede</l>
<l>dat hi was die alre eersten dede</l>
<l>dat ridderscap eerste up quam.</l>
<l n="120">ende tornoy als ic vernam.</l>
<l>dit dede hi als dor dere ons heren</l>
<l>ende hi hilt met groten eren.</l>
<l>jegen die heydine menigen strijt</l>
<l>die des droeghen groten nijt.</l>
<p><supplied resp="editor">Fragment II</supplied></p>
<l><milestone unit="fol" n="2ra"/> want hij was .i. prince rike</l>
<l>vanden lande van iericho</l>
<l>ende si seiden hin beiden do</l>
<l>haer auenture van ende toerde</l>
<l n="5">alsmen hier te voren hoerde</l>
<l>ende hi antwoerde houeschlike</l>
<l><pb n="11"/>danckets gode van hemelrike</l>
<l>van allen dat es sijn geuoech</l>
<l>kinder hier es goets genoech.</l>
<l n="10">ic salt v gherne deelne mede</l>
<l>hout uwen pays ende uwen vrede</l>
<l>Die vrowe bleef met horen vader</l>
<l>entie kinder beide gader</l>
<l>ende hi voer wech te sinen lande</l>
<l n="15">om te setten datte pande</l>
<l>maer wat paerde hi bescreet</l>
<l>brac den hals al ghereet.</l>
<l>waer an hi sloech sine hant</l>
<l>ghinc te niete altehant.</l>
<l n="20">do hi dat zach hi hadts rouwe</l>
<l>do keerde hi weder toter vrouwe</l>
<l>om orlof an haer te nemen</l>
<l>hine can langer niet getemen</l>
<l>daer te sine inder armoede</l>
<l n="25">als hi quam ter vrouwen goede</l>
<l>ende hi orlof waende ontfaen</l>
<l>woude si emmer met hem gaen.</l>
<l>ende dogen met hem lief ende leet</l>
<l>aldus si met hem hene gheet</l>
<l n="30">uten lande in vremder stede</l>
<l>ende leedden haer kinder mede.</l>
<l><milestone unit="fol" n="2rb"/> die ionc war[en] ende lettel wisten</l>
<l>dat si so grote r[ijch]eit misten</l>
<l>sine wisten go[et] noch quaet</l>
<l n="35">ende sine hadden ghenen raet</l>
<l>van .vii. iaren waren si</l>
<l>out van dagen of daer bi</l>
<l>kinder die so ionc sie waren</l>
<l>van zeuen iof .viii. iaren</l>
<l n="40">wisten wilen lettel quaets</l>
<l>ende hadden an hem lettel raets</l>
<l>al wilsi nv connen vele</l>
<l>alsi nv comen tenen spele</l>
<l>si bringen so oude viten voert</l>
<l n="45">dat mens luttel heuet ghehoert.</l>
<l>men machse cume verscalken iet.</l>
<l>men hoert dicken ende siet</l>
<l><pb n="12"/>enen kinde trecken treken</l>
<l>die ouden lieden dic ghebreken</l>
<l n="50">willen ionge kinder vechten</l>
<l>die maghe willen dat berechten</l>
<l>ende maker omme grote clage</l>
<l>dus arghet die werelt alle dage</l>
<l>alwaren des ridders kinder groot.</l>
<l n="55">van horen daghen die grote noot.</l>
<l>die hem naecten ontsagen si niet</l>
<l>ende haddens int herte groot verdriet</l>
<l>si daden alse kinder pleghen</l>
<l>bede in straten ende in weghen</l>
<l n="60">hadsi bliscap sonder rouwe</l>
<l>des weende dicke die goede vrouwe</l>
<l>entie ridder alsi dat zaghen.</l>
<l><milestone unit="fol" n="2va"/> die van vrienden [ende] [v]an maghen</l>
<l>elendich sere w[orde]n waren</l>
<l n="65">wat wonder est da[t] si mesbaren</l>
<l>ende driuen also groten rouwe</l>
<l>daer mochtmen sien grote trouwe</l>
<l>die si droech te haren here</l>
<l>si mochte sijn bleuen in groter ere</l>
<l n="70">te haers vader huus alhaer leuen</l>
<l>maer sine woude niet begheuen</l>
<l>haren man doer enige noot.</l>
<l>si doechde menigen hongher groot</l>
<l>doer haren man ende menich verdriet.</l>
<l n="75">sine wouden emmer begheuen niet</l>
<l>Dus ghingen si so lange stonde</l>
<l>dat haerlijc and[er] nietne conde</l>
<l>getroesten noch gheuen raet</l>
<l>wat si best doen nadat hem staet</l>
<l n="80">si hadden verteert altenen gader</l>
<l>dat si brochten van hare vader</l>
<l>ende haer beste cleder die si droech</l>
<l>dat was seer haer ongeuoech</l>
<l>dus ghingsi van lande te lande</l>
<l n="85">so sere vruchten si die scande</l>
<l>van haren vrienden dat si hem maecten</l>
<l>emmer voert so dat si naecten</l>
<l>enen woude up enen tiden</l>
<l>daer si doer zouden liden</l>
<l n="90"><pb n="13"/> alsi binden woude quamen</l>
<l>do verzaghen si ende vernamen</l>
<l>inden wonde tere steden</l>
<l>daer lagen drie weghescieden</l>
<l><milestone unit="fol" n="2vb"/> doene wisten si welken gaen</l>
<l n="95">jof welc te gangen bestaen</l>
<l>doch si droeghen si ouer een</l>
<l>datter vrouwen best do sceen</l>
<l>dat si ghingen ter rechter hant</l>
<l>daer hoeptsi te vinden enich lant</l>
<l n="100">daer hem gelucke mochte gescien</l>
<l>doe quamen si ghegaen mettien</l>
<l>beneden an enen berghes voet.</l>
<l>do dochte hem beiden wezen goet.</l>
<l>dat sire up gingen dor sien dor horen</l>
<l n="105">si hoepten hem zoude comen te voren</l>
<l>dat si vonden enige stede</l>
<l>daer si rusten ende oec mede</l>
<l>daer si mochten bidden broot</l>
<l>si hadden den honger groot.</l>
<l n="110">der kinder hongher dede hem toren</l>
<l>meer dan haer selues te uoren</l>
<l>do si ten berge beneden quamen</l>
<l>daer versagen si [ende] [vernamen]</l>
<l>die zee beneden an den voet</l>
<l n="115">doe docht si in haren moet</l>
<l>dat si ter zee doe neder clommen</l>
<l>menigen wech lanc ende crommen</l>
<l>so lange dat si neder quamen</l>
<l>daer versaechsi ende vernamen</l>
<l n="120">do si quamen upten zande</l>
<l>datter seilde voerden lande</l>
<l>een scip dat van verren quam</l>
<l>als die scipman dat vernam</l>
<l>ende hi der liede wart geware</l>
<p><supplied resp="editor">Fragment III</supplied></p>
<l><milestone unit="fol" n="3ra"/> sach hi comen ene wolwinne.</l>
<l>ende enen wolf die met sinne</l>
<l>die kinder droegen hare straten</l>
<l>done wiste hi hoe ghelaten</l>
<l n="5">hi riep dicke ha ha ha</l>
<l><pb n="14"/>ende liep den woluen na</l>
<l>laet hier die kinder beide gader</l>
<l>ende scoert mi ic bin hoer vader</l>
<l>ende laet mi steruen metten kinden</l>
<l n="10">sine woudens hem niet onderwinden</l>
<l>ende liepen wech hare straten</l>
<l>sodat si den ridder laten</l>
<l>allene bliuen inden woude</l>
<l>ende liepen te hole also houde</l>
<l n="15">alsi te haren hole quamen.</l>
<l>die kinder si doe beide namen</l>
<l>ende deedse liggen bi haren kinden</l>
<l>nu hoert wes si hem onderwinden</l>
<l>si waren der kinder also blide</l>
<l n="20">dat si saten bi hare side</l>
<l>ende speelder mede vriendelike</l>
<l>dat woude god van hemelrike</l>
<l>hier moechdi horen wonder groot</l>
<l>die woluinne haelde hem broot.</l>
<l n="25">alsi mochte ende leyd hem bi</l>
<l>ende alsi vernam so dat si</l>
<l>drinken wouden ghenc si leggen</l>
<l>bi hem dat wonder es te zeggen</l>
<l>ende lietse zughen hare mamme</l>
<l n="30">somwilen van enen iongen lamme</l>
<l>most si eten doer den noot.</l>
<l><milestone unit="fol" n="3rb"/> want selden mocht si hebben broot</l>
<l>si mosten leuen bi zulker spisen</l>
<l>als si hadden in zulker wisen</l>
<l n="35">alse wolue inden woude plegen</l>
<l>maer sine mosten in geenre wegen</l>
<l>gangen dor die wolvinne</l>
<l>si toechde hem so grote minne</l>
<l>dat icket qualike dar gezeggen</l>
<l n="40">jof oec in ghescrifte leggen</l>
<l>maer dat vindic voren</l>
<l>int latijn die wil horen</l>
<l>hi mocht horen scone tale</l>
<l>god die vermocht dat wale</l>
<l n="45">en was hem niet zwaer</l>
<l>dus bleuen die kinder daer</l>
<l>wonen inden wilden danne</l>
<l>dat si van wiue noch van manne</l>
<l><pb n="15"/>hadden helpe noch ander troest.</l>
<l n="50">lange tijt eer si verloest</l>
<l>worden als ghi zult verstaen</l>
<l>maer hier moet eerste voren gaen</l>
<l>ene reden van haren vader</l>
<l>ende vander moeder beyde gader</l>
<l n="55">sijn versceden harde verre</l>
<l>des si dicke waren erre.</l>
<l>Alse die vader hadde verloren</l>
<l>sine kinder hadde hijs toren</l>
<l>done wiste hi wat bestaen</l>
<l n="60">doch pensede hi soude gaen</l>
<l>ouer in enige goede stede</l>
<l>ende hem generen metter bede.</l>
<l><milestone unit="fol" n="3va"/> Iemene zoude sijns ontfermen</l>
<l>als men zaghen sine kermen</l>
<l n="65">broot te bidden was sijn gedochte</l>
<l>dus ghinc hi aldat hi mochte</l>
<l>waer hi quam ofte sat</l>
<l>ofte carmede ofte bat</l>
<l>men gaf hem lettel ofte niet</l>
<l n="70">dene seide siet hier siet</l>
<l>dese cockijn es so groot</l>
<l>wie zoude hem geuen broot</l>
<l>gaet wintet met allen scanden</l>
<l>wildijt niet winnen metten handen</l>
<l n="75">eert ende trecket ene ploech.</l>
<l>trouwen ghi sijt groot genooch</l>
<l>v broot te winnen waerdi vrome</l>
<l>ghi siet selden welle come</l>
<l>spade bate ende lettel werc.</l>
<l n="80">gaet cockijn ghi sijt so starc</l>
<l>ic zoude eer vechten om mijn broot.</l>
<l>ende slaen liede toter doot.</l>
<l>eer ic dus liepe achter lande</l>
<l>gaet ribaut god geue u scande</l>
<l n="85">sprac die ander groot verderf</l>
<l>dat hi van rouwen niene starf</l>
<l>dat was wonder alte groot.</l>
<l>hi wenschede dicke om den doot</l>
<l>harde selden at hi broot.</l>
<l n="90">dus was hi in groter noot</l>
<l>want men dede hem grote scande</l>
<l><pb n="16"/>[d]us was hi daer inden lande</l>
<l>[i]n weet hoe lange hire was.</l>
<l><milestone unit="fol" n="3vb"/> van scaemten vloech hi als icket las</l>
<l n="95">verre in een ander mans lantstede.</l>
<l>hadde hi in dene gehad onurede</l>
<l>hi hads inder ander also vele.</l>
<l>het ghinc met hem al uten spele</l>
<l>cume conste hi binder weke biiagen</l>
<l n="100">broots so uele in zeuen dagen</l>
<l>als hi wel ghegeten hadde tenen male.</l>
<l>hi wart bleec ende oec vale</l>
<l>ende magher ende keytijf.</l>
<l>ende leedde een harde droeue lijf.</l>
<l n="105">van dage te dage ielancso mee.</l>
<l>des was sire herten harde wee.</l>
<l>hi most emmer also gedogen</l>
<l>hine wiste hoet gebetren mogen</l>
<l>dus bleef hi daer so hi lancste mochte</l>
<l n="110">maer alst hem daer verdochte</l>
<l>ende hi den honger hadde so groot.</l>
<l>ghinc hi ouer al omme broot.</l>
<l>bidden dus in elke stede</l>
<l>daer men hem vele scanden dede.</l>
<l n="115">hi wart so lielijc ende so vuul</l>
<l>dat men recht hiet grote guul.</l>
<l>groot verderf ende cost verloren</l>
<l>dus was hi in desen toren</l>
<l>lange tijt ende lange wile</l>
<l n="120">nu eist tijt alsonder ghile</l>
<l>dat ic kere ter scoenre vrouwen</l>
<l>die wech voer in groten rouwen.</l>
<l>metten scipman diese cochte</l>
<l>dies hem harde werde bedochte.</l>
<p><supplied resp="editor">Fragment IV</supplied></p>
<l><milestone unit="fol" n="4ra"/> sprac die vrouwe lieue here</l>
<l>des ic mi ontsach van v</l>
<l>vruchtic dat mi sal comen nu</l>
<l>te groten vernoye ende te miswende</l>
<l n="5">dat ic niet bleuen inne met kinde</l>
<l>daer u lant here up mochte eruen</l>
<l><pb n="17"/>gheuallet here dat ghi moet steruen</l>
<l>dat mi god moete verbieden</l>
<l>so salic van uwen lieden</l>
<l n="10">haestelike verdreuen sijn</l>
<l>dat sijn alle die sorge mijn</l>
<l>so ben ic .i. ellendich wijf.</l>
<l>oec vructic alsonder blijf</l>
<l>dat ic moet an minen danc</l>
<l n="15">nemen man eer eet lanc</l>
<l>bi mire wet bi mire trouwen</l>
<l>sprac die ouer scone vrouwe</l>
<l>sone trouwic man ontsteruedi mi</l>
<l>bi minen wille ende bi di</l>
<l n="20">ontsie ic mi daeraf wel sere</l>
<l>stont an mi in enigen kere</l>
<l>troudic man bi minen wille</l>
<l>dus sprac si maer alstille</l>
<l>pensde si dat wareyt ware</l>
<l n="25">ic soude wel node openbare</l>
<l>hebben geseit wat si meende</l>
<l>metten woerde si sere weende</l>
<l>ende pensde doe om iechemas</l>
<l>die haer man warachtich was</l>
<l n="30">mocht sine hebben sine begeerde</l>
<l>elnegene bouen der erde.</l>
<l><milestone unit="fol" n="4rb"/> [...............]</l>
<l>[...............]</l>
<l>[...............]</l>
<l n="35">do waeren [...........]</l>
<l>datter auonture [......]</l>
<l>do sprac hi al openba[re]</l>
<l>minne ghine doen (?) [........]</l>
<l>ic salt v vele wel [..........]</l>
<l n="40">moetic v leuen enige do (?) [......]</l>
<l>sodat ghijs sonder sone (?) [......]</l>
<l>ic sal u laten in mine [rikel</l>
<l>ende doen v zweren vaste[like]</l>
<l>minen baroenen alsmen [..........]</l>
<l n="45">daer die macht meest a[ne leghet] (?)</l>
<l>dat si v bliuen voert g[hetrouwe]</l>
<l>dat lone u god sprac die [vrouwe]</l>
<l>dat ghi mijns dus wege [..........]</l>
<l>do sende hi wt vp ne[...........]</l>
<l n="50"><pb n="18"/> lettren ende boden beide</l>
<l>ende gheboot dat elc se[ide]</l>
<l>den genoten vanden Ian[de]</l>
<l>dat si te houe haesteli[ke.......]</l>
<l>quamen haer hier wa[......]</l>
<l n="55">hi woude bi hare alre d[......]</l>
<l>sijn lant besetten ende [......]</l>
<l>sone dorfter niemen on[.......]</l>
<l>Si voeren te houe mettien</l>
<l>alst haer here hem [.........]</l>
<l n="60">ic zegghe u dat daer qu[amen]</l>
<l>menich ridder van grote[n name]</l>
<l>menich prince menich g[raue] (?)</l>
<l><milestone unit="fol" n="4va"/> [...............]</l>
<l>[...............]</l>
<l n="65">[...............]</l>
<l>[...............] stonden</l>
<l>[..............] ontwonden</l>
<l>[.............] quamen toten here</l>
<l>[........]chden sine siecheit sere</l>
<l n="70">[.......]en volkome sijn ende wesen</l>
<l>[.....]hem toe met dezen</l>
<l>[......] ende lieue vrient</l>
<l>[........] vele hebdi mi dient</l>
<l>[.....] vilen te meniger stont</l>
<l n="75">[Bedi] willic v maken cont</l>
<l>[d]at ghi onboden sijt</l>
<l>[...........] op deser tijt</l>
<l>[danc]ber alre houeschede</l>
<l>[g]hi mi geuet ene bede</l>
<l n="80">[In sal] hier niet lange wezen</l>
<l>[.........]e nemmermeer genezen</l>
<l>[.......] deden ene bede hier</l>
<l>[.......] worden alle scier</l>
<l>[.......] vrouwe wi doent gerne</l>
<l n="85">[.....]ldaet des niet tonberne</l>
<l>[..........] wi doot gereet</l>
<l>[..........]ede hem den eet</l>
<l>[..........] ghetrouwelike houden</l>
<l>[..........] doen ende doen zouden</l>
<l n="90">[............] zoude bidden daer</l>
<l>[...........] nemmermeer daer naer</l>
<l>[.........] en daden noch souden spreken</l>
<l><pb n="19"/>[..........] men te vinden enige treken</l>
<l><milestone unit="fol" n="4vb"/> daer bi verachtert mochte sijn</l>
<l n="95">dat nu sal sijn die bede mijn</l>
<l>si seiden alle vte enen monde</l>
<l>si dadent gerne in elke stonde</l>
<l>ende zworent alle vaste te houden</l>
<l>dat elkerlic bi sinen scouden</l>
<l n="100">nemmermeer daerna nebrake</l>
<l>heren nu zegic v die zake</l>
<l>hieres mijn wijf vwer alre vrouwe</l>
<l>die mi van herten es getrouwe</l>
<l>ic wil dat si vrouwe bliue</l>
<l n="105">steruic nv na minen liue</l>
<l>ende ghi haer sijt onderdaen</l>
<l>alsi dit hadden verstaen</l>
<l>dat dat was dattie here bede.</l>
<l>seide elke dat hijt gerne dade</l>
<l n="110">met houeschen woerden met zoter tale</l>
<l>ende seiden si waers wardich wale</l>
<l>te houden te haren fine</l>
<l>meerre heerscap dan die sine</l>
<l>Dus es die vrouwe ontfangen daer</l>
<l n="115">in corten tiden aldaer naer</l>
<l>sterftie hertoge het moste sijn</l>
<l>nu hoert van dede die vrouwe fijn</l>
<l>si dede sine wtuaert daerter stede</l>
<l>nader wet ende na daer zede</l>
<l n="120">dat men in den lande plach</l>
<l>dat noyt man nochtan en sach</l>
<l>brengen oec in derde.</l>
<l>man met so groter werde</l>
<l>si was so wetende ende so vroet.</l>
</body>
</text>
</TEI.2>
