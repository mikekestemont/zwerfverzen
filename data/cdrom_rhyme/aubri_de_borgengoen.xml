<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Aubri de Borgengoen</title>
<author>Onbekend</author>
</titleStmt>
<editionStmt>
<edition>G. Kalff: Middelnederlandsche epische fragmenten, met aantekeningen. Groningen, 1885, 138-152 (140-152).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Aubri de Borgengoen"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1340"/></interpGrp>
<interpGrp type="witnessYear_from"><interp value="1340"/></interpGrp>
<interpGrp type="pubYear_to"><interp value="1360"/></interpGrp>
<interpGrp type="witnessYear_to"><interp value="1360"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Aubri de Borgengoen</TITEL>
<author>Onbekend</author>
<AARD>Rijm</AARD>
<BRON nr="K9">Leiden, Bibliotheek der Rijksuniversiteit, Ltk. 211 (fragm.)</BRON>
<DATUM>1340-1360</DATUM>
<OMVANG>354 verzen</OMVANG>
<BRON.OPM>Twee bladen, die onderaan en aan de zijkanten zodanig besnoeid zijn, dat de majuskelkolom van kolom 1va geheel en die van kolom 2va gedeeltelijk verloren is gegaan. Per bladzijde 2 kolommen en per kolom nu nog 43 &#x00E0; 45 regels; het oorspronkelijke aantal regels is onbekend (onderaan ontbreken enkele regels). Tussen de regels 179 en 180 moet vrij veel tekst verloren zijn gegaan, waarschijnlijk veel meer dan in de Franse redactie stond.</BRON.OPM>
<EDITIE>G. Kalff: Middelnederlandsche epische fragmenten, met aantekeningen. Groningen, 1885, 138-152 (140-152).</EDITIE>
<STATUS>Kritisch</STATUS>
<BRONMNW>411.6</BRONMNW>
<EDITIE.OPM>Zowel hier als in de editie zijn alleen de overgeleverde regels genummerd.</EDITIE.OPM>
<BRONNEN>Leiden, Bibliotheek der Rijksuniversiteit, Ltk. 211 (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter comment">Fragment I</head>
<l><milestone unit="fol" n="1ra"/> Miin goede ors van sterken leden</l>
<l>Ter quader wile custic heden</l>
<l>Aubri die dreef groten rouwe</l>
<l>Onder een busscelkijn bi der vrouwen.</l>
<l>"Ay vrouwe!" seiti, "dat ic u zach</l>
<l n="5">Heden an desen dach,</l>
<l>Es ter armer wilen gegaen,</l>
<l>Ende dwerc dat ic adde bestaen;</l>
<l>Nune bemic niet zeker te waren,</l>
<l n="10"><pb n="141"/> Hoe miin volc heeft gevaren</l>
<l>Ende wat miin neve G[azeliin] doet;</l>
<l>Gode biddic up rechte omoet,</l>
<l>Dat hi bescerme desen dage</l>
<l>Minen lachame van quader plage,</l>
<l n="15">Want zien mi gone Sarrasinen</l>
<l>Te voet, zi sullen mi zere pinen;</l>
<l>Want ic weet dat wel bi staden</l>
<l>Om een kerre gouds geladen</l>
<l>Ne lietsiit niet, sine souden mi</l>
<l n="20">Doden", sprac de ridder vri.</l>
<l>Doe ginc hi in ten foreeste</l>
<l>Clagende Blanchaerde sine beeste;</l>
<l>Onder ene hole strate</l>
<l>Sat hi, hine mochten niet gematen</l>
<l n="25">Te weene ende te drivene cariin</l>
<l>Om ziin goet ors Blanchardiin.</l>
<l>Het was daer gelovert wel;</l>
<l>Om Sarrasinen wachte de degen snel,</l>
<l>Of si enege perde brochten,</l>
<l n="30">Dat hi een ors winnen mochte.</l>
<l>Dus bleef hi allene in goont wout</l>
<l>Drivende jammer ende ongedout</l>
<l>Ende bekarmde siin ors Blanchaert.</l>
<l>Hen weende nie man so om een paert.</l>
<l n="35">Guiborch die dreef groten rouwe</l>
<l>Ende Sornahaut de scone jonfrouwe,</l>
<l>Si dreven de meeste jammerhede,</l>
<l>Die nie ter werelt vrouwe dede</l>
<l>Doe dat zach de degen goet,</l>
<l n="40"><pb n="142"/> Dwanc hi een deel sinen moet</l>
<l>Ende gincse beede conforteren</l>
<l>Van haren jammerliken zere.</l>
<l>"Kerssine", sprac de ridder waert,</l>
<l>"Soudic vergeten om een paert</l>
<l>[...............]</l>
<l>[...............]</l>
<l n="45"><milestone unit="fol" n="1rb"/> Doe andworde Guiborch de scone:</l>
<l>"Dor den heren van den trone,</l>
<l>Aubri, laet uwen rouwe zinken,</l>
<l>Mochti de Sarrasinen minken</l>
<l>Ende zuveren  so mochten wi</l>
<l n="50">Feeste driven, ic ende ghi,</l>
<l>Men sout weten verre ende naer</l>
<l>Ghi sout ooc coninc ziin eer een jaer."</l>
<l>Sornahaut, de scone blonde,</l>
<l>Vragede Aubri ter stonde</l>
<l n="55">Om sinen neve G[azeliin],</l>
<l>Want soe met hare herten fiin</l>
<l>Loyale minne te hem drouch.</l>
<l>Aubri antworde ende louch:</l>
<l>"Waerheden, jonfrouwe, in weet,</l>
<l n="60">Over waer es hi mi ongereet;</l>
<l>Van hem sone weetic niet;</l>
<l>Trouwen, wisti miin verdriet</l>
<l><pb n="143"/>Ende dat ghi so nare ziit mi,</l>
<l>Ridder van herten so es hi vri</l>
<l n="65">Hi ende siin volc sonder waen</l>
<l>Souden mids dor de viande slaen,</l>
<l>Hi sout arde lettel sparen,</l>
<l>Tote hi tons comen ware;</l>
<l>Biden here, die mi geboot,</l>
<l n="70">Hi soudse alle slaen te doot</l>
<l>De Sarrasinen ende wonden,</l>
<l>Toti miin goede ors adde gevonden.</l>
<l>Hi soude ons lossen arde sciere</l>
<l>Ende u, jonfrouwe van Baiviere,</l>
<l n="75">Al siin herte leghet an u."</l>
<l>Sornahaut was so wel gheblu,</l>
<l>Daer soe dese worde</l>
<l>Van haren lieve spreken horde,</l>
<l>Dat soe ne wiste, waer soe zat</l>
<l n="80">Ende haren onger al vergat.</l>
<l>Dus bleven si sittende sonder ghile.</l>
<l>Nu hort van G[azeliin] ene wile,</l>
<l>Die met sinen lieden vacht</l>
<l>Ende Tieriin met alre cracht;</l>
<l n="85">Si vochten zere ende slougen al,</l>
<l>Datter was groet ende smal,</l>
<l>Si slougenre .VII.<hi rend='sup'>M</hi>. wel,</l>
<l>Ende G[azel&#x00FC;n] de ridder snel</l>
<l>Adde verloren den Borgengoen.</l>
<l>[...............]</l>
<l>[...............]</l>
<l n="90"><milestone unit="fol" n="1va"/> [Gazeliin] sprac: "ic weet wel te voren,</l>
<l>[He]bbic minen oom verloren,</l>
<l>[I]c sal mi selven nemen dliif;</l>
<l>[I]c weet wel zachi tscone wiif</l>
<l>[S]ornahauden ende hare vrouwe,</l>
<l n="95">[H]ine liet dor bliscap no dor rouwe,</l>
<l><pb n="144"/>Hine voerem staen in staden;</l>
<l>[Dat] wetic wel, was hi verladen,</l>
<l>[I]c zalne souken, bi onsen here.</l>
<l>[Doe] antworde Tieriin met zere:</l>
<l n="100">"[A]y G[azeliin] datti goet gescie,</l>
<l>[W]eten wreken den stouten Aubri!</l>
<l>[A]ucotiin die lach hier bi."</l>
<l>"[B]i gode", sprac G[azeliin], "dat si."</l>
<l>[B]in desen hevet de coene degen</l>
<l n="105">[S]iin ogen zuutwert up geslegen,</l>
<l>[B]in desen zachi comen zaen</l>
<l>[D]ie Sarrasinen, die gevaen</l>
<l>[B]rochten tgoet ors Blanchardiin.</l>
<l>[A]ls dit verzach G[azeliin],</l>
<l n="110">[R]iep met luder stemmen de degen:</l>
<l>"[A]y miin oom Aubri es verslegen!</l>
<l>[I]c sie hier bringen sine[n] wreene,</l>
<l>[D]beste paert, dat nie liep over vier bene."</l>
<l>[N]u wildent de Sarrasinen</l>
<l n="115">[Pro]senteren Acotine</l>
<l>[E]nde brochtent gheleet openbaer.</l>
<l>[D]ies adde G[azeliin] therte zwaer,</l>
<l>[E]nde seide: "ic sorge in minen zinne,</l>
<l>[D]at ict niet sal mogen winnen."</l>
<l n="120">[D]oe sprac Tieriin de degen snel:</l>
<l>"[B]i gode, G[azeliin], ghi sult wel;</l>
<l>[S]laet in, edel ridder fier!"</l>
<l>[Met] sporen nopedsi haer destrier.</l>
<l>[T]ieriin de ridder valgant</l>
<l n="125">[Hi] hief gewillike den brant</l>
<l>[E]nde slouch den hertoge Maboen</l>
<l>[D]or halsberch ende aucotoen;</l>
<l>[A]l sat bi up dors Blanchaert,</l>
<l>[T]oter navele zanc in dat zwaert,</l>
<l n="130">[W]ant hi slouch met goeden wille.</l>
<l>[M]aboen viel af ende tpaert stout stille;</l>
<l>[D]oe sprac de stoute G[azeliin]:</l>
<l>"[G]hebenediit so moeti ziin</l>
<l>[D]ie moeder die u ghedrouch,</l>
<l>[...............]</l>
<l>[...............]</l>
<l n="135"><milestone unit="fol" n="1vb"/> Entie edelinc vermeten</l>
<l>Es zonder letten daer up geseten,</l>
<l>Ende slouch enen Sarrasiin,</l>
<l><pb n="145"/>Hiet van der Maroken Boudewiin;</l>
<l>So zere slouchine up den scilt,</l>
<l n="140">Datter jegen niet ne hilt,</l>
<l>Ende cloofden in ten tanden toe;</l>
<l>Sinen gezelle troosti doe</l>
<l>Ende batten, datsi souden slaen;</l>
<l>Dat pongiis was sciere gedaen,</l>
<l n="145">Die Sarrasinen bleven daer doot</l>
<l>Wel VII.<hi rend='sup'>M</hi>. in een conroot.</l>
<l>Doe zeide G[azeliin] de vrie:</l>
<l>"Nu willic minen oom Aubri</l>
<l>Souken, also help mi ons here;</l>
<l n="150">Lieve gezelle, ic biddu zere</l>
<l>Dat ghi hier bliift, ic zal zouken</l>
<l>Minen oom Aubri in allen houken</l>
<l>Ende geven hem siin ors Blanchaert,</l>
<l>Es hi levende", ende metter vaert</l>
<l n="155">Andworden Tieriin de ridder goet:</l>
<l>"Bi gode die ons leven doet,</l>
<l>G[azeliin] ic salne souken mede."</l>
<l>G[azeliin] te hant weder zede:</l>
<l>"Wete Kerst, Tieriin, gine zult niet,</l>
<l n="160">Bliift hier stille ende spiet</l>
<l>De Sarrasinen ende slaet,</l>
<l>Ende wacht dat u negeen ontgaet."</l>
<l>Tieriin sprac: "bi Sente Symoen,</l>
<l>G[azeliin] dit willic gerne doen,</l>
<l n="165">Ic ne wils niet achtertrecken."</l>
<l>G[azeliin] de coene recke,</l>
<l>Die noopte Blanchardine met sporen,</l>
<l>Hine sparde gers no coren:</l>
<l>Te vullen lope liep dat paert.</l>
<l n="170">In desen verrooc Blanchaert</l>
<l>[Aubry] sinen here,</l>
<l>Ende het begonde neyen zere</l>
<l>Ende scrabbelde metten voete.</l>
<l>Ende Aubri die met goeden moete</l>
<l n="175">In de bome gekamet lach</l>
<l>Thooft lichti up ende zach</l>
<l><pb n="146"/>Sinen wrene vaste springen</l>
<l>Ende dede sine bellen clingen</l>
<l>Van [...............]</l>
<l>[...............]</l>
</div>
<div type="chapter"><head type="chapter comment">Fragment II</head>
<l n="180"><milestone unit="fol" n="2ra"/> Ende Aubri de Borgengoen</l>
<l>Sagie grote martelie doen,</l>
<l><pb n="147"/>De Sarrasinen slougense doot,</l>
<l>Nu weti de wareit alblood;</l>
<l>Si ziin doot de heren vercoren,</l>
<l n="185">Dat ghi piint, es al verloren</l>
<l>Als Amauriis dit heeft verstaen,</l>
<l>Ne weeti wat anegaen.</l>
<l>"Acharmen", seiti, "allendich man,</l>
<l>Dat ic nie dat liif gewan;</l>
<l n="190">Ic was geboren ter quader tiit,</l>
<l>Ay Ode van Lengers, groten niit</l>
<l>Magic te di dragen algader,</l>
<l>Ende Heinriic van Ostume den verrader;</l>
<l>Bi den here die al mach geven,</l>
<l n="195">Het sal u beeden costen dleven,</l>
<l>Magic u begaen of beriden."</l>
<l>Ende bin desen zelven tiden</l>
<l>Lieti hem gliden uten ghereide</l>
<l>Ende viel in onmacht up de heide.</l>
<l n="200">Dit zach G[azeliin] met sinen ogen</l>
<l>Ende ne maghet langer niet gedogen,</l>
<l>Hi beette ter erden zaen</l>
<l>Ende heeften in den arm bevaen</l>
<l>Ende hiefen up van daer hi lach,</l>
<l n="205">Ende custene als hi eerst mach</l>
<l>"Willecome, broeder miin,</l>
<l>Zelve ben ic G[azeliin],</l>
<l>Dien ghi so lange ebt gesocht;</l>
<l>God heeft u hier brocht,</l>
<l n="210">Hout u te payse, degen vri,</l>
<l>Dit grote, dit lange es Aubri,</l>
<l><pb n="148"/>Die heeft gedaen in meneger wise</l>
<l>Dat hien wel terechte prise."</l>
<l>Amariis die hoorde toe,</l>
<l n="215">Hi was van herten arde vro.</l>
<l>"Ay" sprac Amauriis, de jonchere fiin,</l>
<l>"Broeder, wel moeti comen ziin</l>
<l>Ende ghi, lieve oom Aubri;</l>
<l>Ic bids, hoort een deel na mi,</l>
<l n="220">Ic doe u de waereit verstaen:</l>
<l>Miin vader heeft dor u vele gedaen</l>
<l>Rauwel dien god eren moet.</l>
<l>[...............]</l>
<l><milestone unit="fol" n="2rb"/> Ende hevetter omme groten rouwe</l>
<l>Ende Ermenael miin vrouwe,</l>
<l n="225">Ende nu ebbic u lange ghesocht,</l>
<l>Ende god hevet mi nu hier brocht,</l>
<l>Ende si zoudene wel gerne zien;</l>
<l>Nu comt, dat u goet moete gescien."</l>
<l>"Neve", sprac Aubri, "wats gesciet,</l>
<l n="230">Bi gode, hine macher varen niet,</l>
<l>Hem sal noch eer groet ere ghescien."</l>
<l><pb n="149"/>Ende G[azeliin] die sprac mettien:</l>
<l>"Oom, dor gode van paradyse,</l>
<l>Weten varen omme spise!</l>
<l n="235">Wi ebben alte lange gemerret."</l>
<l>De coninginne wert vererret,</l>
<l>Want soe hevet so groten honger."</l>
<l>Aubri sprac: "Nu zie ic wonder</l>
<l>Van G[azeline] den neve miin</l>
<l n="240">Dor de coninginne vri fiin,</l>
<l>Vrou Guiborgen, so neist niet neve,</l>
<l>Also moetic met eren leven</l>
<l>Hets door Sornahauden de maget,</l>
<l>[...............]</l>
<l>Als dit G[azeliin] adde verstaen,</l>
<l n="245">Dors ginc hi met sporen slaen</l>
<l>Ende reet wech al sonder ghile,</l>
<l>Maer eer hi ene alve mile</l>
<l>Ghereden was, heefti vernomen</l>
<l>Tien zomers jegen hem comen,</l>
<l n="250">Die gezouten vleesch brochten;</l>
<l>Daer na sachi, dat hem dochte,</l>
<l>Tien zomers, die coren drougen,</l>
<l>Die zwaer waren ende zere wougen;</l>
<l>Daer na zachi comen van verren</l>
<l n="255">Gheladen XXII. kerren</l>
<l>Beede met brode ende met baken</l>
<l>Ende venizoen van goeden smaken.</l>
<l>Daerna camen negen wagen,</l>
<l>Die evene ende geerste dragen;</l>
<l n="260">Daer na zachi comen in scine</l>
<l>Van viif wagenen met wine;</l>
<l>Daerna zach comen de degen snel</l>
<l>X<hi rend='sup'>V</hi><hi rend='sup'>I</hi><hi rend='sup'>I</hi>X cnapen wel</l>
<l>Die goont goet v[oerwaert] dreven,</l>
<l n="265">Si waren bet te lande bleven</l>
<l>[...............]</l>
<l>[...............]</l>
<l><pb n="150"/><milestone unit="fol" n="2va"/> Ende tasten ende stoken,</l>
<l>Ende ziit, dat sise willen vercopen,</l>
<l>Wi sullensem wel betalen;</l>
<l>[...] ic moet liggen in qualen,</l>
<l n="270">Willensise jegen ons houden,</l>
<l>Sine worden met lachtre gegouden;</l>
<l>Ic sal hem geven sulke have,</l>
<l>Hem waer beter, waersi begraven.</l>
<l>Doe antworde de degen snel:</l>
<l n="275">"G[azeliin] neve, dit lovic wel,</l>
<l>Wetense dingen wel gereet!</l>
<l>Wi zullense ebben, wien lief, wien leet."</l>
<l>Doe nopede Aubri wel houde</l>
<l>Blancharde metten sporen van goude</l>
<l n="280">Ende G[azeliin], de jonchere goet,</l>
<l>Reet in harlieder gemoet,</l>
<l>Ende groetetse wel hovesscelike</l>
<l>Van seren halven van hemelrike:</l>
<l>"Wildi vercopen, dat ghi hier brinct?</l>
<l n="285">Wat holper vele omme gedinct,</l>
<l>Ic sal u geven u gevouch,</l>
<l>Selvers ende gouds genouch,</l>
<l>Ende segghet, waer dat u vaert geleget</l>
<l>Ende waer dat ghi ziit beweghet."</l>
<l n="290">Doe andworden de glottoene:</l>
<l>"Hebdire den duvel mede te doene,</l>
<l>Waer wi varen ende wat wi voeren?</l>
<l>Mi mocht so ode, ic soudu roeren</l>
<l>Met mire vust vor uwen mont,</l>
<l n="295">Ghine durstet willen om C. pont</l>
<l>Dat gire heden omme vraghet;</l>
<l>Lachter moet u ziin bedaghet,</l>
<l>Ic sla u [...] mi cume;</l>
<l>Wi ziin up onser vaert t Ostume;</l>
<l n="300">Dit goet ende dese liede</l>
<l>Es Oden van Lengers mesniede</l>
<l>Ende [...] dat goet ende dese have</l>
<l>Van Ostume Heinric den grave.</l>
<l><pb n="151"/>Siin lant ende sine balgie</l>
<l n="305">Street hier an, dat zeggic di.</l>
<l>[Van] spise es bi teberteert,</l>
<l>Want de Sarrasinen ebben gewasteert</l>
<l>Baivier daer wi nu binnen ziin</l>
<l>[...............]</l>
<l><milestone unit="fol" n="2vb"/> Ter quader tiit caemdi hier</l>
<l n="310">Dat ghi Oden van Langers den gier</l>
<l>Dus gedane boodscap doet;</l>
<l>Ic sal u dor Heinrike, siits vroet,</l>
<l>Sulken brief ende sulc teeken geven,</l>
<l>Hi macher omme peisen al ziin leven,</l>
<l n="315">Eer vespertiit, ja eer noene,</l>
<l>Maer het sal ziin bi occusoene."</l>
<l>Doe vragede G[azeliin] daer naer:</l>
<l>"Ic bids u, segdi mi waer,</l>
<l>Vaerdi t Ostume tote Heinrike?</l>
<l n="320">Nu biddic u vriendelike,</l>
<l>Dat ghi mi zegt of ghi nie</l>
<l>Horet, dat u goet gescie,</l>
<l>Spreken van Aubri den Borgengoen</l>
<l>Ende van sinen neve coen,</l>
<l n="325">[Als ghi moghet arde wale]</l>
<l>Van G[azeline] enege tale;</l>
<l>Ic ebbe van hare beeder valsschede</l>
<l>Ghehort spreken in meneger stede,</l>
<l>Ic biddu, ne helets mi niet,</l>
<l n="330">Weettire af te zeggene iet."</l>
<l>"Bi der moeder die mi gedrouch",</l>
<l>Sprac die glottoen, "jaic ghenouch,</l>
<l>Vele mee dan mi es lief;</l>
<l>Hiis een mordenare ende ziin vader dief,</l>
<l n="335">Hi slouch bi verraetscepe groot</l>
<l>Heinrics kinder beede te doot,</l>
<l>In weet of ghiis nie horet tale,</l>
<l>Ende Oden van Lengers also wale;</l>
<l>Die twee kinder doodde hi bi nachte,</l>
<l n="340">Doe daden sine bi hare crachte</l>
<l><pb n="152"/>Jagen uut haren lande;</l>
<l>Die soete god verloenten scande</l>
<l>G[azeliin] ende sinen neve Aubri</l>
<l>Waer dat hi es, waer dat hi si."</l>
<l n="345">Gazeliin horet ende louch:</l>
<l>"Hore", seiti, "hier es genouch,</l>
<l>Vercopt, vercopt dit goet gereet,</l>
<l>Ghi lettet te lange, dats mi leet,</l>
<l>Gazeliin also [...] met eren leven,</l>
<l n="350">Heescht goets genouch, men zaelt geven,</l>
<l>Bi Jesuse van Nazarene</l>
<l>[...............]</l>
<l>[...............]</l>
</div>
</body>
</text>
</TEI.2>
