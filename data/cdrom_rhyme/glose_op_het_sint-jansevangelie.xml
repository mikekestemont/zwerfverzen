<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Sinte Jans ewangelium alsoe 't Augustijnken gheexponeert heeft</title>
<author>Augustijnken</author>
</titleStmt>
<editionStmt>
<edition>Ph. Blommaert (ed.): 'Dit is Sinte Jans ewangelium, alsoe 't Augustijnken gheexponeert heeft'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 131-142.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Sinte Jans ewangelium alsoe 't Augustijnken gheexponeert heeft"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Augustijnken"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Sinte Jans ewangelium alsoe 't Augustijnken gheexponeert heeft</TITEL>
<TITEL>Glose op het Sint-Jansevangelie</TITEL>
<author>Augustijnken</author>
<author>Augustijnken van Dordt</author>
<AARD>Rijm</AARD>
<BRON nr="D61">Brussel, Koninklijke Bibliotheek, 15642-51</BRON>
<DATUM>1400-1420</DATUM>
<OMVANG>1051 verzen</OMVANG>
<BRON.OPM>Het handschrift telt 119 bladen, per bladzijde 1 kolom van 52 regels. De tekst bevindt zich op fol. 106v-116v. Ander werk dat in het handschrift opgenomen werd, is o.a. de Dietsche Lucidarius (fol.161v), Jan de Weerts Nieuwe doctrinael of Spiegel der sonden (fol. 61v-87v), nog enkele andere teksten van Augustijnken van Dordt (fol. 87v-93r en 99r-102r) en Hein van Akens Hughen van Tyberien (fol. 116v-119r).</BRON.OPM>
<EDITIE>Ph. Blommaert (ed.): 'Dit is Sinte Jans ewangelium, alsoe 't Augustijnken gheexponeert heeft'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 131-142.</EDITIE>
<STATUS>Kritisch</STATUS>
<BRONMNW>998.C.8</BRONMNW>
<BRONMNW>1241 </BRONMNW>
<EDITIE.OPM>De correcties, voorgesteld in de lijst met errata, te vinden achterin in de editie (p. 160), zijn in de tekst verwerkt.</EDITIE.OPM>
<BRONNEN>Brussel, Koninklijke Bibliotheek, 15642-51</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="131"/> <hi rend="bold">Dit is Sinte Jans ewangelium, alsoe 't Augustijnken gheexponeert heeft. </hi></head>
<l>Sinte Jan ewangeliste,</l>
<l>Die met Gods gracien wiste</l>
<l>Vander Godliker verholenheit,</l>
<l>Die heeft ghescreven ende gheseit</l>
<l>Een ewangelium rechte ende claer,</l>
<l>Ghelijc dat hier volghet naer,</l>
<l>Met sconen worden wel gheseit;</l>
<l>Ende an mi God der salicheit,</l>
<l>Soe willic met sueter leren</l>
<l n="10">Dit ewangelium exponeren</l>
<l>Om 't ghelove te starken met</l>
<l>Van onser kerstenliker wet,</l>
<l>Daer goede kersten leven in.</l>
<l>In Gods namen ic beghin,</l>
<l>In mijnre hulpen blive Jhesum:</l>
<l><hi rend="italic">In principio erat verbum;</hi> </l>
<l>In den aenbeghin was een woert,</l>
<l>Ende dwoert was bi God, seiti voert:</l>
<l><hi rend="italic">Et verbum erat apud Deum.</hi> </l>
<l n="20">Hi sprect: <hi rend="italic">et Deus erat verbum;</hi> </l>
<l>In God was dwoert, sprect hi naer;</l>
<l>Hoe sal men dit verstaen claer?</l>
<l>Dat dat woert hadde een beghin,</l>
<l>En God beghin heeft meer noch min;</l>
<l>Dwoert was bi God ende God was dwoert;</l>
<l>Soe moghen die liede segghen voert:</l>
<l>In Godes woert daer beghin leit an,</l>
<l>Soe hadde God een beghin dan.</l>
<l>Nu willic u segghen waerbi</l>
<l n="30">Dat God dat woert selve si,</l>
<l>Ende eer dat woert ie began</l>
<l>Hoe dat woert bi Gode was nochtan,</l>
<l>Ende hoe men beghin aen 't wort bekinde,</l>
<l>Ende God beghin en heeft noch inde.</l>
<l>Die almoghende Godlijcheit</l>
<l>Es een God der Drievoldicheit,</l>
<l>Die alle steden vol besettet,</l>
<l>Ende gheen dinc en besmettet,</l>
<l>Ende buten hem en es niet;</l>
<l n="40">In hem ruert dat men rueren siet,</l>
<l>Ende hi en ruert min noch meer;</l>
<l>In hem en ruert liden noch seer.</l>
<l>Die vader der Godliker glorie</l>
<l>Es een ewighe memorie,</l>
<l>Die oversach sonder beghin</l>
<l>Al dat beghin moet bringhen in;</l>
<l>Verstandenes dat es die Sone,</l>
<l>Sonder beghin gheboren scone</l>
<l>Uter memorien, die es Vader;</l>
<l n="50">Vergaende uut hem beiden gader</l>
<l>Es een wille, dat 's Heileghe Gheest,</l>
<l>Ende gheen van drien en es der meest;</l>
<l>Niet .III. gheesten in den vertoenen,</l>
<l>Maer een gheest in drien personen:</l>
<l>Verstandenes die Soen versteit;</l>
<l>Memorie den Vader der Wijsheit;</l>
<l>Alle die wijsheit die in hem sijn,</l>
<l>Welke die Heilige Gheest gheeft schijn</l>
<l>Uut den Vader ende uut den Soen;</l>
<l n="60">In elken desen .III. persoen</l>
<l><pb n="132"/>Rust die een in den anderen,</l>
<l>Onghesceiden sonder wanderen.</l>
<l>In den enen persoen es d'ander niet;</l>
<l>Gheen sonderlinghe wil ghesciet</l>
<l>Van den enen den anderen besonder.</l>
<l>In desen drienvoldighen wonder</l>
<l>Was bi een woert sonder gront;</l>
<l>Maer want elke persoen verstont</l>
<l>Deen den anderen in een wesen bloet,</l>
<l n="70">Was der gheens sprekens noet.</l>
<l>Een van den substancie soe sijn si,</l>
<l>Dus was dat woert in Gode bi,</l>
<l>Ende onghespringhet in sijnre macht.</l>
<l>In dat woert lach al die cracht</l>
<l>Der Godliker moghentheden,</l>
<l>Daer hi al sijn werc uut dede;</l>
<l>Want hi en hadde vleis noch bein,</l>
<l>Bloet noch aderen nerghent ghein,</l>
<l>Dus was hi in hem selven vri;</l>
<l n="80">Gheen vreemde dinghen en sijn hem bi</l>
<l>Van substancie groot no clein;</l>
<l>Hi was een wesen in hem allein.</l>
<l>Soude vreemde substancie comen voert,</l>
<l>Soe moest hi openbaren dwoert,</l>
<l>Daer sijn Godlike woert lach in;</l>
<l>Dus hadde dwoert .I. aenbeghin,</l>
<l>Dat nie en was verbaert te voren</l>
<l>Dat beghin in Adaems oren,</l>
<l n="90">Doen dwoert sprac ende nederquam:</l>
<l><hi rend="italic">Faciamus hominem ad ymaginem et similitudinem nostram.</hi> </l>
<l>Oec was dat woert Gode bi,</l>
<l>Doe daer gheen dinc en was dan hi.</l>
<l>God was dwoert voir waer gesacht,</l>
<l>Dat woert heeft weder woert ghewracht</l>
<l>In Adams ende in Jeven tonghen,</l>
<l>Uut welcken .II. es dat ghedronghen</l>
<l>Dat men menschen tonghen verstandet</l>
<l>Waerden, dat 's voer waer bekandet.</l>
<l>Dat wi oec niet met onser spraken</l>
<l n="100">Vreemde substancie connen maken,</l>
<l>Ende dat woert der tonghen uutgeit,</l>
<l>Wanneer men sterven hier besteit;</l>
<l>Soe en sijn wi niet dat wariche woert.</l>
<l>Daeromme heeft David ghesproken voert:</l>
<l><hi rend="italic">Omnis homo mendax</hi> voerdachtich.</l>
<l>"Alle menschen sijn loghenachtich."</l>
<l>Nuwe manen, nuwe sonnen</l>
<l>Met woerden wi niet maken connen.</l>
<l>Al connen wi woerden rueren,</l>
<l n="110">Nuwe vreemde creaturen</l>
<l>En comen van onsen woerden niet,</l>
<l>Daer en si meer toeghesciet.</l>
<l>Dat Godlike woert es daer in God;</l>
<l>Dat waer woert gaf een ghebod</l>
<l>Adam, datti niet en hilt;</l>
<l>Ende oft ghi dan weten wilt</l>
<l>Waerom het was ons salichede</l>
<l>Dat Adam brac ende misdede,</l>
<l>Ende waerom dat Lucifer oec met</l>
<l n="120">Uut Hemelrike was gheset,</l>
<l>Ende viel in der hellen gronde,</l>
<l>Ende waer mede hi dede sonde,</l>
<l>Dat suldi hier in vinden wael;</l>
<l>Ende waerom in den hemelschen sael</l>
<l>Enghelen vielen, ende bleven met</l>
<l>Noch sundeghen moghen, dat wel wet,</l>
<l>Dat suldi kinnen hier en binnen;</l>
<l>God hulpe mi ten rechten pinen.</l>
<l>Doen karitas, die rechte minne,</l>
<l n="130">Die godeliken gheest hadde inne,</l>
<l>Omtrent hem wilde geselscap haen;</l>
<l>Doen hief hi metter wijsheit aen,</l>
<l>Wille ende moghentlike woert,</l>
<l>Ende sciep tijt ende stat hier voert;</l>
<l>Want voerwaer wet dat</l>
<l>Dat God en hadde niet tijt no stat,</l>
<l>Eer dat hise hem selven sciep.</l>
<l>Daer hi niement over en riep.</l>
<l>Den hemel claer ende dat firmament,</l>
<l n="140">Sterren ende planeten daer omtrent</l>
<l>Sciep hi al in sijn ghewalde,</l>
<l>Ende al doer des minschen salde.</l>
<l>Daer in sciep hi gheest ende bloet,</l>
<l>Ende gaf hem tot harer moet</l>
<l>Vijf sinne gheestelijc;</l>
<l>Doen heitent gheesten enghelijc;</l>
<l>Anders haden si voer Gods oghen</l>
<l>Nemmermeer gesondegen moghen</l>
<l>En hadden si sinne niet ghehat.</l>
<l n="150">Vijf sinne waren in hem sat:</l>
<l><pb n="133"/>Memorie, wille, verstandenes, woert,</l>
<l>Consciencie, als daer toehoert;</l>
<l>Die sijn der inghelen sinne vive</l>
<l>In gheest gheformeert, niet in live.</l>
<l>Bi desen vijf sinne crachte</l>
<l>Moesten si comen in gedachte</l>
<l>Te rechte doe si ghescepen waren.</l>
<l>Die haer ghedincken lieten varen</l>
<l>In hoverde ende in sonden</l>
<l n="160">Vielen tot dien selven stonden,</l>
<l>Sulc in hellen, sulc in swerken,</l>
<l>Sulc in der lichten, 't sijn te merken;</l>
<l>Daer na waert hem vallen kondech</l>
<l>Nadat hi gedochte waren sondech;</l>
<l>Lucifer in sinen gheest,</l>
<l>Sijn hoverde was alre meest,</l>
<l>Dies viel hi den hoechsten val;</l>
<l>Des ghelike die andere al</l>
<l>Vielen na mesdaet der sonden.</l>
<l n="170">Gherechticheit gaf die orconden</l>
<l>In der moghentheit des Vader,</l>
<l>Ende want deser enghelen ader,</l>
<l>Vleis, bloet noch bein en haent,</l>
<l>Soe comt toe dat niet en staent</l>
<l>Na penitencie groot noch clein;</l>
<l>Elc es een bloet gheist allein,</l>
<l>Daer niet aen en es te verhalen;</l>
<l>Met hem selven moet elc betalen</l>
<l>Sonden, die hi ie ghedede;</l>
<l n="180">Of God sijn ontfermichede</l>
<l>Noch aen hem sal laten comen</l>
<l>Es mi verholen, es nachs niet comen.</l>
<l>Die ander inghel die dachten goet,</l>
<l>Met reinen dogheden in haren moet,</l>
<l>Die moeten Gods dienre bliven;</l>
<l>Wie soudse daervan verdriven,</l>
<l>Want si en hebben vleisch noch bloet,</l>
<l>Daer men die sonden mede doet,</l>
<l>Oft datse ten sonden iet becoert</l>
<l n="190">Om dat si niet en brachten voert</l>
<l>Den enen gheest, die nie mach sterven,</l>
<l>Ende mochten si maer eenwerven</l>
<l>Wael ghedaen oft noch sonden pleghen,</l>
<l>Daer hem loen an was gheleghen,</l>
<l>Oft eneghe pijn van misdaden;</l>
<l>Maer oft God sijn ghenaden</l>
<l>Aen die enghelen iet wil stellen</l>
<l>In hemelrijc, oft inder hellen,</l>
<l>Des en weet ic groot no cleen;</l>
<l n="200">Maer ons ghelove sprect neen.</l>
<l>Doen die Godheit aen gesach</l>
<l>Dat niet an desen tween ghelach</l>
<l>Gheselscap, als hem toe behoerde,</l>
<l>Doe sciep hi met sinen woerde</l>
<l>Den minsche, drivoldich, enich, vri,</l>
<l>Ghelijc dat hi selve si;</l>
<l>Want enghelen, duvelen eyghen sijn;</l>
<l>Deen eynen vroghede den anderen pijn.</l>
<l>Nu es die minsche tusschen beiden,</l>
<l n="210">Drivoldich, eengader, onghesceiden;</l>
<l>Ziele, lichame ende sin</l>
<l>Es een minsche meer no min;</l>
<l>Memorie, wille ende verstandenes</l>
<l>In onser zielen verborghen es.</l>
<l>Aristotules die sprect noch</l>
<l>In 't leven sijn .III. zielen doch;</l>
<l>Des leeft die minsche niet allein</l>
<l>Can hi hem selven wel besien.</l>
<l>Hi scrijft aldus: <hi rend="italic">In anima,</hi> </l>
<l n="220"><hi rend="italic">Vegetativa, sencitiva,</hi> </l>
<l><hi rend="italic">Inde anima racionali.</hi> </l>
<l>Daer noemt men .II. zielen bi;</l>
<l>Vegetativa wasset daer uut,</l>
<l>Sonder ghevoelen als bornen cruyt;</l>
<l>Gheen reden hout si min no meer.</l>
<l>Sencitiva wasset daer in 't vee,</l>
<l>Die ghevoelen in vleisch ende in bloede;</l>
<l>Doch sijn sonder alle vroede;</l>
<l>Ghelove noch weten hem en sceit,</l>
<l n="230">Hier omme David noch heeft gheseit:</l>
<l><hi rend="italic">Nolite fieri sicut equus et mulus,</hi> </l>
<l><hi rend="italic">Quibus non est intellectus.</hi> </l>
<l>"Niet en gheloeft als mulen, als paert,</l>
<l>Daer men verstandenes nie en waert;</l>
<l>Maer gheloeft na der enghelen sin,</l>
<l>Daer redene ende doghet es in."</l>
<l>Die inghelen dat proeven wi</l>
<l>Hebben <hi rend="italic">anima racionali;</hi> </l>
<l>En hebben si reden niet verstaen</l>
<l n="240">Si en hebben wel noch arch ghedaen,</l>
<l><pb n="134"/>Niet meer dan een beeste doet,</l>
<l>Die noch wijs en es noch vroet.</l>
<l>Nu heeft God tot ons ghesien,</l>
<l>En gaf ons van allen drien,</l>
<l>Dat wi niet en moghen spreken</l>
<l>Dat ons bi eyn iet mach ghebreken.</l>
<l>Wassende ziel gheloven niet,</l>
<l>Als boem ende cruyt men an ons siet:</l>
<l>Dat es aen naghelen ende aen haer.</l>
<l n="250">Nu merket selve oft dit es waer:</l>
<l>Het wasset ende het ghevoelet nicht.</l>
<l>Ghevoelende ziel es ons gesticht</l>
<l>In vleisch ende in bloede roet.</l>
<l>Met den drien clein en groet</l>
<l>Bi den .IIII. elementen cracht,</l>
<l>Als God heeft an ons gewracht;</l>
<l>Met al den inghelen inghelijc</l>
<l>Hebben wi een ziel redelijc,</l>
<l>Die al die selve sinne heeft,</l>
<l n="260">Dier God vive den inghelen gheeft.</l>
<l>En hadden wi der memorien niet</l>
<l>Hoe jammerlijc waer ons ghesciet.</l>
<l>Waervan souden wi bescouwen</l>
<l>Te comen in een gheest betrouwen</l>
<l>Van den sonden, die leden waren,</l>
<l>Die doet memorie openbaren.</l>
<l>En hadden wi verstandenes ghene</l>
<l>Soe waer ons ghelove clene;</l>
<l>Caritas noch godlijc eere</l>
<l n="270">En ghewonnen wi nemmermeere.</l>
<l>Soude mi dan ghebreken wil,</l>
<l>Soe mocht ic segghen lude ende stil:</l>
<l>God heeft mi ghemaect eighijn;</l>
<l>Want sonder wille moet ic sijn;</l>
<l>In mocht meer noch min verhalen</l>
<l>Dan van der naturen dwalen,</l>
<l>Als een vee dat volghet naer</l>
<l>Sijnre naturen hier ende daer,</l>
<l>Sonder wil van wederstaen,</l>
<l n="280">Ende dunct hem alles wel ghedaen</l>
<l>Wat der nature scaemte doet;</l>
<l>Sijn wille en es quaet no goet.</l>
<l>Soudic conciencie derven,</l>
<l>Soe mochtic spreken na mijn sterven:</l>
<l>"Hadde ic doch ghehad van Gode</l>
<l>In mine ziele enen bode,</l>
<l>Die mi hadde doch ghecondicht</l>
<l>Die wege, daer men doch in sondecht,</l>
<l>Ic hadde der sonden wel ontboren."</l>
<l n="290">God die ons node laet verloren</l>
<l>Heeft ons die bode bi ghespiset,</l>
<l>Conciencie, die ons bewiset</l>
<l>Die weghe daer men in mesdoet;</l>
<l>Die sonde scouwet die es vroet.</l>
<l>En haddic dan gheen woert ghehadt</l>
<l>In herten noch in tonghen blat,</l>
<l>Soe had ic namaels dan gheseit</l>
<l>Totter groter godliker ontfermicheit:</l>
<l>"Had ic woert in mi ghehat,</l>
<l n="300">Ic hadde dicke in alre stat</l>
<l>Di aen gheworpen ende ghebeden,</l>
<l>Doer dine grote ontfermicheden</l>
<l>Dattu mi hads vergheven sonde;</l>
<l>Want ic niet der woerden conde</l>
<l>Es al 't ghebrec aen di belanc."</l>
<l>Nu moet selve God des hebben danc;</l>
<l>Hi heeft ons allen woert ghegheven:</l>
<l>Ja, bi stomme die sinnen leven;</l>
<l>Al hebben si woert niet in monde,</l>
<l n="310">Si hebben dwoert in hertsen gronde,</l>
<l>Ende wisen dat besceidenlijc,</l>
<l>Als die tonghe heeft worden rijc.</l>
<l>Oec die sot sijn gheboren,</l>
<l>Die en laet God niet verloren,</l>
<l>Daer doet hi recht ende ghenade;</l>
<l>Want si connen ghewinnen spade</l>
<l>Met harer ghecheit hemelrijc.</l>
<l>Oec waer hi wel onredenlijc</l>
<l>Dat si moesten ter hellen pijn,</l>
<l n="320">Die arch in doghet ende onwetende sijn.</l>
<l>Dan comt die goedertierenheit</l>
<l>Gods, met der ontfermicheit.</l>
<l>Ende bidden Gods gherechtichede,</l>
<l>Behouden sijnre mogenthede,</l>
<l>Dat hi sijn ordel niet en rise</l>
<l>Over der minschen sonden wise;</l>
<l>Want daer in minderen mocht sijn ere.</l>
<l>Daer gheorloft die grote heere</l>
<l>Dat die liede sonder wisen</l>
<l n="330">Rusten in den paradisen,</l>
<l><pb n="135"/>Niet om verdiente van haren daden,</l>
<l>Maer om waerdelijc ghenaden,</l>
<l>Dat hi al creaturen scief</l>
<l>Ende hadse als sijn kinder lief,</l>
<l>Die doghet noch arch en verwerven;</l>
<l>Maer rusten in haers vaders erven.</l>
<l>Noch selen wi voert beghinnen</l>
<l>Dat die minsche heeft .V. sinnen:</l>
<l>Horen, rieken, smaken, tasten,</l>
<l n="340">Dat sien van oeghen; desen gasten</l>
<l>Heeft ons God ghewiset toe,</l>
<l>Om dat hi sach dat wie ende hoe</l>
<l>Die enghelen in soe corte stonden</l>
<l>In waeldoen bleven ende in sonden.</l>
<l>Doen sciep hi Adaen ende 't wijf,</l>
<l>Redelijc ziel, wassende lijf,</l>
<l>Gheformeert in eens minschen name,</l>
<l>In hem beiden als hem betaemde;</l>
<l>Ende daer in set hi generacien</l>
<l n="350">In hem beiden in sijnre gracien;</l>
<l>Want die inghelen niet vruchtbaer waren</l>
<l>Ende aen hem selven moest verbaren</l>
<l>Weldaet ende sonden macht,</l>
<l>Ende van hem quam gheen gheslacht,</l>
<l>Die sonden areven mochten,</l>
<l>Noch haer weldaet voer hem brochten.</l>
<l>Doen sciep hi minscheit, vleisch ende bloet,</l>
<l>Ende daer in die ziele vroet,</l>
<l>Ghelijc den enghelen in den troen,</l>
<l n="360">Om dat wi te meeren loen</l>
<l>Comen selen dan die anderen,</l>
<l>Al wie te rech willen wanderen.</l>
<l>Als die wise ziele binnen</l>
<l>Ghesondecht heeft metten sinnen,</l>
<l>Es si wijs ende vroet</l>
<l>Soe sal si vleis ende bloet</l>
<l>Doen in penitencien leven;</l>
<l>Daerom hevet God ghegeven</l>
<l>Dat het te samen hem coelet.</l>
<l n="370">Ende die ziele in 't lijf ghevoelet</l>
<l>Des lives wel, des lives wee;</l>
<l>Want dlijf en sondicht nemmermee</l>
<l>Ten si bi ghehenghen al</l>
<l>Der zielen, die met rechte sal</l>
<l>Dat lijf pinen te regeren</l>
<l>Toter wandeliker eren,</l>
<l>Diese van niete heeft ghescaft;</l>
<l>Ende met sijnre godliker craft</l>
<l>Op den .XLI. dach,</l>
<l n="380">Daer dlijf in der moeder live lach,</l>
<l>Onmachtich in hem selven doet,</l>
<l>Daer senden God die ziele bloet</l>
<l>In den live onghedraghen;</l>
<l>Daer bi een inghel, die ghewaghen</l>
<l>Mach al sijnre goder daet,</l>
<l>Als dlijf en ziel ten ordel staet.</l>
<l>Hier om die heeft lijf ende bloet,</l>
<l>Ende gheen penitencie en doet,</l>
<l>Noch doen en wilt nae den sonden,</l>
<l n="390">Gherechticheit sal orconden</l>
<l>Waer men die mach bescouwen,</l>
<l>Sonder biechte ende sonder rouwe,</l>
<l>Die wijst men onder 's duvels roede;</l>
<l>Want hadde die viant in bloede,</l>
<l>Ende in vleische sijn ghedaen,</l>
<l>Hi hadde langher tijt ghestaen</l>
<l>Na penitencie hier te voren,</l>
<l>Ende heeft winnen, des hi heeft verloren.</l>
<l>Die oec in vleische ende in bloede sijn,</l>
<l n="400">Ende houdent rein en fijn,</l>
<l>Daer men 't met sonden can geproeven,</l>
<l>Die clemmen allen enghelen boven;</l>
<l>Want vleisch ende bloet es becoert</l>
<l>In sonden weder ende voert;</l>
<l>Die dan die sonden wederstaen</l>
<l>Moeten den enghelen boven gaen;</l>
<l>Want die enghelen hebben groot no cleen</l>
<l>Bloet, ader noch been,</l>
<l>Dat hem ten sonden ye becoerde;</l>
<l n="410">Want hi ten hemel dan behoerde.</l>
<l>Waer omme en soude die mensche dan,</l>
<l>Die vleis ende bloet hevet an,</l>
<l>Niet boven den enghelen gaen,</l>
<l>Die die sonden can wederstaen,</l>
<l>Ende jeghen sijn becoren vechten?</l>
<l>Als conincs kinder boven knechten</l>
<l>Selen die goede menschen hoven,</l>
<l>Ende clemmen den enghelen boven</l>
<l>Bi onsen vader in 't conincs rike.</l>
<l n="420">Die inghel selent willechlike</l>
<l><pb n="136"/>Ons dienen ende wesen vro;</l>
<l><hi rend="italic">Gloria in excelsis Deo,</hi> </l>
<l>Selen si voer ons tafel singhen,</l>
<l>Ende godlike gherechten bringhen;</l>
<l>Dat sal wesen boven alle maet,</l>
<l>Lof der heiligher Trinitaet.</l>
<l>Hierom heeft God ghehenghet dit:</l>
<l><hi rend="italic">Deus omnia bene fecit.</hi> </l>
<l>Hi sciep den enghelen ende den mensche</l>
<l n="430">Sonder sonde in hoghen wensche,</l>
<l>Ende gaf hem sinen wille vri.</l>
<l>Die scult an God es niet, daer bi</l>
<l>Dat een van beiden sonde dede;</l>
<l>Maer sijn ghehenghen der mede.</l>
<l>Van den inghelen die worde knecht</l>
<l>Dat was om onsen wille slecht</l>
<l>Dat wi Gods kinder sijn altemale;</l>
<l>Aen sijn knecht exempel namen,</l>
<l>Ende wi scouwen die oneer,</l>
<l n="440">Die ghesciede aen Lucifeer;</l>
<l>Om een hoverdie hi dacht</l>
<l>Wie scandelijc ende wie onsacht</l>
<l>Hi uut den hemel was ghescossen,</l>
<l>Ende noch es daer uut gheslossen.</l>
<l>Denct dan wie die in sonden</l>
<l>Hier leven willen langhe stonden</l>
<l>Met werken ende met ghedacht,</l>
<l>Oft dan die godlike cracht</l>
<l>Op sijn kinder mach hebben toren,</l>
<l n="450">Die tot den erve sijn gheboren,</l>
<l>Ende dan buten des vaders rade</l>
<l>Dat overgheven bi misdade.</l>
<l>Des ghelijcke siet oec met</l>
<l>Oft God die goede enghelen set,</l>
<l>Doer een ghedencken in sijn rike.</l>
<l>Denct dan hoe verweendelike</l>
<l>Sal hi die goede kindere erven,</l>
<l>Als knechten selken loen verwerven,</l>
<l>Dat oec die rike moghende God</l>
<l n="460">Adam dien mensche gaf een ghebod.</l>
<l>Ende niet meer, waeromme hijt dede</l>
<l>Daer was grote reden mede.</l>
<l>Hi was soe rouwech van den enen,</l>
<l>Dat hi brac met bitteren wenen,</l>
<l>Ende met penitencien groot.</l>
<l>Al sijn leven tot in sijn doet</l>
<l>Was hi ghehoorsammich Gode;</l>
<l>Hadde hi ghebroken die ghebode,</l>
<l>Hi hadde soe groten rouwe ghenomen,</l>
<l n="470">Hi waer in mestroesten comen</l>
<l>Ende en hadde met sinen live</l>
<l>Gheen vrucht ghewonnen an den wive.</l>
<l>Oec was onse salichede</l>
<l>Dat Adaem ie sonde dede;</l>
<l>Wi hadden in den paradise</l>
<l>Anders met des bomes rise</l>
<l>Ons ghecleidet beestenlijc;</l>
<l>Wi en hadden hemelrijc</l>
<l>Nemmermeer ghewinnen moghen.</l>
<l n="480">Adaems rouwe dede van hoghen</l>
<l>Des vaders soen comen der neder,</l>
<l>Ende menscheit aennemen zeder,</l>
<l>Die ons 't ghelove heeft ghelaten.</l>
<l>Adams sonde quam ons te baten;</l>
<l>Hi dede ons komen karitas,</l>
<l>Dat 's minne, die in Gode was.</l>
<l>Hi dede ons comen die waerheit,</l>
<l>Die ons vride van eighenheit,</l>
<l>Daer ons die viant hadt inne,</l>
<l n="490">Overmids sondegher sinne.</l>
<l>Hi dede ons comen die wijsheit,</l>
<l>Die ons 't ghelove der salicheit</l>
<l>Hier neder maecte wel bekent</l>
<l>In den heileghen sacrament;</l>
<l>Dus suldi weten dat Xps was</l>
<l>Wijsheit, Waerheit, Karitas;</l>
<l>Die waerde God ende mensche;</l>
<l>Hi can ons tot allen wensche;</l>
<l>Des moet hi sijn ghebenedijt,</l>
<l n="500">Die ons maecte staet ende tijt</l>
<l>Metten woerden niet was dom:</l>
<l><hi rend="italic">In principio erat verbum.</hi> </l>
<l>Dat woert maecte al beghin,</l>
<l>Doen hadde dwoert beghin in;</l>
<l><hi rend="italic">Apud Deum</hi> was dwoert bi Gode,</l>
<l>Doen dwoert stont tot sinen ghebode,</l>
<l>Ende ewicheit soe was hem bi;</l>
<l>Als een mensche recht di si</l>
<l>Mechtech te spreken oft hi wil</l>
<l n="510">Ende swighen al willens stil.</l>
<l><pb n="137"/>Dat woert is bi hem in den sin;</l>
<l>Als dwoert ons comt heeftet aenbeghin.</l>
<l>Het woert was God, want sijn cracht</l>
<l>Hevet in 't woert al dincst macht.</l>
<l><hi rend="italic">Deus erat verbum</hi>, dat es waer,</l>
<l>Want het tughet al openbaer</l>
<l>Sonnen, mane, planeten, starren,</l>
<l>Dat wi wel alle sien van varren;</l>
<l>Die firmamenten met den zwerchen,</l>
<l n="520">Dat niement en can ghewerchen</l>
<l>Sulc een werc van hier beneden,</l>
<l>Met machte oft met menschen leden;</l>
<l>Dat soete woert heeft al bevaen</l>
<l>Al dat werc dat wi sien aen.</l>
<l><hi rend="italic">Hoc erat in principio;</hi> </l>
<l>Dwoert was in den beghin also.</l>
<l>Soe het nu si meer noch min,</l>
<l>Daer es gheen verganghen in,</l>
<l>'t En heeft preteriti noch futuri;</l>
<l n="530">Maer het heeft alle weghe presenti.</l>
<l><hi rend="italic">Apud Deum</hi> es dat woert bi;</l>
<l>Want van hem niet bescheiden en si</l>
<l>Dat woert, dat men ons van Gode leeret,</l>
<l>In Gods gheest het wederkeeret,</l>
<l>Ende blijft in siere moghentheit;</l>
<l>Daer om heeft God gheseit:</l>
<l>Hemel ende erde sal vergaen,</l>
<l>Mijn woert sel eeweliken staen.</l>
<l><hi rend="italic">Omnia per ipsum facta sunt;</hi> </l>
<l n="540">Dat bediet tot deser stont:</l>
<l>Al dinc sijn bi hem ghemaect,</l>
<l>Bi den woerde, dat eewich waect.</l>
<l>Die dese verstannes wel versta:</l>
<l><hi rend="italic">Plurali numero omnia</hi> </l>
<l>In God, die es singulari,</l>
<l>Want niet dan een God en si;</l>
<l>Soe es hi selve onghemaect,</l>
<l>Die levende God die tijt waect,</l>
<l>Ende levende woert dat hi selve si;</l>
<l n="550">Alle dinc sijn hem ghemaket bi.</l>
<l>Gheen wesen sonder hem wesen conde;</l>
<l>Die minsche doet in Gode sonde,</l>
<l>Doch en roect sonde Gode niet,</l>
<l>Bi God in God, wie das ghesciet,</l>
<l>Sijn gheest der van niet en ontreinet,</l>
<l>Wat gheen dinc in hem vereinet,</l>
<l>Dan dat volghet Christus pas;</l>
<l>Dat 's wijsheit, waerheit, karitas.</l>
<l>Die wijsheit scouwet sonde;</l>
<l n="560">Caritas in reinen gronde</l>
<l>Wint in Gode boven al;</l>
<l>Waerheit niet ofkeren en sal</l>
<l>Nemmermeer, dus blijft si naer;</l>
<l>Die afkeeren sijn loghenaer.</l>
<l><hi rend="italic">Et sine ipso factum est nichil,</hi> </l>
<l>Ende sonder hem, die 't merken wil,</l>
<l>Soe en es emmer ghemaeket niet;</l>
<l>Want God es dat eewighe yet,</l>
<l>Ende wat ons van den iet sceidet,</l>
<l n="570">Dat es een niet vorwaer gheseidet.</l>
<l>Bidien niet neem ic sonde,</l>
<l>Die bi vrien wil, uuts herten gronde,</l>
<l>Jeghens wil heeft mesdaen;</l>
<l>Wat sculden sal God der in ontfaen.</l>
<l>Gheen scult en es hem te gheven;</l>
<l>Maer gherecht ons dat wi leven</l>
<l>In sonden, doer hem niet en gedede.</l>
<l>Danc heb sijn goedertierenhede,</l>
<l>Ende als die minsche uut sonden gheit,</l>
<l n="580">Die godlike ontfermicheit</l>
<l>Es altijt bereit t' ontfaen;</l>
<l>Doch waert beter sonde ghelaen.</l>
<l><hi rend="italic">Quod factum est. In ipso vita erat;</hi> </l>
<l>Dat in hem ghemaect si, wet dat,</l>
<l>Dat was een ghewarich leven;</l>
<l>Want die menscheit onghegeven</l>
<l>Menscheit aen Maria nam;</l>
<l>Vleisch ende bloet niet en cam</l>
<l>Van der substancien der Gotheit;</l>
<l n="590">Doch God met sijnre moghentheit</l>
<l>Nam minscheit aen Maria.</l>
<l><hi rend="italic">Via, veritas et vita</hi> </l>
<l><hi rend="italic">Ego sum,</hi> heeft hi ghescreven;</l>
<l>Dus es hi een ghewarich bleven,</l>
<l>Vleisch ende bloet in God ghemaect;</l>
<l>Des waert een name wel gheraect,</l>
<l>God ende minsche in Christus</l>
<l>Regneerde in des vaders huys.</l>
<l><hi rend="italic">Et vita erat lux hominum,</hi> </l>
<l n="600">Die niet en gaet die weghe crom.</l>
<l><pb n="138"/>Het leven was des menschen lucht;</l>
<l>Want gheen minsche den anderen en mucht</l>
<l>Rein ghedwaen van sinen sonden.</l>
<l>Si waren al in 't duyster vonden</l>
<l>Met erveliker sonden swaer;</l>
<l>Doen quam sonder sonde een claer,</l>
<l>Dat licht brocht tot ons menschen connen.</l>
<l>Dat licht dat was onghewonnen,</l>
<l>Noch van moeder noch van vader;</l>
<l n="610">Het was vleis, bloet, bein ende ader,</l>
<l>Daer in ein ziel redenlijc;</l>
<l>Maer die persoen was godlijc,</l>
<l>Die onghewonnen dit aennam,</l>
<l>Ende als een licht tot den mensche quam.</l>
<l><hi rend="italic">Et lux in tenebris lucet;</hi> </l>
<l>Dat liecht hevet gheliechtet met</l>
<l>In deemsternissen, dat es vonden;</l>
<l>Want Joden waren in sonden.</l>
<l>Daer heeft liecht mirakel ghedaen;</l>
<l n="620">Doen si Christus roerden aen,</l>
<l>Die sonden waren daer genesen.</l>
<l>Daer toende hem dat claer liecht</l>
<l>In den blinden, die worde siende;</l>
<l>Den sondaer dus Christus diende.</l>
<l><hi rend="italic">Et tenebrae eum non comprehenderunt;</hi> </l>
<l>Die duysternis in ghere stont</l>
<l>En conde begripen meer noch min.</l>
<l>Het liecht en hadde gheer noch sin</l>
<l>In sonden te leven, noch nemmer en deit;</l>
<l n="630">Onbegrepen hi dan steit</l>
<l>Van allen sonden, si u bekent,</l>
<l>Ende daerom sal dat jugement</l>
<l>Aen hem staen ten lesten stonden,</l>
<l>Om dat hi sonder sonde es vonden</l>
<l>Gode ende minsche, eyn waerde Crist,</l>
<l>Die een licht der lichten es;</l>
<l>Want hi nie en mesdede,</l>
<l>Ende heeft lijf ende lede</l>
<l>Voir ons gheoffert in der pijn;</l>
<l n="640">Des moet hi hoech geloeft sijn.</l>
<l><hi rend="italic">Fuit homo missus a Deo;</hi> </l>
<l>Van Gode was ghesent wel vro</l>
<l>Een man, die Johannes hiet,</l>
<l>Ghelijc dat men ghescreven siet:</l>
<l><hi rend="italic">Cui nomen erat Johannes,</hi> </l>
<l>Ende waer om hi dan es</l>
<l>Van God ghesent suldi verstaen.</l>
<l>Aen Sacarias soe quam aen</l>
<l>Gabriel, die enghel tsaert,</l>
<l n="650">Die hem heeft gheopenbaert</l>
<l>Hoe hi vruch aen sinen wive</l>
<l>Ghewinnen soude met sinen live.</l>
<l>Doch was si der naturen ondrachtich;</l>
<l>Maer die enghel Gods waerachtich</l>
<l>Brochte gheware boetscap voert;</l>
<l>Maer dat godlike woert</l>
<l>Gheen minscheit der ane en nam;</l>
<l>Maer van sijnre cracht soe quam</l>
<l>Dat Zacharias aen souden rueren</l>
<l n="660">Vrucht van in der natueren,</l>
<l>Die was verdorret ende uut gheloyt,</l>
<l>Ende bi naturen weder groyt;</l>
<l>Want sonde nie en gheboet.</l>
<l>Soe eest wel te verstaen bloet,</l>
<l>Doen Gods enghel van Gods wegen</l>
<l>Boetscap brachte daer ghedreghen,</l>
<l>Dat vader, moeder der sonden sonder,</l>
<l>Die vrucht wonnen in een wonder;</l>
<l>Des Zacharias hadde verloren</l>
<l n="670">Sprake tes 't kint was gheboren:</l>
<l>Johannes, dat van lichten sachte</l>
<l>Waer seide ende boetscap brachte:</l>
<l><hi rend="italic">Hic venit in testimonium;</hi> </l>
<l>Johannes comen es der om</l>
<l>In een ghetughenisse claer</l>
<l>Van den lichte, daer't ewighe waer</l>
<l>In es, ende was, ende bliven sal,</l>
<l>Op dat die liede groot ende smal</l>
<l>Gheloven selen aen Jhesum,</l>
<l n="680">Ende rechten haer ghelove crom.</l>
<l>Waer om mocht men ghewaghen</l>
<l>Dat Johannes mochte ghetughe draghen</l>
<l>Van der waerheit, des hi niet en was,</l>
<l>Om dat hi clare dan een ghelas</l>
<l>Ghewonnen was, als ghi mocht horen;</l>
<l>Bi mirakel, hier te voren,</l>
<l>Sonder sonde; ende hi en dede</l>
<l>Nie sonde in sijn menschelijchede;</l>
<l>Des was hem te tughe gheladen</l>
<l n="690">Van Gode met der Gods ghenaden:</l>
<l><pb n="139"/><hi rend="italic">Ut testimonium perhiberet de lumine;</hi> </l>
<l>Ende dat hi 't ghetughe voer bat mee</l>
<l>Openbaren soude van den lichte,</l>
<l>Als hi bewijsde in riker stichte,</l>
<l>In penitencie, in karitas,</l>
<l>Ende volc te dopen daer hi was.</l>
<l>Dus was hi een ghetughe claer;</l>
<l>Want Christus hielt sijn werken waer,</l>
<l>Ende liet hem dopen van Johanne</l>
<l n="700">Met den anderen in die Joerdane,</l>
<l><hi rend="italic">Ut omnes crederent per illum;</hi> </l>
<l>Om dat si allen ende niet sum,</l>
<l>Bi Johanne souden gheloven;</l>
<l>Doch sal men tot der waerheit proven:</l>
<l><hi rend="italic">Non erat ille lux Johannes;</hi> </l>
<l>Hi en was dliecht niet, noch en es.</l>
<l>Al was mirakel aen hem ghedaen</l>
<l>Dat hi ghewonnen was ontfaen</l>
<l>In mirakel, bi wil van Gode,</l>
<l n="710">Johannes bi sijns selfs ghebode</l>
<l>En mocht gheen mirakel pleghen</l>
<l>In den lieden an den weghen,</l>
<l>Die in evele hadden wee:</l>
<l><hi rend="italic">Sed ut testimonium perhiberet de lumine;</hi> </l>
<l>Maer op dat hijt soude verbaren</l>
<l>'t Getughe van den lichte claren</l>
<l>Dat den viant verdriven conde</l>
<l>Met ghebode sijns selves monde;</l>
<l>Dat was die werde reine Crist,</l>
<l n="720">Der Soen, die gheboren ist</l>
<l>Uut den vader sonder beghin.</l>
<l>Des vaders moghentheit es derin,</l>
<l>Die nemmermeer en gheen verga:</l>
<l><hi rend="italic">Erat lux vera;</hi> </l>
<l>Het was dat gheware lucht,</l>
<l>Dat ons allen verloesten mucht</l>
<l>Uten deemsterheit van sonden,</l>
<l>Als die Ewangelien orconden,</l>
<l>Die waer ghemaect sijn van hem:</l>
<l n="730"><hi rend="italic">Quae illuminat omnem hominem;</hi> </l>
<l>Die alle minschen verlichten haet</l>
<l>Met siner conincliker daet,</l>
<l>Ghecroent tot onser salicheit;</l>
<l>Ghestreden heeft sijn minscheit</l>
<l>Voer onse sonden redelijc,</l>
<l>Ende heeft ons te hemelrijc</l>
<l>Den pat ghewiset rechte voert,</l>
<l>Ende heeft ons die helle gehescoert,</l>
<l>Daer hi sijn lieve vrienden uut nam:</l>
<l n="740">Isac, Jacob ende Abraham,</l>
<l>Ende al dat aen hem gheloeft</l>
<l>Sijn der hellen ontroeft,</l>
<l>Op dat si willen werken</l>
<l>Bi rade der heilegher Kerken.</l>
<l>Aldus tughet dat Ewangelium:</l>
<l><hi rend="italic">Venientem in hunc mundum;</hi> </l>
<l>Comende in dese werelt wijt</l>
<l>Es dat licht, des si ghebenedijt</l>
<l>Die naem des hoghen heren,</l>
<l n="750">Die ons dus can visenteren</l>
<l>Alle dage in den outaer,</l>
<l>Als die priester met woerden claer</l>
<l>Opheft dat heileghe Sacrament,</l>
<l>In den welken die Vader kent</l>
<l>Des Soens vleis ende bloet.</l>
<l>Die des gheloven si sijn vroet;</l>
<l>Want Christus ghelove es dat best.</l>
<l><hi rend="italic">In mundo erat et mundus per ipsum factus est;</hi> </l>
<l>In die werelt was dliecht geraect;</l>
<l n="760">Die werelt was bi hem ghemaect.</l>
<l>Wijsheit die werelt ordineerde;</l>
<l>Waerheit ons 't ghelove leerde;</l>
<l>Karitas ons heeft verloest,</l>
<l>Ende Christus, onser alre troest,</l>
<l>Heeft hem der werelt gheopenbaert;</l>
<l>Bi hem die werelt gemaect waert,</l>
<l>Hi dat liecht dat al besit.</l>
<l><hi rend="italic">Et mundus eum non cognivit;</hi> </l>
<l>Die werelt en kinde sijnre niet;</l>
<l n="770">Want sijn gheboerte, wats ghesciet,</l>
<l>Was boven der elementen cracht.</l>
<l>Artsche natuer was sonder macht</l>
<l>Te bekennen die godlike aert,</l>
<l>Die den inghelen was in hem verbaert.</l>
<l>Hi sprac als men ghescreven siet:</l>
<l>"Ic en ben van der werelt niet."</l>
<l>Die werelt heeft ghebrec in sonden;</l>
<l>Hi es volmaect rein vonden,</l>
<l>Ende bliven sal in alre stont.</l>
<l><hi rend="italic">In propria venit et sui eum non receperunt;</hi> </l>
<l><pb n="140"/>Hi quam in sijn eyghen dinghen,</l>
<l>Ende die sine hem niet ontfinghen.</l>
<l>Sijn eyghen was al ertrijc,</l>
<l>Alsoe wel als hemelrijc;</l>
<l>Want wi en hebben dach noch ure.</l>
<l>In sijn ghebot es die natuere;</l>
<l>Beseten heefti hemelrijc.</l>
<l>Die creaturen van ertrijc</l>
<l>Moeten in sijn ordeel staen:</l>
<l n="790">Die sine en wilden 's niet ontfaen,</l>
<l>Die sijn woert in eeren sinnen</l>
<l>Niet ontfinghen van binnen,</l>
<l>Ende niet gheloefden aen him,</l>
<l>Die en ontfinghen 's meer no min.</l>
<l>Die sinen werken volgheden naer,</l>
<l>Ende in hem gheloefden claer,</l>
<l>Van hem hi wel ontfanghen si,</l>
<l>Die den ghelove bleven bi,</l>
<l>Ende niet en sceiden van Christum.</l>
<l n="800"><hi rend="italic">Quotquot autem receperunt eum;</hi> </l>
<l>Alle die ghene die hem ontfinghen,</l>
<l>Ende hem niet en lieten dringhen</l>
<l>Van becoren noch van heren,</l>
<l>Noch om ghiericheit, noch om eere,</l>
<l>Niet sceiden van den ghelove vri.</l>
<l><hi rend="italic">Dedit eis potestatem filios Dei fieri;</hi> </l>
<l>Dien gaf hi macht in een verscoenen</l>
<l>Al te sijn Gods soenen,</l>
<l>Met hem selven al ghelijc</l>
<l n="810">Te besitten sijns vader rijc.</l>
<l>Ghelijc hi gaf voer ons sijn leven,</l>
<l>Des ghelike wille hi ons gheven</l>
<l>Die rijcheit in sijns vaders huys</l>
<l><hi rend="italic">His qui credunt in nomine ejus;</hi> </l>
<l>Die ghene, die hi mach proven,</l>
<l>Die in sinen naem gheloven,</l>
<l>Die gheloven in desen daghen</l>
<l>Dat Christus was, als diene saghen;</l>
<l>Want men aen sinen woerden proeft:</l>
<l n="820">Salich es hi die gheloeft,</l>
<l>Ende noch niet ghesien en haet,</l>
<l>Dat hi siet ende verstaet.</l>
<l>Hierna seit dewangelium dus:</l>
<l><hi rend="italic">Qui non ex sanguinibus;</hi> </l>
<l>Die niet en volcht den bloeden,</l>
<l>Sal men Gods kinder vermoeden.</l>
<l>Die volcht den bloeden in allen stonden,</l>
<l>Die volcht alle tijt den sonden;</l>
<l>Bloet en roeket anders niet</l>
<l n="830">Dan dat al sijn wil ghesciet</l>
<l>In der naturen ghenuechlijcheit,</l>
<l>Oec wie 't metter zieler sceit.</l>
<l>Luxurie, toren, hoverde, nijt,</l>
<l>Gulsicheit, ghierich alle tijt,</l>
<l>Ende in traecheit, daer rustet in;</l>
<l>Bloet en can doecht meer noch min;</l>
<l>Maer God sent doecht in den sinnen</l>
<l>Der reinre ziele van binnen,</l>
<l>Daer die ziel bi verclaert,</l>
<l n="840">Ende wederstaet des bloedes aert.</l>
<l>Die ziele es gherne den bloede bi:</l>
<l><hi rend="italic">Sanguis est sedes animi;</hi> </l>
<l>Wie volghen wil den sonden sijn,</l>
<l>Ende spreken: "Here, o here mijn,</l>
<l>Ic ghelove in minen sin."</l>
<l>Dat en wordet meer noch min,</l>
<l>Wie wesen wil Gods sone</l>
<l>Sal met sinen ghelove scone</l>
<l>Gods wille doen ende sonde laen.</l>
<l n="850">Na sonde in penitencien staen,</l>
<l>In biechten met berouwe sterven;</l>
<l>Soe es hi soen der godliker erven.</l>
<l><hi rend="italic">Neque ex voluntate viri;</hi> </l>
<l>Noch van den wille des mans si</l>
<l>En es Gods soen lude noch stille;</l>
<l>Maer hi es eighen des gheens wille,</l>
<l>Dien si smeket ende doet sijn ghebot;</l>
<l>Maer ontsiet dan sinen God,</l>
<l>Die wise God ontsiende si:</l>
<l n="860"><hi rend="italic">Initium sapientiae est timor Domini.</hi> </l>
<l>Een stervelijc minsche die moet ster ven;</l>
<l>Salic minen wille erven</l>
<l>In sinen wille, ende Gode laen,</l>
<l>Soe heb ic in Gode seer mesdaen,</l>
<l>Die mi vri ghemaect haet,</l>
<l>Ende mijn wille dan niet staet</l>
<l>In sinen wille boven al,</l>
<l>Die mi moet gheven groot ende smal,</l>
<l>Daer al mijn salicheit aen leit,</l>
<l n="870">Ende miere zielen volmaecticheit.</l>
<l><pb n="141"/>Gods wille wist ons een salich liet,</l>
<l>Wie daer sijn wille niet en sciet</l>
<l>En es Gods soen in gheenre stont.</l>
<l><hi rend="italic">Sed ex Deo nati sunt;</hi> </l>
<l>Maer die gheen, suldi horen,</l>
<l>Die uut Gode sijn gheboren,</l>
<l>Dat sijn die ghene die van binnen</l>
<l>Bloet verwinnen metten sinnen,</l>
<l>Dat sonde gheert vore ende na.</l>
<l n="880"><hi rend="italic">Vita hominis militia est in terra;</hi> </l>
<l>Die den minsche der stervelijcheden</l>
<l>Voer afgode niet aenbeden,</l>
<l>Ende liever minnen haren God</l>
<l>Dan se doen eens mans ghebod,</l>
<l>Daer si mede verdoemt waren,</l>
<l>Dan sal Christus openbaren</l>
<l>Vroghedeleke min in 't lest.</l>
<l><hi rend="italic">Et verbum caro factum est;</hi> </l>
<l>Ende dwoert es vleis ghemaecht,</l>
<l n="890">Dat der Godheit wel behaecht,</l>
<l>Daer dat ewighe woert in leeft,</l>
<l>Ende waer om dwoert allein heeft</l>
<l>Minscheit aen een maghet ontfaen,</l>
<l>Ende een wijslijc verstaen;</l>
<l>Want verstannes es dat woert,</l>
<l>Die derde persoen; daer ghi af hoert.</l>
<l>Die memorie des Vaders cracht,</l>
<l>Noch wille des Heilichs Gheest macht,</l>
<l>En ontfinghen vleisch ende bloet;</l>
<l n="900">Des wil ic u noch maken vroet:</l>
<l>Een minsche, die spreken wil een woert,</l>
<l>Dat ghewareden sal brenghen voert,</l>
<l>Sal te spreken hebben victorien.</l>
<l>Gheboren waert uut der memorien,</l>
<l>Ende dwoert in der zielen cracht,</l>
<l>Eer 't in woerden ghecrighet macht.</l>
<l>Als dwoert rust in memorien stille,</l>
<l>In hem beden es een wille,</l>
<l>Voergaende onghesceiden al;</l>
<l n="910">Ende als men dwoert spreken sal</l>
<l>Tot den ghenen die dat hoert</l>
<l>Hi en verstaet niet meer dan woert.</l>
<l>Memorie, wille sijn doch daerin,</l>
<l>Des en vernoemt meer noch min</l>
<l>Die 't woert in eren heeft ontfaen.</l>
<l>  Dwoert brenct hem een verstaen</l>
<l>Dat hi ontfaet ende in hem leeft;</l>
<l>Van der memorien hi en heeft,</l>
<l>Noch van den wille ontfanghen yet;</l>
<l n="920">Al des ghelike soe es ghesciet</l>
<l>Dat godlike woert in een verstaen</l>
<l>Aen Marien heeft ontfaen</l>
<l>Vleisch ende bloet in reine glorie;</l>
<l>Des godlike wille ende memorie</l>
<l>Niet en ontfengen, dat si u cont;</l>
<l>Want Maria niet en verstont</l>
<l>Des Vaders memorie stille,</l>
<l>Noch des Heilichs Gheests wille,</l>
<l>Die onghesceiden waren in 't woert;</l>
<l n="930">Maer wat dat si heeft ghehoert</l>
<l>Van den enghel Gabriel:</l>
<l><hi rend="italic">Dominus tecum,</hi> ende niet el,</l>
<l>Ende heeft vleisch aen haer ontfaen;</l>
<l>Daer was dat godlike verstaen</l>
<l>Dat Maria wonnetlike</l>
<l>In hare oren verstandelike,</l>
<l>Ende in der zielen ontfanghen heeft;</l>
<l>Des vleisch ende bloet getuge gheeft</l>
<l>Dat van haer gheboren ist</l>
<l n="940">God ende minsche, werde Crist,</l>
<l>Boven cracht die vier element</l>
<l>Van den Vader in ghesent,</l>
<l>Die niet en sciet van den soen;</l>
<l>Dus nam die derde persoen</l>
<l>Menscheit an ende niement mee.</l>
<l>Noch waren die anderen twee</l>
<l>In den derden alle tijt</l>
<l>Onghesceiden in groter vlijt;</l>
<l>Een God in personen drie,</l>
<l n="950">Ghelijc dat men ghescreven sie</l>
<l>In dat slot der nuweresse,</l>
<l>Dat es: <hi rend="italic">quicumque vult salvus esse;</hi> </l>
<l>Wie dat wil behouden sijn</l>
<l>Voer dat drivoldich anschijn,</l>
<l>Voer alle werken, die hi doet,</l>
<l>Moete hi draghen in sinen moet</l>
<l>'t Ghelove van der Heilegher Kerken;</l>
<l>Dat es in deser wijs te merken</l>
<l>Een God in der Drivoldicheit;</l>
<l n="960">In drieheit een enicheit;</l>
<l><pb n="142"/>Niet ghesceiden men die personen siet,</l>
<l>Noch onghelijc van substancien iet.</l>
<l>Elke persoen almechtich si,</l>
<l>Doch maer een God almechtich vri;</l>
<l>Sulc als Vader, sulc es Soen;</l>
<l>Die heileghe Gheest in drie persoen</l>
<l>Die es Vader ende Soen ghelijc;</l>
<l>Doch en es daerin een vader rijc.</l>
<l>Niet drien Sonen, maer Soen eyn;</l>
<l n="970">Niet drie Heileghe Gheest, eyn alleyn.</l>
<l>In desen drieheit sonder beghin</l>
<l>Es een God meer noch min.</l>
<l>Die godlike Vader, als ic toene,</l>
<l>Die es mere dan die Sone</l>
<l>In der minscheit, in der godheit niet.</l>
<l>Cristus die hem crucen liet</l>
<l>Es God ende minsche minschelijc,</l>
<l>Als lijf ende ziele redenlijc.</l>
<l>Een minsche si te samen dus</l>
<l n="980">Es God ende minsch, ein Cristus;</l>
<l>Nochtan es Godlike substancie niet</l>
<l>In minschelike substancie gemenghelt yet.</l>
<l>Doen Cristus lijf ghecruyst waert;</l>
<l>Die dode lichaem geopenbaert</l>
<l>Aen den cruce hanghende doet;</l>
<l>Daer inne saghen levende broet</l>
<l>Die enghelen gheglorificeert;</l>
<l>Dus was dat corpus gheeert;</l>
<l>Het was God ende corpus met;</l>
<l n="990">Want dlijf en hadde hem nie besmet</l>
<l>In sonde oft in sondighe ghedochte,</l>
<l>Daer van Gode sceiden mochte.</l>
<l>Die ziele die uten lichame was,</l>
<l>Die was clarer dan een glas;</l>
<l>Eyn ziele <hi rend="italic">racionali,</hi> </l>
<l><hi rend="italic">Deus et omnia</hi> was si.</l>
<l>Si was seker sonder spot</l>
<l>In haer selven ziel ende God.</l>
<l>Si roerde der si henen dreef;</l>
<l n="1000">Die Godheit ongheroert bleef,</l>
<l>God in haer ende si in Gode;</l>
<l>Want daer niet der sonde dede,</l>
<l>Nie tot gheenre tijt en gaerde</l>
<l>Egene sonde hier op aerde;</l>
<l>Dus bleef si onghesceiden voert</l>
<l>In dat godlike woert,</l>
<l>Dwelke ziel ende lijf hier neder</l>
<l>In den grave reinichde weder;</l>
<l>Die verresen ende sonder wee</l>
<l n="1010">Een ghewarich God, ende niet mee,</l>
<l>Ghelorieerde in den paradise</l>
<l>Sijn vleisch, sijn bloet, en nu een spise</l>
<l>Der ewigher salicheit te lest.</l>
<l><hi rend="italic">Et verbum caro factum est,</hi> </l>
<l><hi rend="italic">Et habitavit in nobis;</hi> </l>
<l>In ons woende sijn cracht;</l>
<l>Onse ghelove met rein ghedacht</l>
<l>Sal sijn gracie in ons tien.</l>
<l>Wi selen sijn glorie sien,</l>
<l n="1020">Des ewighen Soens in sijns Vaders huys,</l>
<l><hi rend="italic">Et vidimus gloriam ejus,</hi> </l>
<l><hi rend="italic">Gloriam quasi unigeniti,</hi> </l>
<l>Die van den Vader ontfanghen si,</l>
<l>Vol gracien in ganser eeren,</l>
<l>Leven, dode te judiceren,</l>
<l>Des hi in waerheit machtich is.</l>
<l><hi rend="italic">A patre plenum gratiae et veritatis.</hi> </l>
<l><hi rend="italic">Deo gratias;</hi> God si gheloeft,</l>
<l>Die dit leest hem behoeft</l>
<l n="1030">Verstannes scarp in sinen sin.</l>
<l>Dat raet hem Austijnkin,</l>
<l>Dat hi niet daerin en dwale,</l>
<l>Noch gheen ander sin en hale</l>
<l>Dan men van rechte sal verstaen;</l>
<l>Want ons gelove leit daer aen,</l>
<l>Ende onser zielen volmaectheit.</l>
<l>Om 't beste heb ic 't ondersceit</l>
<l>In exposicien ons ghegheven</l>
<l>Van des gheles, dat hadt ghescreven</l>
<l n="1040">Ewangelista sinte Jan,</l>
<l>Ende wie dat het beteren can,</l>
<l>Of daerin ghebreket iet</l>
<l>Ic weits hem danc, want men niet</l>
<l>Versmaden sal der goeder leere.</l>
<l>Lof hebbe onse lieve Heere,</l>
<l>Die selve met oetmoedicheden</l>
<l>Emmer gheert in der menschelecheden</l>
<l>Dat hi oetmoedelike leve;</l>
<l>Des biddic hem dat hi ons gheve</l>
<l n="1050">Macht ende wille, dat worde anschijn</l>
<l>Dat wi doen den wille sijn.</l>
</body>
</text>
</TEI.2>
