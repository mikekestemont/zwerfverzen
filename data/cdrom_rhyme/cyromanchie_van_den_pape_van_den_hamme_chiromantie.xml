<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Cyromanchie van den pape van den Hamme</title>
<author>Onbekend</author>
</titleStmt>
<editionStmt>
<edition>N. de Pauw: Middelnederlandsche gedichten en fragmenten. Dl. 1. Gent, 1893-1897, 272-289.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Cyromanchie van den pape van den Hamme"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1440"/></interpGrp>
<interpGrp type="witnessYear_from"><interp value="1440"/></interpGrp>
<interpGrp type="pubYear_to"><interp value="1460"/></interpGrp>
<interpGrp type="witnessYear_to"><interp value="1460"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Cyromanchie van den pape van den Hamme</TITEL>
<TITEL>Chiromantie (berijmd)</TITEL>
<author>Onbekend</author>
<AARD>Rijm</AARD>
<BRON nr="D1">Gent, Bibliotheek der Rijksuniversiteit, 697</BRON>
<DATUM>1440-1460</DATUM>
<OMVANG>581 verzen</OMVANG>
<BRON.OPM>Papieren handschrift, 63 bladen, 42 tot 56 regels per bladzijde. De tekst bevindt zich op fol. 48r-54r. De codex bevat verder o.a. nog een lunarium op rijm (zie Collectief lunarium III (berijmd) (fol. 37r-41v) en een aantal geneeskundige recepten en bezweringen. Blijkens de epiloog is "den pape van den Hamme" ook een aanduiding voor de auteur van de tekst.</BRON.OPM>
<EDITIE>N. de Pauw: Middelnederlandsche gedichten en fragmenten. Dl. 1. Gent, 1893-1897, 272-289.</EDITIE>
<STATUS>Kritisch</STATUS>
<BRONMNW>571</BRONMNW>
<BRONMNW>680.3</BRONMNW>
<BRONMNW>1464 </BRONMNW>
<BRONNEN>Gent, Bibliotheek der Rijksuniversiteit, 697</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="275"/> CYROMANCHIE VAN DEN PAPE VAN DEN HAMME</head>
<l><hi rend="bold">G</hi>od, die oyt was ende nie begonste,</l>
<l>Heeft Cyromanchia, eene conste</l>
<l>Allen creaturen die leven</l>
<l>In die hant te siene ghegheven</l>
<l n="5">An die linien, diet besceeden</l>
<l>Hoe datti den tijt sal leeden,</l>
<l>Weder te ghelucke van goede</l>
<l>Of in rauwen der armoeden,</l>
<l>Tusschen beeden in wiltheden</l>
<l n="10">Loepen, jaghen of houden steden,</l>
<l>Met ghelucke groet in sonden</l>
<l>Of in huwelike te sine ghebonden</l>
<l>In water sterven of upt lant</l>
<l>Dit toecht die tafel van der hant;</l>
<l n="15">Want elken mensche, bi Gods consente,</l>
<l>Hebben gheset die helemente,</l>
<l><pb n="273"/>Hoe hi dus leeden sal sijn leven</l>
<l>Als hiervoren staet bescreven</l>
<l>Sinen tijt, ende hoe hoec mede;</l>
<l n="20">Maer mids goeder lieder bede</l>
<l>So mach gracie van boven</l>
<l>Nature wel haer recht roven,</l>
<l>Want God es altoes ten naesten.</l>
<l>Oec mach men wel die doot verhaesten</l>
<l n="25">Alsoe dickent ghevalt van hem somen;</l>
<l>Maer als die tijt es al vulcomen</l>
<l>Dat nature wijst te ghesciene,</l>
<l>Alle medicine of surgiene</l>
<l>Die noit hoerden die Scrijfture,</l>
<l n="30">En daden niet een alf ure</l>
<l>Daerboven leven, het en dede</l>
<l>Gracie van Gods moghenthede.</l>
<l>Dits in die hant gheteekent tsiene,</l>
<l>Also philosophen ende astromiene</l>
<l n="35">Bescreven hebben ende ict las</l>
<l>Van Galiene ende Pytagoras,</l>
<l>Diet prouven in hare argumenten,</l>
<l>Hoe elc van den viere elementen</l>
<l>Heeft ontfaen in sine figure</l>
<l n="40">Sijn wesen, complexie ende nature;</l>
<l>Ende die planeten, diet oec mede</l>
<l>Mids der naturen hemelichede</l>
<l>Bin der secreten moederbant</l>
<l>Daer doen formeren in die hant</l>
<l n="45">Nature ende wesen altemale.</l>
<l>Omdat die latijnsche tale</l>
<l>Niet en verstaen alle die lieden,</l>
<l>So willict hu in dietsche bedieden,</l>
<l>Ende niewer hoec toeslaen een wort</l>
<l n="50">Anders dan ten rime behoert;</l>
<l><pb n="274"/>Sallic tlatijn hier exponeren</l>
<l>Datter die goede an moghen leeren,</l>
<l>Want hets ghenoughelic ende bequame;</l>
<l>Nu so beghinnic in Marien name.</l>
<l n="55"><hi rend="bold">D</hi>ese meesters van philosophien</l>
<l>Diet consenteren ende lien</l>
<l>Dat van den elementen comt,</l>
<l>Galien, die hier staat vernoomt,</l>
<l>Ende Pytatoras, die begonste,</l>
<l n="60">In vieren deelen eerst die conste</l>
<l>Ende nomen se in die latijnsche tale,</l>
<l>Viere hoeftlinien principale,</l>
<l>Die aldus sijn te verstane</l>
<l>Linea vite ende mediane,</l>
<l n="65">Ende linea tabulis daerbi,</l>
<l>Die vierde basis trianguli.</l>
<l><hi rend="bold">L</hi>inea vite, dats latijn,</l>
<l>Tietsche mach linie slevens sijn,</l>
<l>Also doe ic se hu te verstane;</l>
<l n="70">Middelste, dats die mediane;</l>
<l>Line tabulis in latine,</l>
<l>Dats in dietsche tafelline;</l>
<l>Basis, na die dietsche tale,</l>
<l>Ne can ic niet ghedietsschen wale,</l>
<l n="75">Maer stiper so sal icken nomen,</l>
<l>In canner naerder niet ghecomen,</l>
<l>Die dwers duer die drie gaet,</l>
<l>Sodat hi se alle dorslaet;</l>
<l>Triangel, dats een driehouc.</l>
<l n="80">Nu merct die hant, ende souct,</l>
<l>Ende verstant hoec wel den sin;</l>
<l>Ter eerster doe ic in mijn beghin.</l>
<l><pb n="275"/>Linea vite, dats linie tslevens,</l>
<l>Ende loep den dume nevens,</l>
<l n="85">Upwaert ten aerme, dat verstant.</l>
<l>Loept soe tblat al hute van der hant,</l>
<l>Dat beteekent, sonder blijf,</l>
<l>Vorsiene doot ende langhe lijf</l>
<l>Deelt soe klare boven in tween,</l>
<l n="90">Dats onwille in lanc so mee;</l>
<l>Eist dat soe haer in tween baert</l>
<l>Ende tstic ten aerme waert</l>
<l>Breeder es in sinen ghanghe,</l>
<l>Dats bedructe herte langhe;</l>
<l n="95">Eist tander breeder hoec, ende comt</l>
<l>Recht uter linien vornoomt,</l>
<l>Toecommende bliscap dat bediet;</l>
<l>Ende eist dat men se dorsleghen siet,</l>
<l>Crom als die stert van eere drake,</l>
<l n="100">Dats teekin dat therte wrake</l>
<l>Gherne name van dat hem treghet;</l>
<l>Ende eist dat soe een cruse dreghet</l>
<l>Ende tstic van selven es meerre al,</l>
<l>Dat beteekent zwaren val;</l>
<l n="105">Deelt soe in vieren ofte mee,</l>
<l>Dats groete ziecheit ende zwaren wee;</l>
<l>Ende als soe meer dan dorslaet</l>
<l>Met linien als haerkine, dat verstaet,</l>
<l>Soet meer naect ten tide;</l>
<l n="110">Ende eist dat an elke side</l>
<l>Loepen linien, die niet ne comen</l>
<l>An linien slevens, die wi nomen,</l>
<l>Die breet, cort sijn ende roet,</l>
<l>Dats groten, zwaren wederstoet</l>
<l n="115">Dat metti achterwaert sal ghaen,</l>
<l>Maer niet langhe en maecht staen;</l>
<l><pb n="276"/>Ende eist dat soe haer wende</l>
<l>In tween ofte in drien ant hende,</l>
<l>Dat bediet hoec seker mede</l>
<l n="120">Van toecommenden langhen rede.</l>
<l>Een stic beneden ten kanten waert,</l>
<l>Verghichtichede dat openbaert;</l>
<l>An dander side eist, sonder scamp,</l>
<l>Groet onwille of anderen ramp.</l>
<l n="125">Tachede als een struve mede</l>
<l>Bediet toecommende weedom in die lede;</l>
<l>Recht als een gaffelle ant hende,</l>
<l>Dats buten maghen in ellenden</l>
<l>Noch te wonene na desen;</l>
<l n="130">Ende dit moet algader wesen</l>
<l>Binnen verscheeden, dat verstant,</l>
<l>Ten hende, tusschen arme ende hant.</l>
<l>So buuch den dume, verstant mijn meenen,</l>
<l>An den vingre naest den cleenen,</l>
<l n="135">Ende onder den dume dan besie</l>
<l>Ene smale linie, die</l>
<l>Heeten wi suster linie slevens.</l>
<l>Eist dat soe haer gaet nevens,</l>
<l>Dat beteekent sonderlinghe</l>
<l n="140">Te sine in groter dolinghe</l>
<l>Van sinne; ende, faelgiert soe mede,</l>
<l>So wille nature houden stede;</l>
<l>Ende, linghet soe ende wert wide,</l>
<l>So naket zeere dan de tide.</l>
<l n="145">Es linie slevens, die hoeftvrauwe,</l>
<l>Bleec, nauwe, diepe, dat scauwe,</l>
<l>Dats coude complexie al bloet;</l>
<l>Wijt, ondiep ende roet,</l>
<l>Dats begherte groet van wiven.</l>
<l n="150">Dit moet ic hier laten bliven;</l>
<l><pb n="277"/>Ic sal hier namaels wederkeeren</l>
<l>Ende bet die redenen declareren</l>
<l>Als ic van den triangle spreken,</l>
<l>Al es dat ic hier cort afbreke.</l>
<l n="155"><hi rend="bold">D</hi>ie ander die heet mediane</l>
<l>Ende beghint dweers te ghane</l>
<l>In midden der palmen van der hant.</l>
<l>Loept soe al hute den nedren cant,</l>
<l>Soe moeti, wien leet of lief,</l>
<l n="160">Bi naturen sijn een dief;</l>
<l>Eist dat soe bi den hende dorslaet</l>
<l>Met eere linien, ende dorgaet</l>
<l>Ende dan een cruce maect profect,</l>
<l>Of twee of meer, daerup mect,</l>
<l n="165">Ten hende deelende als eene vane,</l>
<l>Daer es haerthede bi te verstane;</l>
<l>Sciere ontset ende cort vergheten,</l>
<l>Gherne drincken si wel ende eten,</l>
<l>Ende van herten altoes blide</l>
<l n="170">Niet rike, maer rechte wech ter lide;</l>
<l>Spruter hute een telch cleene</l>
<l>Ende dan dweers comt noch eene</l>
<l>Die se beede dorslaet, min noch mee,</l>
<l>So bedieden die crucen twee</l>
<l n="175">Toecommende wonden gruet</l>
<l>In avontueren van der doot;</l>
<l>Gaet dese upwaert, ende wende</l>
<l>Haer weder int cruce ant hende,</l>
<l>Ende die stert ten cante keere,</l>
<l n="180">So eist tbediet te vaster meere.</l>
<l>Hier namaels suldi den sin</l>
<l>Bet verstaen, ic achts te min,</l>
<l>Ende volghe, omme die minder pine,</l>
<l><pb n="278"/>Der ordinanchie van den latine.</l>
<l n="185"><hi rend="bold">D</hi>ie tafellinie, min no meer,</l>
<l>Loept dwers, alse dander twee,</l>
<l>Vor die vingere an den cant</l>
<l>Van der palmen in die hant</l>
<l>Toten cante huteghaende.</l>
<l n="190">Bleve soe onderweghe staende</l>
<l>Onderhavich, dat hoec bediet</l>
<l>Lasers te sine, ende anders niet;</l>
<l>Wijt, basehudich mede,</l>
<l>Dat vul loghene ende loeshede.</l>
<l n="195">Haere dorslaen sal ic hu verspellen</l>
<l>Als ic van den triangle sal tellen.</l>
<l>An haren huutganc so nem goem:</l>
<l>Es soe daer tackede als een boem,</l>
<l>Soere meer sijn, merc ende leere;</l>
<l n="200">So hi scamellede heeft meere</l>
<l>Alsser splenterkine huteganghen,</l>
<l>Die tackede lanx der linien hanghende,</l>
<l>Dat beteekent daer hoec mede</l>
<l>Langhe, groete keytivichede.</l>
<l n="205"><hi rend="bold">N</hi>u, so hebbic hu gheseit die drie,</l>
<l>Basis trianguli, dat besie,</l>
<l>Comt van den eersten vingre ghaende</l>
<l>Of van den andren, ende dorslaende</l>
<l>Dese drie, die ic hebbe vernoomt.</l>
<l n="210">Als soe van index comt,</l>
<l>Dats veechede bi vulghaenre tijt;</l>
<l>Als hi den middelsten oec lijt,</l>
<l>Dats met ghedreeghe langhe leven.</l>
<l>Nu merct wel up die hant ghescreven</l>
<l n="215">Hoe die mediane dorslaet</l>
<l><pb n="279"/>Ende vort an linie slevens gaet,</l>
<l>So hebdi daeran twee houke:</l>
<l>Ter uppersten cante ter hant besouke</l>
<l>Vor den dume recht daer staende,</l>
<l n="220">Van danen comt linie slevens ghaende,</l>
<l>Ende mediane hoec mede deran,</l>
<l>Dits die derde houc, merct dan,</l>
<l>Daer wi eerst an sullen leeren,</l>
<l>Want men moet ten hoefde keeren</l>
<l n="225">Altoes emmer vor den stert.</l>
<l>Die houc, die vor den dume baert</l>
<l>Van linie slevens ende mediane,</l>
<l>Es hi scarp, dats te verstane,</l>
<l>Ende comt al boven an den cant</l>
<l n="230">Als eene leedere, dat verstant,</l>
<l>Of als eene neghen sticke</l>
<l>Met cleenen cruuskine, daerup micke,</l>
<l>Dats swaren hende noch an te gane</l>
<l>Van onversiene dootslane.</l>
<l n="235">Als mediane in twee ofte mee</l>
<l>An hare verghadert, dats ghevee;</l>
<l>Als uten houke hoec ghaende scinen</l>
<l>Haerkine als van cleenen linien,</l>
<l>Besiden ten dume waert ghedreghen,'</l>
<l n="240">Indien dat si niet sijn dorsleghen,</l>
<l>So eist vangnesse zwaer;</l>
<l>Ende eist dat si dorslaen oec daer,</l>
<l>So eist leden, dat soutu leeren.</l>
<l>Ende alser rechte vort keeren</l>
<l n="245">Uten houke twee of drie</l>
<l>Linie, dat merc ende besie;</l>
<l>Eist al boven up den cant,</l>
<l>Dat sijn al wonden in die hant;</l>
<l>Also menich als er dan scinen</l>
<l n="250"><pb n="280"/> Ende dorslaen ofte dwinen,</l>
<l>So eist leden oec wel besouc;</l>
<l>Maecsi neder verre den ouc,</l>
<l>Ende si niewer comen te oepen</l>
<l>Ende dan also daer tusschen loepen</l>
<l n="255">Kertelde, dats onghestade</l>
<l>Meer te goede dan te quade.</l>
<l>Vergadert scaerp ende neder den staert</l>
<l>Kertelde spruutkine upwaert,</l>
<l>Dats gheluc jeghen die doot.</l>
<l n="260">Een scilt besiden, cleene of groet,</l>
<l>Met eenen hake, bediet oec mede</l>
<l>Groete luxuriusichede.</l>
<l>Vort, so merct wel ende besouct,</l>
<l>Vintstu pointkine in den houc</l>
<l n="265">Recht als sproetkine, bleec of roet,</l>
<l>Dats tmenisoen vor die doot.</l>
<l>Alsi staen neder ende vortghanghen</l>
<l>Bi den middel triangel,</l>
<l>Dat es vreese te hebbene also</l>
<l n="270">Dank van den evelen caduco;</l>
<l>Sijn si groene, som eist ducht,</l>
<l>Langhe quale of grote sucht.</l>
<l>Noch verstant wel, oft so comt</l>
<l>Dat huten scerpen houke vernoomt</l>
<l n="275">Ten aerme waert, in deser gare</l>
<l>Bina oft een spille ware,</l>
<l>Ende eenen stert dus nederwaert</l>
<l>Toter ander linien waert,</l>
<l>Dats gheluc noch te goede,</l>
<l n="280">Al duert een stic sijn aermoede.</l>
<l>Eist oec dat eene linie comt,</l>
<l>Van die men linien slevens noomt</l>
<l>Dor den triangel, mids int plein,</l>
<l><pb n="281"/>Dits van der redene trechte greyn;</l>
<l n="285">Ende loep an die mediane,</l>
<l>Daers groet gheluc bi te verstane;</l>
<l>Ende so soe meerder vorder bijse</l>
<l>Als hijs beghint, so hi meer rijse;</l>
<l>Indien dat soe niet ne comt</l>
<l n="290">An die men tafellinie noomt,</l>
<l>Loept soere in, so es texponeren</l>
<l>Dat twiel sal haestelike keeren</l>
<l>Ende maken keytivich als te voren;</l>
<l>Wat hire toedoet, hets al verloren.</l>
<l n="295">Het es soe gheset sijn avonture,</l>
<l>En doe die meester der nature</l>
<l>Als voren in die prologhe staet</l>
<l>Die wel boven naturen gaet,</l>
<l>Dit moet sijn, wien lief, wien leyt.</l>
<l n="300">Es dese linie oec vorseit,</l>
<l>Diet tgheluc sal bringhen toe,</l>
<l>Diepe, onwijt, so eist lanc dertoe;</l>
<l>Alsoe meer mindre ende dwine</l>
<l>So meer naken die termine.</l>
<l n="305"><hi rend="bold">N</hi>u willic vort doen besouc</l>
<l>Te sprekene van den andren houc,</l>
<l>Die maect, na minen verstane,</l>
<l>Basis, den stipere, ende mediane</l>
<l>In die palme ten vingre waert.</l>
<l n="310">Als hem een cruce ten houke baert,</l>
<l>Sodat eene linie gaet anscine</l>
<l>Van mediane an tafellinie,</l>
<l>Ende metten stiper die dorslaet</l>
<l>Of anders eene die se dorgaet,</l>
<l n="315">Des crucen plein bescauwe ane.</l>
<l>Es tminste quaertier ter mediane,</l>
<l><pb n="282"/>So bediedet eer of later</l>
<l>Sonderlinghe vreese van water;</l>
<l>Eist hoec meere, daerup mect,</l>
<l n="320">Dan tander quaertier dat overtrect,</l>
<l>So eist van brande tbediet;</l>
<l>Ende, als mer ij of meer siet,</l>
<l>So eist scande ende lachter.</l>
<l>Merct hoe menighe linie achter</l>
<l n="325">Slecht comen, die dan ghaen</l>
<l>Tusschen tafellinie ende mediane,</l>
<l>Also vele, na den brieve,</l>
<l>Staet die gheselscap van lieve</l>
<l>Te hebbene, en si dattu verdwaset</l>
<l n="330">Dijn lijf ende die doot verhaest;</l>
<l>Weder datti vroomt of noest,</l>
<l>Keere dijn aensichte int oest</l>
<l>Ter sonnen upganc, dats beghin;</l>
<l>Cleene ende nauwe, merct den sin,</l>
<l n="335">Die brinct geluc, dat es tbediet,</l>
<l>Grouf ende lanc, dats al verdriet.</l>
<l>Eene cleene linie oec, die slecht</l>
<l>Gaet tusschen tween principale echt</l>
<l>Sonder cruce, ende wi dan sien</l>
<l n="340">Dat soe haer deelt in tween, in drien,</l>
<l>Tghetal van linien dat si vinden</l>
<l>Sal tghetal sijn van den kinden.</l>
<l>Hevestu die linien die bedieden,</l>
<l>Di gheselscap van den lieden;</l>
<l n="345">Dwinen, es leden of sciere vergangen;</l>
<l>Even wijt, dat es toevanghen</l>
<l>In midden, beneden ende boven;</l>
<l>Dus willic Galiene gheloven.</l>
<l>Maer leeke ende ander savetiere</l>
<l n="350">Slaenre naer ende visieren</l>
<l><pb n="283"/>Als die blende doet na tey:</l>
<l>Dit Piter Heyne ende Mem Ley.</l>
<l><hi rend="bold">N</hi>u eist vort tijt, na den bouken,</l>
<l>Te sprekene van den derden houke</l>
<l n="355">Die den aerme loept al bi.</l>
<l>Die stiper, basis triangeli,</l>
<l>Ende linie slevens, daer formeren,</l>
<l>Ende daer ict of liet eden eeren.</l>
<l>Nu merct er wel up, ende besouct,</l>
<l n="360">Of scerp boven comt die houc,</l>
<l>Daer hute spruten, dat besie,</l>
<l>Roedekine vele, eene of drie,</l>
<l>Of meer, ende die versceeden gaende,</l>
<l>Dats, als ic heden eer vermaende,</l>
<l n="365">Siecte van groten onwille.</l>
<l>Staet die houc oec al stille</l>
<l>Ende hute ne gheeft cleene no groet,</l>
<l>Dats onversiene doot;</l>
<l>Die spille ende stert, als es vorseit,</l>
<l n="370">Dats groet gheluc ende weildicheit;</l>
<l>Als dobbel crucen oec hem baren</l>
<l>Ten cante waert, ende si dan varen</l>
<l>Messelic seins, deen vor den andren,</l>
<l>Dats al in wiltheden wandelen;</l>
<l n="375">Heelen houc, die crucen die van haer gaen</l>
<l>Mede echt an die mediaen,</l>
<l>So sal hi bi naturen mede</l>
<l>In leste doch houden stede.</l>
<l>Alse oec die stipere tenigher tijt</l>
<l n="380">Dor die linie slevens lijt</l>
<l>Ende dan cort daer neemt den keer</l>
<l>In dese, daer soe af sciet eer</l>
<l>Ende achter an, merct daer na;</l>
<l><pb n="284"/>Als die crom R van der K</l>
<l n="385">Of die crom R doet an die L,</l>
<l>Dats beswaert, dat weet ic wel,</l>
<l>Water laden of van kinde.</l>
<l>Als wi in den cirkel vinden</l>
<l>Eene linie bi linie slevens</l>
<l n="390">Lopende, ende hoec benevens</l>
<l>Der medianen tusschen beeden</l>
<l>Die den cirkel wille sceeden,</l>
<l>Es soe wijt, lanc ende groet,</l>
<l>Dats wesen in onghenouchten groet</l>
<l n="395">Dor den stiper ij mediane,</l>
<l>Daers slaven zeere bi te verstane,</l>
<l>In onrusten leedende den tijt,</l>
<l>Bedruct herte sonder delijt;</l>
<l>Als die mont grijnt ende lacht,</l>
<l n="400">Terte es datter cleene up hacht.</l>
<l>Twee stipers dor eene mediane,</l>
<l>Dats verkeert mede te verstane</l>
<l>Van linien, ende int bediet</l>
<l>Gheluc ende heere, daer men toe siet</l>
<l n="405">Wassende ende der lieder gratie.</l>
<l>Staende oec in des triangles spacie</l>
<l>O en O, eene of meer oec mede,</l>
<l>Dats groete omoedichede.</l>
<l>Nemeer dat ics bescreven vant</l>
<l n="410">Van den triangel van der hant</l>
<l>Int bouc, dat ic hebbe ghesien</l>
<l>Van den meester Galien;</l>
<l>Pytagoras seit oec dieghelike,</l>
<l>Die vinder eerst was van musike.</l>
<l n="415"><hi rend="bold">N</hi>u hoert, ic wille mi vort merghen</l>
<l>Te sprekene van des vinghers bergen,</l>
<l><pb n="285"/>Die vor elken vingher ghaen.</l>
<l>An indexberch willict bestaen,</l>
<l>Dats die den dume naest staet.</l>
<l n="420">Als in den berch die vor hem gaet</l>
<l>Comt eene linie gheraect</l>
<l>Uten houke, die heeft ghemaect</l>
<l>Linie slevens ende mediane,</l>
<l>Ende brinct ghelijc eere vane</l>
<l n="425">Of een scavoet, daers bi vonden</l>
<l>Groet gheluc altoes in sonden;</l>
<l>Verdwinen, dats gherne leden</l>
<l>Of jeghenwordich tallen steden;</l>
<l>Sonder tafellinie alleene,</l>
<l n="430">Merct of comt een ander cleene</l>
<l>Daer een scilt ten hende baert</l>
<l>Ende tscarpe brinct ten vingre waert</l>
<l>Of een cruce, dats al bloet</l>
<l>Met wapene eene zware doot;</l>
<l n="435">In den berch een alve mane,</l>
<l>Es delven levende bi te verstane;</l>
<l>An sberges voet, merct oec een deel,</l>
<l>Gaet daer eenen rinc, alf of gheel,</l>
<l>Die van den berghe sceet met gane</l>
<l n="440">Den houc van stiper ende mediane,</l>
<l>Of die heeft vorscreven linien,</l>
<l>Dats uten lande tsine verdreven;</l>
<l>Comt oec eene die niet verdwine</l>
<l>Tusschen mediane ende tafellinie,</l>
<l n="445">Ende dan deelt in ij of mee,</l>
<l>Dats vele dolen bi der zee,</l>
<l>Harde avonture in sorghe, in anxten.</l>
<l>Nu keeric vort up den lanxsten,</l>
<l>Die tlatijn heet medicus,</l>
<l n="450">Dats middelste ghenoomt aldus;</l>
<l><pb n="286"/>Want an elke side si twee,</l>
<l>Dats te hangghene zeere ghevee;</l>
<l>Esser oec met dan eene cleene</l>
<l>Linie, dats aermoede alleene;</l>
<l n="455">Heefsture oec linie gheene,</l>
<l>Ende die stipere comt alleene</l>
<l>Daerin, dats beteekent mede</l>
<l>Groete verwoediche aestichede;</l>
<l>Pointkine cleene es vele quader,</l>
<l n="460">Bi naturen eist een verrader.</l>
<l>Als hoec an tsfinghers wortel cleven</l>
<l>Clene linien, ende si weven</l>
<l>Al in een, dat es oec mede</l>
<l>Van live suver reinichede.</l>
<l n="465">Tusschen den groeten enten cleenen</l>
<l>Staet anticlarius, die wi meenen</l>
<l>Die goutdragher mach bedieden;</l>
<l>Medicus nomen vele lieden,</l>
<l>Want hi die reinste pleecht te sine,</l>
<l n="470">Maer, na den rechten latine,</l>
<l>Heet hi met redenen bet aldus</l>
<l>Goutdraghere, dats auriclarius.</l>
<l>Over therte lopen ij adren</l>
<l>Die in den vingre oec vergadren,</l>
<l n="475">Ende tgout es tedelste mineer</l>
<l>Uter adren, daer therte meer</l>
<l>Up verblijt ende staerct;</l>
<l>Bi deser redenen, so merct,</l>
<l>Mach hi wel gouddragher wesen,</l>
<l n="480">Want tgout therte doet ghenesen</l>
<l>Van rauwen ende verlicht die pine.</l>
<l>Waren oec die adren sine</l>
<l>Ontset ende een deel testoort,</l>
<l>Droughe hi tgout, het gave confoort</l>
<l n="485"><pb n="287"/> Ter herten ende ten adren binnen,</l>
<l>Mids haren boden der ij sinnen</l>
<l>Bevolen sien diet haere toedraghen.</l>
<l>Nu willic van den berghe ghewaghen</l>
<l>Als ute sinen berghe comt</l>
<l n="490">Basis, die men stiper noomt,</l>
<l>So verre neder, dat es scamp</l>
<l>Of teekijn van sonderlingher ramp;</l>
<l>Een cruce aldaer es teekin mede</l>
<l>Van sonderlingher ghetrauwichede;</l>
<l n="495">Eene alve mane, merc ende besie,</l>
<l>Traghe int herte beteekent die;</l>
<l>Een linie alleene, hieran leert,</l>
<l>Die nederwaert alleene keert,</l>
<l>Dats groete begrijp in aestichede;</l>
<l n="500">Ende, esser ij of mee mede</l>
<l>Ende deen an den andren comt niet,</l>
<l>So es te vaster mee tbediet;</l>
<l>Keere si in een, dats dat hem steet</l>
<l>Daerof te commene oec groet leet.</l>
<l n="505">Auriclarius es, die wi meenen</l>
<l>Dalre nedersten, den cleenen</l>
<l>Die men oec vingher nomt;</l>
<l>Alse slecht uten berghe dan comt,</l>
<l>Merct tghetal wel van den linien</l>
<l n="510">Leden, dat es die verduenen scinen:</l>
<l>Dander bedieden tallen stonden</l>
<l>Tghetal alleen van oeftwonden;</l>
<l>Crucen, hoe dat elc daer stoede,</l>
<l>Sijn beteekent al te goede;</l>
<l n="515">Pointkine, die bedieden mede</l>
<l>Sweeren of quaethede in die lede.</l>
<l>Nemmeer dats ics bescreven vant,</l>
<l>Ic keere ten kante van der hant.</l>
<l><pb n="288"/>Als in den berch comt ghestrect,</l>
<l n="520">Van tafellinie, hierup mect,</l>
<l>Eene linie ofte tween</l>
<l>Of meer, ende dan werden een,</l>
<l>Maecsi een cruce dan besloten,</l>
<l>Dats elfsrasen ende doten;</l>
<l n="525">Upt tslechte cruce, oec soe lye,</l>
<l>Toecommende frenesie;</l>
<l>Alve maenkine in den cant,</l>
<l>Dats toverie, dat verstant;</l>
<l>Hanenvoeten, oft waren sporen,</l>
<l n="530">Die heeft die zuverhede verloren;</l>
<l>Alve crucen in den cant mede,</l>
<l>Dat es der zuver reynichede;</l>
<l>Beede te samen, of hijt brochte,</l>
<l>Dats verloren int ghedochte,</l>
<l n="535">Metten wille ende niet in daden</l>
<l>Dats te merkene al in quade.</l>
<l>Als hoec eene linie comt</l>
<l>Ute levenslinie vornoomt,</l>
<l>Ende eene of mee ute mediane,</l>
<l n="540">Die hem dan helsen in den gane</l>
<l>Of in crucen dan verwandelen,</l>
<l>Trecht eenich steert van hem versceeden;</l>
<l>Tes cants berghe van hem beeden</l>
<l>Al hute, dats teeken mede</l>
<l n="545">Sterven in keytivichede;</l>
<l>Tackede, daers beteekent inne</l>
<l>Doch goede bedochticheit van sinne.</l>
<l>   <hi rend="bold">N</hi>emmee en vandix tesen male</l>
<l>Bescreven in latijnscher tale,</l>
<l n="550">Daeromme so willict nederlegghen.</l>
<l>Vele dwase lieden segghen</l>
<l><pb n="289"/>Dat men den mannen in elc lant</l>
<l>Sien sal in die rechter hant,</l>
<l>Ende in die luchter twijf besien</l>
<l n="555">Hierjeghen so seit Galien</l>
<l>Dat men wiven ende mannen al</l>
<l>Meest in die rechter sien sal,</l>
<l>Ende men wel in beeden siet;</l>
<l>Ende eist dat si danne scillen yet,</l>
<l n="560">So sal men an die rechter loeren;</l>
<l>Als beede die handen concorderen,</l>
<l>So sal tbediet te vaster bliven;</l>
<l>Dits beide van mannen ende van wiven.</l>
<l>Dits nature, bi Gods consente;</l>
<l n="565">Al wisent dus die elemente,</l>
<l>Hi maecht verkeeren, diet al maect;</l>
<l>Dats dieghone die altoes waect</l>
<l>Ende alle herten binnen kent,</l>
<l>Dats een God omnipotent,</l>
<l n="570">Die middel weet, beghin ende hende;</l>
<l>Hi moet ons na dit erdschs ellende</l>
<l>Enten <hi rend="italic">Pape van den Hamme</hi> </l>
<l>Bescermen van der elscher vlamme,</l>
<l>Diet in rijmme slecht keerde</l>
<l n="575">Also alst hem exponeerde</l>
<l>Meester <hi rend="italic">Jan van Gheldunen</hi>,</l>
<l>Dattire coenlike wel up stunen,</l>
<l>Ende meester <hi rend="italic">Claro van Abbenkinde</hi> </l>
<l>Diet hem beede daden vinden.</l>
<l n="580">Dus es ghehent <hi rend="italic">Cyromanchie</hi> </l>
<l>Gheloeft si die Maghet Marie!</l>
</body>
</text>
</TEI.2>
