<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Van der manen zeden</title>
<author>Onbekend</author>
</titleStmt>
<editionStmt>
<edition>P. Leendertz Jr.: 'Het Zutfensch-Groningsche handschrift. f. Van der manen zeden.' In: TNTL 16 (1897), 129-141 (130-141).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Van der manen zeden"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1339"/></interpGrp>
<interpGrp type="witnessYear_from"><interp value="1339"/></interpGrp>
<interpGrp type="pubYear_to"><interp value="1339"/></interpGrp>
<interpGrp type="witnessYear_to"><interp value="1339"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Van der manen zeden</TITEL>
<TITEL>Maanzodiologium (berijmd)</TITEL>
<author>Onbekend</author>
<AARD>Rijm</AARD>
<BRON nr="D4">Groningen, Bibliotheek der Rijksuniversiteit, 405</BRON>
<DATUM>1339</DATUM>
<OMVANG>302 verzen</OMVANG>
<BRON.OPM>Het hs., ook bekend als het Zutphens-Groningse Maerlanthandschrift, telt 235 bladen, 2 kolommen per bladzijde, 48 tot 51 regels per kolom. De tekst bevindt zich op fol. 13r-14v. Het hs. bevat, naast enige andere artesteksten en berijmde gebeden, verder o.m. nog Jacob van Maerlants Rijmbijbel of Scholastica (fol. 15r-192r) en acht van zijn Strofische gedichten (zie Strofische gedichten (Maerlant), alsook het Boec van den houte (berijmde versie) (fol. 225v-229v).</BRON.OPM>
<EDITIE>P. Leendertz Jr.: 'Het Zutfensch-Groningsche handschrift. f. Van der manen zeden.' In: TNTL 16 (1897), 129-141 (130-141).</EDITIE>
<STATUS>Kritisch</STATUS>
<EDITIE.OPM>De namen van de dierenriemtekens (rood in het handschrift) zijn hier cursief weergegeven.</EDITIE.OPM>
<BRONNEN>Groningen, Bibliotheek der Rijksuniversiteit, 405</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter comment">[Proloog]</head>
<l><pb n="130"/><milestone unit="fol" n="13ra"/> Nuttelic eest in minen wane</l>
<l>Die conste te weten, hoe die mane</l>
<l>Die tekene loept elc maenscijn dore.</l>
<l>Ende want die mane hadde den core</l>
<l n="5">Ons telopen alrenaest</l>
<l><pb n="131"/>Haren loep met groter haest,</l>
<l>Gaf hur God van hemelrike</l>
<l>Te regeren ewelike</l>
<l>Die werelt ende dat daer in was</l>
<l n="10">Ende wesen zat, alsict las</l>
<l>In enen boeke die was fijn.</l>
<l>In duutsche maectic dat latijn</l>
<l>Ende vant daer in, dat zijt nochtan</l>
<l>Niet allene ghedoen en can,</l>
<l n="15">Mer ander planeten helpen haer</l>
<l>Ende letten zommels ouerwaer.</l>
<l>Mer die werelt in tghemene</l>
<l>Ontfincsi daer van Gode allene</l>
<l>Vor alle die ander te bestieren.</l>
<l n="20">Menschen voghelen ende dieren</l>
<l>Nature te gheuen ende wesen,</l>
<l>Ende vele mere alswijt lesen,</l>
<l>Heeft si van Gode dus ontfaen.</l>
<l>Hier om zo wil ic ane vaen</l>
<l n="25">Hier een dicht van haren zeden,</l>
<l>Des mi een vrient heeft ghebeden,</l>
<l>Daermen inne bekennen mach</l>
<l>Wat goet is doen op elken dach</l>
<l>Of quaet, of laten, of beghinnen,</l>
<l n="30">Wiesmen verliesen mach of winnen,</l>
<l>Hoet weder is of hoe tsal keren.</l>
<l>Beghinne wi inden name ons heren.</l>
    </div>
<div type="chapter"><head type="chapter">Aries.</head>
<l>Als in ariete is die mane,</l>
<l>Zo eest goet in minen wane,</l>
<l n="35">Wech ten oesten wart bestaen,</l>
<l><pb n="132"/>Die met comenscap ommegaen;</l>
<l>Want ic weet wel dat hi wint,</l>
<l>Die derwart zinen wech beghint.</l>
<l>Met viere eest dan werken goet</l>
<l n="40">Dinc, dat daer mede werden moet.</l>
<l>Die laten wil of gaen in bade,</l>
<l>Rade ict wel, heeft hijs stade,</l>
<l>Dat hijs besta, wil hi winnen.</l>
<l>Hets harde goet oec dan beghinnen,</l>
<l n="45">Wat haestelic wil zijn ghemaect</l>
<l>Oec wit dat dan dweder spaect .</l>
<l>Hets quaet dan hoefde dwaen of netten</l>
<l>Ende in den hals ventosen zetten,</l>
<l><milestone unit="fol" n="13rb"/> Bloeden ter nese, hilec leiden,</l>
<l n="50">Huse te maken, castele bereiden,</l>
<l>eens anders mans heerscap ingaen,</l>
<l>Vut carker lopen, wijch bestaen,</l>
<l>Carten maken of brieue scriuen,</l>
<l>Die op goet sprekende bliuen;</l>
<l n="55">Noch ghenen raet en zalmen ruren</l>
<l>Op dinghe, die langhe willen duren.</l>
<l>Die dan oec name medicine,</l>
<l>Hi keredze met groter pine.</l>
</div>
<div type="chapter"><head type="chapter">Taurus.</head>
<l>Taurus is dat ander teken</l>
<l n="60">Der manen, scriuic hier den leken.</l>
<l>Zo wanneer datsi daer ingaet,</l>
<l>Die dan doen wil minen raet,</l>
<l><pb n="133"/>Zal zayen houe ende oec zetten</l>
<l>Wijngart zonder enich letten;</l>
<l n="65">Want hi zal in corten uren</l>
<l>Wassen ende langhe duren.</l>
<l>Castele ende huse eest dan goet</l>
<l>Funderen, ende dat duren moet.</l>
<l>Hilec zalmen dan bestaen.</l>
<l n="70">Oec waenic in minen waen,</l>
<l>Datmen medicine zal helen</l>
<l>Des menschen halze ende der kelen.</l>
<l>Wighe bestaen is onspoet,</l>
<l>Ende wat met haeste wesen moet.</l>
<l n="75">Bi der erden is die wint;</l>
<l>Die wolken lopen als onsint</l>
<l>Zonder reghen in der locht;</l>
<l>Zomwijl hebwi den neuel uocht.</l>
</div>
<div type="chapter"><head type="chapter">Gemini.</head>
<l>In geminis eest goet beghinnen,</l>
<l n="80">Die vrienscap maken wil of minnen,</l>
<l>Pays oec maken onder viande,</l>
<l>Beghinnen wijch in elken lande;</l>
<l>Poysoen ende medicine</l>
<l>Machmen nemen zonder pine.</l>
<l n="85">Mer want die aerm in desen tiden</l>
<l>Mach qualec enich quetsen liden,</l>
<l>Radic dwasen na den vroeden,</l>
<l>Datsi hem van laten hoeden</l>
<l>Ende hoeden zelken wederstoet,</l>
<l n="90">Daer mach comen af die doet.</l>
<l><pb n="134"/>Naghele eest dan corten quaet.</l>
<l>Uut hauenen uaren is mijn raet,</l>
<l>Mer enighen andren wech beghinnen,</l>
<l>Radic niemen die wel winnen;</l>
<l n="95"><milestone unit="fol" n="13va"/> Want hi werdt anderwerf begonnen.</l>
<l>Oec scriuen die de waerheit connen,</l>
<l>Zo waer dan sterft man of wijf,</l>
<l>Dat daer een ander scier zijn lijf</l>
<l>Laten zal, zo waer dat es.</l>
<l n="100">Ende die gheneest, zijt zeker des,</l>
<l>in desen teken, dat hi te dale</l>
<l>Zal uallen in ene meerre quale.</l>
<l>Die oec breect vut yseren banden,</l>
<l>Hi werdt gheuaen met groten scanden.</l>
</div>
<div type="chapter"><head type="chapter">Cancer.</head>
<l n="105">Alze die mane in cancro</l>
<l>Gaet, die wil wesen vro</l>
<l>Ende daer af wil hebben zeghe</l>
<l>Van comenscapen of van weghe,</l>
<l>Hi moet gaen ten noerden waert.</l>
<l n="110">Hets goet dan uechten dies begaert,</l>
<l>Ende wat dinghe dat men wil visieren</l>
<l>In dat water, zal wel tieren.</l>
<l>Hets medicine dan nemen goet.</l>
<l>Zi scriuen die des wel zijn vroet,</l>
<l n="115">Datmen nochtan der borst niet</l>
<l>Cureren zal hur verdriet.</l>
<l>Het is oec quaet dan huse maken</l>
<l><pb n="135"/>Of funderen, wantsi laken.</l>
<l>Oec zo radic opembare,</l>
<l n="120">Datter niemant in en uare</l>
<l>Of ga besitten enich goet,</l>
<l>Dat iemans was die hem bestoet,</l>
<l>Of eens anders wie hi zi.</l>
<l>Oec eest quaet maken dinghe, die ghi</l>
<l n="125">Bi viere wilt maken of langhe duren.</l>
<l>Hets cout ende nat dan van naturen.</l>
</div>
<div type="chapter"><head type="chapter">Leo.</head>
<l>Zo wanneer wi die mane zien keren</l>
<l>In leone, eest goet heren</l>
<l>Spreken opembaer ende stille.</l>
<l n="130">Die met viere oec werken wille,</l>
<l>Zal hebben spoet in desen tiden.</l>
<l>Zo wie oec wil met haeste liden</l>
<l>Enech werc, hets wel mijn raet,</l>
<l>Dat hijs besta in desen graet.</l>
<l n="135">Huse eest goet ende castele</l>
<l>Funderen. Ende die gout heeft vele,</l>
<l>Dat hi versmeden wil, beghinne.</l>
<l>Hets oec dan goet na minen zinne</l>
<l>Ghele cleder eerst aendoen .</l>
<l n="140">Mer hets dan een quaet cisoen,</l>
<l><pb n="136"/><milestone unit="fol" n="13vb"/> Enen langhen wech bestriden,</l>
<l>Of oec langhe cledre sniden.</l>
<l>Ic wil oec datmen medicine hoede,</l>
<l>Want menze keert dan met bloede:</l>
<l n="145">Dat herte, leuer ende maghe</l>
<l>En ghert gheenre cure in desen daghe,</l>
<l>Noch des menschen inghewant.</l>
<l>Oec zo eest mi wel becant,</l>
<l>Dattie tijt is heet ende droghe.</l>
<l n="150">Zommewijl gaet die mane zo hoghe</l>
<l>In desen teken, dattie sterren</l>
<l>Des climmens hem een luttel erren</l>
<l>Ende climmen mede na horen zeden;</l>
<l>Des hebwi neuel hier beneden.</l>
</div>
<div type="chapter"><head type="chapter">Virgo.</head>
<l n="155">In virgine is hur nature</l>
<l>Droghe ende cout nader scrifture.</l>
<l>Hets dan goet zayen, grauen hove.</l>
<l>Oec zo wit, dat ic dan loue</l>
<l>Te planten wijngart ende bome;</l>
<l n="160">En spreke des niet ute enghen drome.</l>
<l>Hets oec goet ghescutte maken</l>
<l>Ende daertoe alle zaken,</l>
<l>Diemen van erden maken wille.</l>
<l>Oec zoudic node zwighen stille:</l>
<l n="165">In geminis, pisces ende in desen</l>
<l>Ende scorpione, als wijt lesen,</l>
<l>Machmen alle dinghe beghinnen,</l>
<l>Daermen dobbel aen wil winnen.</l>
<l>Mer hets quaet dan ene maghet truwen;</l>
<l n="170"><pb n="137"/> Ghene weduwe zalmen scuwen .</l>
<l>Int noerden scuwe dan alle zaken.</l>
<l>Hets quaet met viere dan iet maken.</l>
<l>Oec en neme ghene medicine,</l>
<l>Want die tijt pleecht dan te zine</l>
<l n="175">Cout ende droghe van naturen.</l>
<l>Die wolken pleghen dan te ruren</l>
<l>Zonder water in der locht</l>
<l>Ende oec eest weder zomwijl vocht.</l>
</div>
<div type="chapter"><head type="chapter">Libra.</head>
<l>Wanneer zi es in libra,</l>
<l n="180">Zo eest als ic mi versta,</l>
<l>Wech beghinnen goet int westen.</l>
<l>Dien wech houdic vor den besten,</l>
<l>Diemen dan beghinnen mach,</l>
<l>Alzo alsict ghescreuen zach,</l>
<l n="185">Wie comenscape dan driuen wille.</l>
<l>Oec zoudics node zwighen stille:</l>
<l><milestone unit="fol" n="14ra"/> Hets dan goet die ader laten.</l>
<l>Wie dinc beghint, het sal hem baten,</l>
<l>Dat haestelijc wil zijn ghemaect.</l>
<l n="190">Oec weetic wel dat dan misraect,</l>
<l>Watmen van erden dan wil werken.</l>
<l>Ghescreven vant ic oec van clerken,</l>
<l>Dattie ghene wel slacht den dwasen,</l>
<l>Die den nieren of der blasen</l>
<l n="195">in desen tiden doet medicine.</l>
<l>Die tijt pleecht oec dan te zine</l>
<l><pb n="138"/>Heet ende nat, wel ghemoet.</l>
<l>Hets dan uut hauenen varen goet.</l>
</div>
<div type="chapter"><head type="chapter">Scorpio.</head>
<l>Als zi es in den scorpioen,</l>
<l n="200">En weet ic niet wat goet is doen;</l>
<l>Want dit teken heet haer stal,</l>
<l>Daer zi in heeft ongheual.</l>
<l>Nochtan eest dan goet ontfaen</l>
<l>Medicine in minen waen.</l>
<l n="205">In erden eest dan pillen quaet.</l>
<l>Oec zo dunket mi goet raet,</l>
<l>Dat hem elc hoede dan</l>
<l>Te climmen, want waer enich man,</l>
<l>Die berghe of bome dan op clomme,</l>
<l n="210">Ic ducht hem droefheit quaem daeromme.</l>
<l>Der scamelheit en zalmen niet</l>
<l>Doen medicine, wats ghesciet.</l>
<l>Oec leestmen in der scrifturen,</l>
<l>Dat cout ende nat is van naturen.</l>
</div>
<div type="chapter"><head type="chapter">Sagittarius.</head>
<l n="215">Sagittarius hierna steet,</l>
<l>In zire naturen droghe ende heet.</l>
<l>Als die mane coemt daer in,</l>
<l>Goet dnnket mi in minen zin,</l>
<l>Onder viande vrienscap maken,</l>
<l n="220">Of die gerechte minne doet waken</l>
<l>Vergaderen, als ict bezach.</l>
<l>Oec eest goet op elken dach</l>
<l>Van desen teken die ader laten.</l>
<l><pb n="139"/>Die dan baedt, het zal hem baten.</l>
<l n="225">Wie hem in comenscap ghenaert,</l>
<l>Make zinen wech ten oesten waert.</l>
<l>Met vure eest dan werken goet.</l>
<l>Ghelt te slaen dan heeftmen spoet.</l>
<l>Oec eest goet dan wijch bestaen;</l>
<l n="230">Mer het sal te niewete gaen,</l>
<l>Watmen werct int water dan.</l>
<l>Oec zo rade ic elken man,</l>
<l><milestone unit="fol" n="14rb"/> Dat hi der erden werc dan niet</l>
<l>En besta, wats ghesciet;</l>
<l n="235">Ende ic zoude mi sijns ontsien,</l>
<l>Die medicine dade den dien.</l>
<l>Hets droghe ende heet scriuic den leken,</l>
<l>Want uten oesten springt dit teken.</l>
</div>
<div type="chapter"><head type="chapter">Capricornus.</head>
<l>Capricornus, als ict vant,</l>
<l n="240">Is cout ende droghe. Wie dan lant</l>
<l>Of hoeue spaedt of dan wil zayen,</l>
<l>Ic hoep dat hi ghewin zal mayen.</l>
<l>Bome ende wijngaerde zalmen zetten</l>
<l>In desen teken zonder letten.</l>
<l n="245">Die werct in derde, jc waen hi wint.</l>
<l>Ende die oec zinen wech beghint</l>
<l>Int suden, eest met comenscapen</l>
<l>Of anders, scriuen ons die papen,</l>
<l>Winninghe zal hem daer af comen.</l>
<l n="250">Oec weet ic wel, het sal hem vromen,</l>
<l>Die hem in zulke werke gheneert,</l>
<l>Dat enen corten einde begheert.</l>
<l><pb n="140"/>Ende hets quaet nemen enech wijf.</l>
<l>Die oec begonne strijt of kijf,</l>
<l n="255">Of enech heet werc dan vercore,</l>
<l>Ic weet wel dat hi verlore.</l>
<l>In rade te laten ghenen man,</l>
<l>Noch medicine te nemen dan;</l>
<l>Die knien en cureer oec niet</l>
<l n="260">in desen tiden hur verdriet.</l>
<l>Hets cout ende droghe van naturen</l>
<l>Ende die wijnt die pleecht te duren</l>
<l>Aen der erden alomtrent.</l>
<l>Die wolken an dat firmament</l>
<l n="265">Zonder water zietmen weinden,</l>
<l>Die ons dicwijl neuel zeinden.</l>
</div>
<div type="chapter"><head type="chapter">Aquarius.</head>
<l>Aquarius heit huse beghinnen</l>
<l>Te funderen, die wil winnen</l>
<l>Of daer in uaren. Oec eest goet</l>
<l n="270">Dan hilec doen, of laten bloet.</l>
<l>Oec zo is die tijt dan waert</l>
<l>Dinghe beghinnen, dat begaert</l>
<l>Langhe te duren; mer men zal</l>
<l>In deser tijt gheen ongheual,</l>
<l n="275">Datten benen hoert, cureren.</l>
<l>Een ander dinc wil ic v leren,</l>
<l>Dies ic mi hebbe nu bedacht:</l>
<l>Wat haestelic wil zijn ghewracht,</l>
<l><milestone unit="fol" n="14va"/> Noch langhen wech en zalmen niet</l>
<l n="280">Bestaen, wat dijns lijfs ghesciet.</l>
<l>Nature is dan heet ende nat;</l>
<l>Astromine scriuen dat,</l>
<l>Dat dan vut hauenen is goet varen,</l>
<l><pb n="141"/>Want van ghewoenten pleecht teharen.</l>
</div>
<div type="chapter"><head type="chapter">Pisces.</head>
<l n="285">Pisces hebben hoer cysoen,</l>
<l>Al zulc, dat dan goet is doen</l>
<l>Hilec ende vrienscap maken,</l>
<l>Ziluer smeden zonder laken.</l>
<l>Ghescutte maken eest oec goet</l>
<l n="290">Ende wat met water worden moet.</l>
<l>Int water eest oec, scrijftmen plaen,</l>
<l>Ten norden wart goet wech bestaen.</l>
<l>Medicine eest nemen goet.</l>
<l>Comenscap zal hebben spoet.</l>
<l n="295">Ende oec daermen wil aen winnen,</l>
<l>Zalmen in deser tijt beghinnen.</l>
<l>Mer hoetti dan van allen boeten</l>
<l>Den teen te doen ende den voeten.</l>
<l>Hets met viere dan werken quaet.</l>
<l n="300">Die tijt ende der naturen staet</l>
<l>Zie ic staen in Goods ghewout,</l>
<l>Ghelijc den visch nat ende cout.</l>
</div>
</body>
</text>
</TEI.2>
