<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Renout van Montalbaen</title>
<author>Onbekend</author>
</titleStmt>
<editionStmt>
<edition>J.C. Matthes (ed.): Renout van Montalbaen. Met inleiding en aanteekeningen. Groningen, 1875 (Bibliotheek van Middelnederlandsche letterkunde, 15).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Renout van Montalbaen"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1340"/></interpGrp>
<interpGrp type="witnessYear_from"><interp value="1340"/></interpGrp>
<interpGrp type="pubYear_to"><interp value="1360"/></interpGrp>
<interpGrp type="witnessYear_to"><interp value="1360"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Renout van Montalbaen</TITEL>
<author>Onbekend</author>
<AARD>Rijm</AARD>
<BRON nr="K102">Berlijn, Staatsbibliothek Preussischer Kulturbesitz, Germ. fol. 751,1 (fragm.)</BRON>
<DATUM>1340-1360</DATUM>
<OMVANG>2007 verzen</OMVANG>
<BRON.OPM>Tien bladen; volgens de moderne potloodfoli&#x00EB;ring gebonden in de volgorde fol. 1-5, 10, 6-7, 8-9. Per bladzijde 2 kolommen en per kolom 50 regels; van fol. 5 is door besnoeiing de bovenregel van elke kolom verloren gegaan. Te oordelen naar de lijngaatjes hebben fol. 1, 2-4 en 5-7 tot verschillende katernen behoord. Bij fol. 8-10 zijn de lijngaatjes in de buitenmarge afgesneden. Volgens Duinhoven behoorden fol. 2-4 tot hetzelfde katern als fol. 2 van de fragmenten 's-Gravenhage, Koninklijke Bibliotheek, 133 L 11. Tussen het Haagse blad en fol. 2 van de Berlijnse fragmenten ontbreekt &#x00E9;&#x00E9;n blad (zie A.M. Duinhoven: 'De Haagse fragmenten van de Renout van Montalbaen'. In: NTg 66 (1973), 177-201, vooral p. 179-180).</BRON.OPM>
<VERWIJZING>'s-Gravenhage, Koninklijke Bibliotheek, 133 L 11 (fragm.)</VERWIJZING>
<EDITIE>J.C. Matthes (ed.): Renout van Montalbaen. Met inleiding en aanteekeningen. Groningen, 1875 (Bibliotheek van Middelnederlandsche letterkunde, 15).</EDITIE>
<STATUS>Kritisch</STATUS>
<BRONMNW>1100 </BRONMNW>
<EDITIE.OPM>De hier gevolgde foli&#x00EB;ring is de moderne nummering op de bladen zelf en niet de nummering volgens de editie Matthes, waarin gebruikt gemaakt wordt van Romeinse cijfers (doorlopend genummerd van I-X). Volgens Matthes en latere editeurs moet fol. 10 echter het achtste, en moeten fol. 8 en 9 resp. het negende en tiende blad zijn; hier is uiteraard de schikking van de tekst volgens Matthes aangehouden (fol. 10 volgt dus op fol. 7 en gaat vooraf aan fol. 8-9). In de editie Matthes zijn in de rechtermarge tussen haakjes cijfers geplaatst. Het betreft hier de versnummering in de editie van Hoffmann von Fallersleben. Deze publiceerde de tekst van alle fragmenten, met uitzondering van fol. 8, in <hi rend="italic">Horae Belgicae</hi> 5 (1837), 45-124. De hier gebruikte regelnummering is van Matthes; de nummering van Hoffmann is niet gehandhaafd. In de Bouwstoffen van het MNW wordt de editie Matthes overigens onbetrouwbaar genoemd. Men wordt er daarom geadviseerd uitsluitend de editie Diermanse te raadplegen (zie P.J.J. Diermanse (ed.): <hi rend="italic">Renout van Montalbaen. De Middelnederlandsche fragmenten en het Middelnederduitsche fragment</hi>. Uitgegeven en toegelicht. Leiden, 1939).</EDITIE.OPM>
<BRONNEN>Van vier handschriften zijn er Middelnederlandse fragmenten overgeleverd. Edities zijn er van de volgende handschriften/fragmenten: Hs. I: - <x nr=K102>Berlijn, Staatsbibliothek Preussischer Kulturbesitz, Germ. fol. 751,1 (fragm.)</x>
 - <x nr=K103>'s-Gravenhage, Koninklijke Bibliotheek, 133 L 11 (fragm.)</x>
 Hs. II: - <x nr=K104>Leuven, Universiteitsbibliotheek(?) (fragm.) [verloren gegaan]</x>
 Hs. III: - <x nr=K133>Riga, Stadsbibliotheek, 3 (fragm.) [zoek]</x>
 Hs. IV: - <x nr=K105>Stockholm, Statens Historiska Museum, Inv. nr. 22895: 5 (fragm.)</x>
</BRONNEN>
<HSDRUK>Historie vanden vier heemskinderen</HSDRUK>
]]></bibl>
</sourceDesc>
</fileDesc>
</teiHeader>
<text>
<body><p><supplied resp="editor">Fragment I</supplied></p>
<l><pb n="1"/><milestone unit="fol" n="1ra"/> Was vor .i. veinstre gestaen,</l>
<l>Ende hadde die collumme bevaen,</l>
<l>Ende sach in dat dal beneden</l>
<l>Waer die heren quamen gereden.</l>
<l n="5">"Den vorsten", seitsi, "hebbic becant,</l>
<l>Dats mijn neve, die grave Roelant;</l>
<l>Dander es met waren dingen</l>
<l>Die grave Willem van Oringen;</l>
<l>Die derde dinket mi Bertram,</l>
<l n="10">.I. stout rudder ende lofsam;</l>
<l>Die vierde dats mijn here Bernaert:</l>
<l>Ic weet wel, si comen harewaert,</l>
<l>Ic vruchte, bi Gode die mi geboot,</l>
<l>Dat si riden in hare doot,</l>
<l n="15">Ic wilde wel, datsi teser wilen</l>
<l>Waren over .c. milen;</l>
<l>Si hebben hoge bodscap te doene</l>
<l>Die riddren sterc ende coene.</l>
<l>Ganc wech", seitsi, "portenare,</l>
<l n="20">Datti God onse here beware!</l>
<l>Ende nem dese .iiij. hobande,</l>
<l>Ende ghef mi den besten Roelande:</l>
<l>Sech datten hem sijn moeije sande,</l>
<l>Ende ghef mi desen den here Bertrande,</l>
<l n="25"><pb n="2"/> Ghef elken riddere .i. hobant,</l>
<l>Ende sech dat icse hem hebbe gesant.</l>
<l>Doe die paerde achterwaren wale,</l>
<l>Brinc de riddren in de zale,</l>
<l>Si comen vor den overmoedichsten man,</l>
<l n="30">Die nie ter werelt lijf gewan.</l>
<l>Bi den here die mi geboot!</l>
<l>Ic duchte, hi salse slaen te doot.</l>
<l>Ic wilde wel, datsi alle waren</l>
<l>Over .m. milen gevaren,</l>
<l n="35">Dat seggic u met gewoude."</l>
<l>Tien tiden was Aymijn die oude</l>
<l>Onder alle sine baroene,</l>
<l>Die stout waren ende coene.</l>
<l>Daer sater gewapent .viij.<hi rend='sup'>c</hi>,</l>
<l n="40">Dat seit de bouc, wien soos wondert.</l>
<l>Daer was die overmoet so groot,</l>
<l>Ende mallijc hadde up sinen scoot</l>
<l>.I. zwaert met .i. goeden egge:</l>
<l>Het es al waer, dat ic u segge.</l>
<l n="45">Haymijn sat tien tiden</l>
<l>In enen bliaut van groenre ziden</l>
<l>Die diere was ende goet,</l>
<l>Daer menich goet steen in stoet:</l>
<l>Dat nes logene negeen.</l>
<l n="50">Hi hadde gescranct sine been,</l>
<l><milestone unit="fol" n="1rb"/> Sijn ellenboge stoet up sijn knie,</l>
<l>Sconre hof hilt Aymijn nie.</l>
<l>Hi sat of hem ware onderdaen</l>
<l>Dat kerstinede heift bevaen;</l>
<l n="55">Ende hi hadde met sire tongen</l>
<l>Al dat hof also bedwongen,</l>
<l>Datter niemen spreken dorste,</l>
<l>Geen so rike lantsvorste.</l>
<l>Nu camen die .iiij. rudders te male</l>
<l n="60">Vor Aymijn inde zale,</l>
<l>Ende groeten Aymijn met minnen,</l>
<l>Ende aldatsi vonden daer binnen</l>
<l>Groeten si met goeder trouwen,</l>
<l>Rudders, vrouwen ende joncfrouwen.</l>
<l n="65">Maer daer was niemen so coene,</l>
<l>Die dorste seggen willecomen.</l>
<l><pb n="3"/>Si bogen neder vele sciere</l>
<l>An Haymijn alle .iiij.</l>
<l>Ende hine was niet in dien,</l>
<l n="70">Dat hi up hem wilde sien.</l>
<l>Doe seide die grave Roelant:</l>
<l>"Wi zijn boden totu gesant,</l>
<l>Ende comen van den coninc van Vrankrike,</l>
<l>Dat gi croont Lodewike;</l>
<l n="75">Ens niemen so edel no so scone,</l>
<l>Die Lodewike mach spannen crone;</l>
<l>Dor u es thof gelinget met crachte</l>
<l>.xl. dage ende .xl. nachte,</l>
<l>Hi heift u gezworen vrede</l>
<l n="80">Met .xij. den besten van kerstinede."</l>
<l>Haymijn horde wel de tale,</l>
<l>Maer hi verzweechse altemale.</l>
<l>Doe Aymijn sine viande</l>
<l>Vor hem sach in sinen lande,</l>
<l n="85">Doe wert hi bleec ende vale,</l>
<l>Hine conste spreken gene tale,</l>
<l>Ende dat dede den ruddere goet</l>
<l>Algader sine overmoet.</l>
<l>Haddise sonder lachter mogen slaen,</l>
<l n="90">Sine waren hem niet ontgaen.</l>
<l>Anderwerf sprac Roelant,</l>
<l>.i. rudder stout ende becant:</l>
<l>"Spreict iegen ons, Haymijn here,</l>
<l>Dat u God geve ere!</l>
<l n="95">Wi biddens u genadelike;</l>
<l>Ende segt, of gi Lodewike</l>
<l>Cronen wilt, laet u sijn lief!</l>
<l>Ghi sout andworden .i. dief</l>
<l>Of .i. gerechten mordenare,</l>
<l n="100">Al waert dat hi verdeelt ware,</l>
<l><milestone unit="fol" n="1va"/> Nochtanne soudire spreken iegen."</l>
<l>Nochtoe zweech Aymijn die degen.</l>
<l>Doe sagen die landes heren</l>
<l>Mallijc up andren sere.</l>
<l n="105">Doe stont up die scone vrouwe,</l>
<l>Die hovesch was ende getrouwe,</l>
<l>Ver Aye was soe genant,</l>
<l>.I. scale nam soe te hant,</l>
<l>Ende ginc ten alre besten wine,</l>
<l n="110"><pb n="4"/> Daerof quam hare sint pine,</l>
<l>Ende brochtse vul wijns altehant,</l>
<l>Ende seide: "drinct, neve Roelant,</l>
<l>Desen verscen coelen wijn:</l>
<l>U scinker willic heden sijn,</l>
<l n="115">Ende ooc mijns heren Willems mede."</l>
<l>Doe gaf si drinken up die stede</l>
<l>Gonen rudders altemale</l>
<l>Ute gonre goutscale,</l>
<l>Ende hietse willecome sijn.</l>
<l n="120">Des balch die grave Aymijn.</l>
<l>Soe seide: "spreict, grave here,</l>
<l>Ende andwort dor uwes selves ere</l>
<l>Minen neven enten uwen mede:</l>
<l>Het sijn de beste van kerstinede,</l>
<l n="125">Dat ghi so lange zwijcht, es dorperhede."</l>
<l>Ende eer soe twort vulseide,</l>
<l>Aymijn die hant verdrouch,</l>
<l>Daer hi de vrouwe mede slouch</l>
<l>So vruchtelijc enen slach,</l>
<l n="130">Dat soene horde no sach</l>
<l>Daer dorste niemen seggen: "laet!"</l>
<l>No daertoe spreken goet no quaet,</l>
<l>Nochtan dat haer dat bloet</l>
<l>Nederstorte up den voet.</l>
<l n="135">Dit versach die grave Roelant,</l>
<l>Ende Bertram, die wigant,</l>
<l>Mijn here Willem ende Bernaert,</l>
<l>Ende vloucten alle hare zwaert,</l>
<l>Ende seiden: die duvel moests wouden,</l>
<l n="140">Dat sire ontwapent comen souden!</l>
<l>Sie hieven op die scone vrouwe,</l>
<l>Die hovesch was ende getrouwe.</l>
<l>Gherne soude die gravinne</l>
<l>Breken dese grote onminne,</l>
<l n="145">Ende soe riep met haesten groot:</l>
<l>"Ghi heren, in hebbe gene noot."</l>
<l>Die hovessce vrouwe entie goede</l>
<l>Dwouch haer selve van den bloede,</l>
<l>Ende liep daer Aymijn stont,</l>
<l n="150">Ende custen an sine mont,</l>
<l><pb n="5"/><milestone unit="fol" n="1vb"/> Ende helsten met houden zinne</l>
<l>Ende seide: "spreict, grave, lieve minne!"</l>
<l>Als Aymijn sijn evelmoet</l>
<l>Vergaen was, sprac hi, daer hi stoet:</l>
<l n="155">"Wat magic seggen, lieve vrouwe?</l>
<l>Dat manic u in trouwe</l>
<l>Ic ben dongevallichste man,</l>
<l>Die ie ziele of lijf gewan,</l>
<l>Ende gi dongevallichste wijf,</l>
<l n="160">Die nie ontfinc ziele of lijf."</l>
<l>"Waerbi," seit soe, "soete minne"?</l>
<l>"Ic wilt u seggen, vrouwe gravinne.</l>
<l>Ic hebbe u gehat, dats waer,</l>
<l>Lettel min dan .xxx. jaer.</l>
<l n="165">Hadde mi God der ere gejonnen,</l>
<l>Ic hadde .i. kint an u gewonnen,</l>
<l>Dat nu ten wapenen ware so goet,</l>
<l>Dat mijn lant hadde behoet.</l>
<l>Nu moet bliven al mijn lant</l>
<l n="170">Minen dootslegen viant,</l>
<l>Hi wert so crachtich in corten dagen,</l>
<l>Hi ontcrachteget minen magen:</l>
<l>Daerbi staet mi onscone,</l>
<l>Hi wille dat ic hem spanne crone,</l>
<l n="175">Dat ombieden si mi allegader,</l>
<l>Ic haten meer dan den vader.</l>
<l>Wien ic [van den sinen] mochte begaen,</l>
<l>Dien soudic wel gerne slaen.</l>
<l>Gegreepsi mi ooc, wete Kerst!</l>
<l n="180">Sine gaven mi negenen verst,</l>
<l>Sine slougen mi ooc sekerleke,</l>
<l>Dies es mine herte tongereke,</l>
<l>Dat ic hem crone spannen soude,"</l>
<l>Aldus sprac Aymijn die oude,</l>
<l n="185">"Ende mijn goet hem soude bliven,</l>
<l>Liever liet ic mi ontliven.'</l>
<l>Doe antworde die gravinne:</l>
<l>"Grave," seitsi, "lieve minne,</l>
<l>Of sake ware dat gi hat kinder,</l>
<l n="190">Waren si meerre of minder,</l>
<l>Soudise doden?" sprac die vrouwe.</l>
<l><pb n="6"/>"Nenic?' seiti, "bi mire trouwe!</l>
<l>Ic soudse wel houden allegader,</l>
<l>Also sculdich es die vader</l>
<l n="195">Te houdene sijn lieve kint,</l>
<l>Dat hi vor al de werelt mint."</l>
<l>"Entrouwen, here, so sijn verloren</l>
<l>Die ede, die gij hebt gezworen,</l>
<l>Hets omtrent .xxxii. jaer."</l>
<l></l>
<p><supplied resp="editor">Fragment II</supplied></p>
<l></l>
<l n="200"><milestone unit="fol" n="2ra"/> "Ic vlo mi liever uter noot,</l>
<l>Dan ic dus soude bliven doot.'</l>
<l>Renout andworde mettesen:</l>
<l>"Broeder, dan mach niet wesen,"</l>
<l>Seide die rudder onvervaerde.</l>
<l n="205">Si reiden echt in met Beijarde,</l>
<l>Ende vochten so lange wile,</l>
<l>Dat men gaen soude .i. mile.</l>
<l>Si maecten so menigen doden,</l>
<l>Dat men there sach verbloden.</l>
<l n="210">Die sterke ruddren entie goede</l>
<l>Braken dore met overmoede.</l>
<l>Doe reitsi, waer si wilden,</l>
<l>Maer sine hadden niet van haren scilden,</l>
<l>No van helmen niet geheel</l>
<l n="215">Behouden trechte derden deel.</l>
<l>Doe seide die marcgrave Adelaert:</l>
<l>"Nu ne wetic, warewaert</l>
<l>Wi mogen varen omme onthout."</l>
<l>"Sone doeic ooc," seide Renout.</l>
<l n="220">Doe seide Writsaert, die degen snel:</l>
<l><pb n="7"/>"Ic weet utermaten wel,</l>
<l>Bi Gode van Nazarene!</l>
<l>Dattie werlt ons es te clene."</l>
<l>Ridsaert seide: "broeder Renout,</l>
<l n="225">Ic weet noch harde goet onthout."</l>
<l>"Waer eist?" seide die rudder coene.</l>
<l>"Tote Yewen van Dordoene:</l>
<l>Saforet, die wigant,</l>
<l>Was oit sijn meeste viant,</l>
<l n="280">Bedi hi slouch Yewes vader</l>
<l>Ende sine broeder bede gader,</l>
<l>Ende hi hadde .iij. castele gevest</l>
<l>In Yewes lande, daert was best."</l>
<l>Ridsaert sprac: "degen vrome,</l>
<l n="235">Wi sullen hem sijn willecome,</l>
<l>Ende wi sullen hebben goet onthout."</l>
<l>"So varewi daer!" seide Renout.</l>
<l>"So doewi dan!" seide Ridsaert.</l>
<l>Do so voersi daerwaert</l>
<l n="240">So verre bin .iij. dagen,</l>
<l>Dat si Yewes borch sagen,</l>
<l>Die rikelijc was ende goet.</l>
<l>Nu willic u maken vroet:</l>
<l>Binden castele van Vaucoloene</l>
<l n="245">Wonde Yewe up die Dordoene.</l>
<l>Als Ridsaert die borch sach,</l>
<l>Mogedi horen, wes hi plach.</l>
<l>Hi seide: "ic bem sonder sorgen,</l>
<l>Ic zie sconinx Yewen borgen."</l>
<l n="250"><milestone unit="fol" n="2rb"/> "Welc essoe?" seide Renout.</l>
<l>"Neven der rootsen an dat wout,</l>
<l>Gene hoge castel, die ginder staet,</l>
<l>Daer gone muur al omme gaet,</l>
<l>Met gonen [diepen] groten grachten,</l>
<l n="255">Dads daer wi te ridene achten."</l>
<l>Doe seide Adelaert, die rudder goede:</l>
<l>"Wi rusten ons bat, wi sijn moede,</l>
<l>Mallijc verbinde andren sine wonde."</l>
<l>Si beetten ten selven stonden,</l>
<l n="260">Die rudders stout ende milde</l>
<l>Leiden haer hooft in hare scilde,</l>
<l>Ende sliepen toten stonden,</l>
<l><pb n="8"/>Datsi verbonden hare wonden</l>
<l>Mallijc andren met gemake.</l>
<l n="265">Si hadden menigertiere sprake.</l>
<l>Si ombeiten .i. lettel, ende reden</l>
<l>Wech met groter haesticheiden.</l>
<l>Daer ne was gene lette.</l>
<l>Si namen thooft van Saforette</l>
<l n="270">Met hoverden met alre macht,</l>
<l>Ende stakent boven up .i. scacht</l>
<l>Boven der banieren scone.</l>
<l>Renout banter an de crone.</l>
<l>Aldus reden si sonder sorgen</l>
<l n="275">Vor sconinx Yewes borgen.</l>
<l>Yewe stont ten tinne,</l>
<l>Ende wert der rudders in inne,</l>
<l>Ende seide: "ic sie vremthede</l>
<l>Ende wonder hier vor de stede:</l>
<l n="280">.iiij. ruddren van snellen leden</l>
<l>Gomen gewapent hier gereden</l>
<l>Ende hebben maer .i. ors bescreden,</l>
<l>Si scinen ooc van sconen seiden:</l>
<l>Bi Gode, die mi geboot,</l>
<l n="285">Tors es bagel ende groot."</l>
<l>Doe liepen rudders ende vrouwen</l>
<l>Ende joncfrouwen, die bescouwen</l>
<l>Wilden tors van sconen leiden,</l>
<l>Entie rudders diere quamen gereden.</l>
<l n="290">Yewe die coninc streec te dale,</l>
<l>Hem behages harde wale,</l>
<l>Dat hi de rudders comen sach</l>
<l>Te sire herbergen up dien dach.</l>
<l>Si beetten vorden coninc goet,</l>
<l n="295">Ende gingen in sijn gemoet,</l>
<l>Ende groeten alsi best mochten.</l>
<l>Thooft dat si vor hem brochten,</l>
<l>Ende .i. crone daerup gebonden,</l>
<l>Ende knielden vor hem tien stonden,</l>
<l n="300"><milestone unit="fol" n="2va"/> Ende boden hem utermaten scone.</l>
<l>Hi nam thooft al metter crone,</l>
<l>Ende si seiden: "coninc rike,</l>
<l>Wi willen u sekerlike</l>
<l>Dienen dach ende nacht,</l>
<l n="305"><pb n="9"/> Ende helpen u met onser cracht."</l>
<l>Doe seide Yewe, die coninc vrome:</l>
<l>"Gi sijt mi harde willecome</l>
<l>Hier ter herbergen mijn:</l>
<l>Ic geve u broot ende wijn."</l>
<l n="310">Renout sprac: "dat lone u God!</l>
<l>Ic wille doen al u gebod."</l>
<l>Doe seide Yewe: "waert u bequame,</l>
<l>Ic wiste gaerne uwe name."</l>
<l>Renout seide: "wi willen allegader</l>
<l n="315">Seggea onse namen. Onse vader</l>
<l>Es Haymijn, die rudder namecont,</l>
<l>Dat seggic u te deser stont;</l>
<l>Man oudste broeder heet Ridsaert,</l>
<l>Dander die heet Writsaert,</l>
<l n="320">Adelaert heet die derde mede,</l>
<l>Dits gerechte waerhede!</l>
<l>Ic heete Renout, .i. rudder snel,</l>
<l>Nu wetti onse name wel."</l>
<l>Yewe onthaletse of hi hare vader</l>
<l n="325">Hadde geweist allegader.</l>
<l>Hem allen dedi cleder maken,</l>
<l>Groene samijt jegen root scarlaken.</l>
<l>Ende Renout donvervaerde</l>
<l>Dede wel achterwaren Beijarde.</l>
<l n="330">Yewe dede hem ten selven stonden</l>
<l>Meesters hebben te haren wonden,</l>
<l>Hi deitse hem helen met dranke.</l>
<l>Aldus diendi hem te danke,</l>
<l>Dattie rudders namecont</l>
<l n="335">In .vij. weken waren gesont</l>
<l>Ende geheeIt al hare leide</l>
<l>Ende hare goede orse mede.</l>
<l>Doe dede hem Yewe, die coninc milde,</l>
<l>Maken scone nuwe scilde,</l>
<l n="340">Hare orse maerscalken ende dagen,</l>
<l>Ende hare zwaerde vervagen,</l>
<l>Hare ijsere dade men verscuren,</l>
<l>Si daden maken coverturen,</l>
<l>Alle gader van enen sticke</l>
<l n="345">Met enen tekene wel gemicke.</l>
<l>Dat hadden si [gedaen] in corten tiden.</l>
<l><pb n="10"/>Die Yewen sullen helpen striden</l>
<l>Si gereedden hem ter vaert,</l>
<l>Ende hare ors Beijaert</l>
<l n="350"><milestone unit="fol" n="2vb"/> Dede men uutleden met gewelt.</l>
<l>Ende men sadelet ant velt,</l>
<l>Het was verdect, entie ruddren goede</l>
<l>Saten up met overmoede.</l>
<l>Yewe vergaderde haestelike</l>
<l n="355">In sijns selves conincrike</l>
<l>.I. groot here, die wigant,</l>
<l>Ende voer in sijn Iant,</l>
<l>Daer hi die casteIe vant</l>
<l>Si daden hem groten pant</l>
<l n="360">Die Saforet hadde doen maken.</l>
<l>Sie vulden de gracht ende braken</l>
<l>De mure, die daer stonden,</l>
<l>Ende slougen doot dat sire vonden,</l>
<l>Dat binden castele was ginder,</l>
<l n="365">Sonder wijf ende kinder.</l>
<l>Doe voersi haestelike</l>
<l>In Saforeten conincrike,</l>
<l>Ende lagen in sijn lant,</l>
<l>Ende stichten roof ende brant</l>
<l n="370">Ende oorlogeden, dat es waer,</l>
<l>.I. lettel min dan .iij. jaer.</l>
<l>Doe dede Yewe, die coninc milde,</l>
<l>Castele maken, waer hi wilde.</l>
<l>Hi lach int lant, oft hem algader</l>
<l n="375">Comen ware van sinen vader.</l>
<l>Die .iiij. ruddren streden met nide,</l>
<l>Ende Yewe wasser harde blide,</l>
<l>In wat wige si quamen,</l>
<l>Dat si altoos den zege namen,</l>
<l n="380">Ende si waren hem van herten hout,</l>
<l>Hi gaf hem cierhede menichfout,</l>
<l>Dit seit men ons overwaer.</l>
<l>Die heren waren daer .iiij. jaer.</l>
<l>Binnendien vereesscet up .i. tijt,</l>
<l n="385">Des willic dat gi seker sijt,</l>
<l>Karel, die coninc van Vrancrike,</l>
<l>Ende was hem geseit sekerlike</l>
<l>Van .i. spiere, die daer quam,</l>
<l><pb n="11"/>Entie heren daer vernam.</l>
<l n="390">Doe sende Karel in corter stont</l>
<l>Enen bode namecont,</l>
<l>Ende omboot Yewen bi brieve,</l>
<l>Dat hi hem dor sine lieve</l>
<l>Sende die mordadige liede.</l>
<l n="395">Also alsict u bediede,</l>
<l>Waest gescreven daer ict las.</l>
<l>Ghi moget mi geloven das,</l>
<l>Dat Karel dies bat genadelike,</l>
<l>Dat hi hem sende se[ker]like</l>
<l n="400"><milestone unit="fol" n="3ra"/> Den gonen die hem in Vrancrike</l>
<l>Doot slouch sinen sone Lodewike.</l>
<l>Alstie bode vernam</l>
<l>Dathi in Gasscoengen quam,</l>
<l>Doe vragedi haestelike</l>
<l n="405">Om den coninc van den rike.</l>
<l>Men wijsdene hem in corten stonden.</l>
<l>So heifti [Yewen] den coninc vonden.</l>
<l>Hi boech neder over sine knie,</l>
<l>Ende sede: "coninc, God houde di!</l>
<l n="410">U doet groeten vriendelike</l>
<l>Karel, die coninc van Vrankerike."</l>
<l>Die bode was een coene wigant,</l>
<l>Den brief gaf hi hem in de hant,</l>
<l>Ende seide: "here, eist u lief,</l>
<l n="415">So doet lesen desen brief.</l>
<l>Dats waerlike dinc,</l>
<l>U sentene Carel die coninc."</l>
<l>Die coninc was .i. degen coene,</l>
<l>Ende nam den brief van den garsoene,</l>
<l n="420">Ende in corten stonden</l>
<l>Heifti den brief ontwonden,</l>
<l>Ende lasen selve te hant,</l>
<l>Dat hire in gescreven vant</l>
<l>Karels bodscap ende sine niemare,</l>
<l n="425">Dathi hem sonde den mordenare,</l>
<l>Die hem hadde in Vrankerike</l>
<l>Verslegen sinen sone Lodewike.</l>
<l>Als Yewe de bodscap verstoet,</l>
<l><pb n="12"/>Wert hi drouve in sinen moet,</l>
<l n="430">Ende riep te rade sonder sparen</l>
<l>Alle sine man, die daer waren,</l>
<l>Met also groter listen,</l>
<l>Dats de heren niet ne w[isten].</l>
<l>"Gi heren!" sprac Yewe die coninc,</l>
<l n="435">" Wat radet gi [tot dese] d[inc]?</l>
<l>Hier heift geeist KareI die coene</l>
<l>Om Aymijns kinder van Dordoene.</l>
<l>Ne sendicse niet den coninc goet,</l>
<l>So hebbic sinen evelmoet.</l>
<l n="440">Ghi heren, sprac die coninc doe,</l>
<l>Wat rade gevedi mi hier toe,</l>
<l>Dat ic blive in mine[r ere]?</l>
<l>Van Renout he[bbic grote w]ere</l>
<l>Ende grote[n zege] ontfaen</l>
<l n="445">In der hedine lant sonder waen."</l>
<l>Doe sprac Anceel van Ribemont,</l>
<l>Daer hi bi den rade stont:</l>
<l>"Wi hebben gehort te meniger stonden,</l>
<l>Dat wi de waerheit bebben vonden,</l>
<l n="450"><milestone unit="fol" n="3rb"/> Dat si groten lachter daden</l>
<l>Den coninc in sire kemenaden,</l>
<l>Daer si slougen jamerlike</l>
<l>Doot den coninc Lodewike.</l>
<l>[Om] behouden goet ende leven,</l>
<l n="455">Seldise bi minen rade geven.</l>
<l>Si dat sake dat gijs oec niet</l>
<l>Ne doet, u es evele gesciet:</l>
<l>Karel sal comen in u lant</l>
<l>Ende stichten roof ende brant,</l>
<l n="460">Mach hi u selven bevangen,</l>
<l>Hi doet u bider kelen hangen.</l>
<l>Huge dAvernaes sprac te desen:</l>
<l>"Dese raet moete verm[alediet] wesen.</l>
<l>Her coninc", sprac Huge te waren,</l>
<l n="465">"Geifdi [aldus] up dese ridtaren,</l>
<l><pb n="13"/>Men sal u heten verrader hiernaer,</l>
<l>Dat weit wel, over .M. jaer.</l>
<l>So menigen dienst si u daden:</l>
<l>Soudise also sere verraden?</l>
<l n="470">So menigen hedene hebsi verslegen,</l>
<l>So menigen [...] uten [sad]ele gedregen.</l>
<l>U vaendrager es Adelaert,</l>
<l>.I. goet ridder es Ridsaert,</l>
<l>Ende Writsart u drossate:</l>
<l n="475">Verradise, het ware onmate,</l>
<l>Dit sprac die Avernaes,</l>
<l>Men soudu houden over dwaes,</l>
<l>Gevedi up aldus dese heren,</l>
<l>Ghi sout uwen lachter meren."</l>
<l n="480">Doe sprac die hertoge Ysoreit:</l>
<l>"Her Huge, ghi hebt wel geseit."</l>
<l>Doe sprac van Gascoengen Renier,</l>
<l>.I. coene ridder ende .i. fier:</l>
<l>"Verloesdi dese heren .iiij.,</l>
<l n="485">Gi wert onteert, coninc fiere.</l>
<l>Wildise oec, sem mijn leven!</l>
<l>Met verranessen upgeven,</l>
<l>Si sijn van so hogen magen,</l>
<l>Si souden uwen lachter jagen.</l>
<l n="490">Quamedi in Poelien of [in Toscanen],</l>
<l>Of in Calabren, u [stonde tontfane]</l>
<l>Groten lachter, dat weit wel,</l>
<l>Daer es so menich ridder fel,</l>
<l>Die hem wel na sijn belanc,</l>
<l n="495">Ende in Cecilien sonder wanc</l>
<l>Sone mogedi dan niet comen,</l>
<l>U ne quamer af grote onvromen.</l>
<l>Quamedi in Grieken ofte in Ongerie,</l>
<l>In Ingelant of in Normendie,</l>
<l n="500"><milestone unit="fol" n="3va"/> Of comedi in Vrancrike,</l>
<l>U haten die hogeste van den rike:</l>
<l>Jegen hare hoge magen</l>
<l>Ne mogedi gene veete dragen.</l>
<l>Ne dordise jegen Karel niet houden,</l>
<l n="505">En wildi niet sijn bescouden</l>
<l><pb n="14"/>Van haren magen, sonder waen,</l>
<l>So moeti minen raet bestaen:</l>
<l>So laetse varen haestelike</l>
<l>In .i. ander conincrike,</l>
<l n="510">Daer si Karel niet ontsien."</l>
<l>Mijn here Lambert sprac mettien:</l>
<l>"Here, also moet ic met eren Ieven!</l>
<l>Ic horde Anceline heden geven</l>
<l>Goeden raet, ende vroescap seggen.</l>
<l n="515">Wildise den coninc wederseggen,</l>
<l>Ende gise wilt houden iegen hem,</l>
<l>Ic segge u wies ic seker bem,</l>
<l>Dat ghire dan sult winnen an,</l>
<l>Als dede van Lacviden Jan,</l>
<l n="520">Die hier voren maecte strijt</l>
<l>Jegen Karel in ontijt."</l>
<l>Als Lambert sprac die wort,</l>
<l>Ysoreit balch ende tart vort,</l>
<l>Ende seide: "die desen raet u gaf,</l>
<l n="525">Hine gave niet om u ere .i. caf:</l>
<l>Want ic seggu", sprac die heilt fijn:</l>
<l>"Geen coninc mag verrader sijn.</l>
<l>Dat gi Renout entie broedre sine</l>
<l>Upgavet daer men hem dade pine</l>
<l n="530">Doen ende nemen tleven,</l>
<l>So haddise qualike upgegeven.</l>
<l>Maer doedi minen raet te waren,</l>
<l>Here, gi sultse laten varen</l>
<l>In Poelien of in ander lant,</l>
<l n="535">Daer si in bliven ongescant."</l>
<l>Yewe ginc vort mettesen rade,</l>
<l>Ende seide dat hijt gerne dade,</l>
<l>Maer hem jamerde sere</l>
<l>Om Renout den jonchere,</l>
<l n="540">Ende om sine broedre, die met hem waren,</l>
<l>Dat si hem souden ontfaren,</l>
<l>Ende so menigen dienst hebben gedaen:</l>
<l>"Ende in mach hem niet te hulpen staen,</l>
<l>Develmoet van Kaerle den coninc</l>
<l n="545">Ware mi al te zware dinc."</l>
<l>Die Avernaes andworde zaen,</l>
<l>Die bi den rade was gestaen:</l>
<l><pb n="15"/>"Here coninc, ic seit u wel te voren,</l>
<l>Geen goet man soude horen</l>
<l n="550"><milestone unit="fol" n="3vb"/> Na den raet, die si geven.</l>
<l>Anceel ende Lambert, die .ii. neven,</l>
<l>Si sijn beede van den geslachte,</l>
<l>Dat nie goeden raet vortbrachte</l>
<l>Vor genen goeden man,</l>
<l n="555">Also helpe mi sente Jan!</l>
<l>Maer coninc! suldi houden u ere,</l>
<l>So suldi Renout den jonchere</l>
<l>Clarissien uwer dochter geven,</l>
<l>[So moeti vrolike leven]</l>
<l n="560">Emmermeer na dese stonde;</l>
<l>Entie roche up die Geronde,</l>
<l>Die geift hem, hi salre saen</l>
<l>.I. vaste borch up doen staen,</l>
<l>Bi den here van paradise!</l>
<l n="565">Mach Renout, die helt van prise,</l>
<l>Kinder hebben, als hi sal,</l>
<l>Bi uwer dochter, heift hijs geval,</l>
<l>Renout es van so hogen magen,</l>
<l>Die veete suldi wel gedragen</l>
<l n="570">Jegen Kaerl geweldelike,</l>
<l>Puppins sone van Vrancrike."</l>
<l>Yewe was der talen snel:</l>
<l>"Avernaes, gi segt wel,</l>
<l>Des waric int herte vro,</l>
<l n="575">Mocht mi comen noch also,</l>
<l>Dat Renout, die wigant,</l>
<l>Met mi bleve in mijn lant."</l>
<l>Mettien omboot die coninc fijn</l>
<l>Renout entie broedren sijn,</l>
<l n="580">Dat si vor hem quamen zaen.</l>
<l>Doe ginc die grave wel gedaen</l>
<l>Ende sine broedre tien stonden</l>
<l>Daer si den coninc Yewe vonden.</l>
<l>Doe sprac Renout, .i. helt vri:</l>
<l n="585">"Coninc, wat gebiedi?"</l>
<l>Yewe antworde nu:</l>
<l>"Renout, dat seggic u,</l>
<l>Hier heift omboden sekerlike</l>
<l>Kaerl, die coninc van Vrancrike,</l>
<l n="590"><pb n="16"/> Beede met zegele ende met brieve,</l>
<l>Dat ic u [va] dor sine lieve</l>
<l>Ende al u broedre met,</l>
<l>Dat seggic u bi mire wet!</l>
<l>Ende ic u allen haestelike</l>
<l n="595">Gevaen sende in Vrancrike."</l>
<l>Vort sprac Yewe mettesen:</l>
<l>"Geen verrader willic wesen,</l>
<l>Maer des sijt seker ende vroet:</l>
<l>Te zwaer es mi sijn evelmoet.</l>
<l n="600"><milestone unit="fol" n="4ra"/> Maer, Renout, wildi te waren</l>
<l>In Poelien of in Calabre varen,</l>
<l>Ofte over die zuutzee,</l>
<l>In begeve u nemmermee</l>
<l>No met scatte, no met goede.</l>
<l n="605">Doedijt, so doedi alstie vroede.</l>
<l>Nu segt mi ende doet verstaen:</l>
<l>Soudijt willen anegaen?"</l>
<l>Renout antworde te hant:</l>
<l>"Edel here, hets ons bewant</l>
<l n="610">Te sorgen jamerlike:</l>
<l>Jegen Kaerl van Vrancrike</l>
<l>Ne mogen wi striden min no mee,</l>
<l>No in dit lant noch over zee."</l>
<l>Vort sprac Renout ter stonde:</l>
<l n="615">".I. roche steet up die Geronde,</l>
<l>Wildi mi de roche geven</l>
<l>ic wils verdienen al mijn leven,</l>
<l>Want ic souder up doen werken</l>
<l>.I. huus van al sulker sterken,</l>
<l n="620">Datic Kaerl ende sine mage</l>
<l>Van .i. baste niet ontsage,</l>
<l>Dat seggic u ende doe verstaen."</l>
<l>Yewe andworde vele zaen:</l>
<l>Gavic u de roche, coene wigant,</l>
<l n="625">Ghi dwoncter met al mijn lant,</l>
<l>Ende van Gascoengen alle die steden."</l>
<l>In dade, here, bi waerheden,</l>
<l>Des willic u geven mine trouwe,</l>
<l>Also helpe mi onse Vrouwe!</l>
<l n="630">En wont so hoge man in dit lant,</l>
<l>Mesdoet hi u, ic bem sijn viant,</l>
<l><pb n="17"/>Ende hine sal niet met sinen cnapen</l>
<l>Nachts met gemake slapen,</l>
<l>No smorgens met rusten upstaen,</l>
<l n="635">No eten no drinken, sonder waen.</l>
<l>Wildi mi de roche geven,</l>
<l>Ic sal u dienen al mijn leven,</l>
<l>Ende mine broedre alle gader,</l>
<l>Gelijc gi waert onse vader."</l>
<l n="640">Yewe andworde met staden:</l>
<l>"Hierup willic mi beraden."</l>
<l>Doe ginc hi te rade tehant</l>
<l>Met al den hogesten, die hi vant.</l>
<l>Doe sprac Yewe, die coninc stout:</l>
<l n="645">"Heren," seiti, "hiers Renout,</l>
<l>Ende bit mi te derre stonde</l>
<l>Om die roche up die Geronde,</l>
<l>Want in Gasscoengen mach hi niet</l>
<l>Hem onthouden, wats gesciet,</l>
<l n="650"><milestone unit="fol" n="4rb"/> Jegen den coninc Kaerl vri.</l>
<l>Gi heren, bedi wille hi</l>
<l>.I. huus maken also vast,</l>
<l>Dat hi niet gave .i. bast,</l>
<l>Al quamer die coninc selve voren,</l>
<l n="655">Hine soude wel sinen toren</l>
<l>Daerin onthouden sekerlike</l>
<l>Jegen de man van Vrancrike.</l>
<l>Nu heift Kaerl, die coninc vri,</l>
<l>Enen boden gesent te mi</l>
<l n="660">Met zegele ende met brieve</l>
<l>Dat ic hem sende dor sine lieve</l>
<l>Renout ende sine broedre coene.</l>
<l>Nu raet, ghi heren, gi baroene,</l>
<l>Wat mag ic nu anegaen?"</l>
<l n="665">Ysoreit andworde zaen:</l>
<l>"Ghi sult Renout, den wigant</l>
<l>Die vaste roche geven tehant.</l>
<l>Vor ons alIen, bi mire wet.</l>
<l>Ende uwer dochter Clarissen met.</l>
<l n="670">So sal men u in corter tijt</l>
<l>Ontsien over de marken wijt,</l>
<l>Waer ment vernemet, seggic u."</l>
<l>Lambert andwordem nu:</l>
<l>"So sulwi Yewe, den coninc wijs,</l>
<l n="675"><pb n="18"/> Doen setten iegen Kaerl van Parijs,</l>
<l>So salne Kaerl comen vangen</l>
<l>Ende hier in sinen lande hangen,</l>
<l>Ende Renout, den grave fijn,</l>
<l>Ende daertoe alIe die broedren sijn.</l>
<l n="680">Dat es onser alre scande,</l>
<l>Hanget men Yewen in sinen lande,</l>
<l>Ende Renout, den coenen here."</l>
<l>Des balch hem dAvernaes sere,</l>
<l>Lamberte bet na streec,</l>
<l n="685">Bi den hare hine greep,</l>
<l>Sine hant hi verdrouch,</l>
<l>In den hals hine slouch,</l>
<l>Dat nes logene ne geen:</l>
<l>Den hals slouch hi hem ontween,</l>
<l n="690">So dat hi doot al met allen</l>
<l>Vor sine voete quam gevallen."</l>
<l>"Vrient," sprac Huge dAvernaes:</l>
<l>"Nemmeer sprec als .i. dwaes!</l>
<l>Dor dat gi beriet onsen here</l>
<l n="695">Alsulke scande, alsulke onnere,</l>
<l>Als dat men hangen soude</l>
<l>Ende den iongen Renoude,</l>
<l>[U] verga alsoot vergangen mach,</l>
<l>Ghi hebter omme uwen domesdach."</l>
<l n="700"><milestone unit="fol" n="4va"/> Doe sprac Yewe te desen:</l>
<l>"Ghi heren, laet de tale wesen,</l>
<l>Also behoude mi God dat leven,</l>
<l>Ic saI Renoude mine dochter geven,</l>
<l>Entie roche up die Geronde</l>
<l n="705">Die gevic hem te desen stonden,</l>
<l>So sal hi mi te hulpen staen</l>
<l>Ende jegen hem alIen te staden staen."</l>
<l>Doe riep Yewe Renout zaen,</l>
<l>Alsic u mach doen verstaen,</l>
<l n="710">Ende sprac: "edel grave Renout,</l>
<l>Wildi mi sijn van herten houd,</l>
<l>Ende alle u broedren met,</l>
<l>So gevic u, bi mire wet,</l>
<l>Te hant die roche up die Geronde</l>
<l n="715">Ende mire dochter, die scone [blo]nde,</l>
<l>Tenen wive al u leven.</l>
<l><pb n="19"/>Daertoe so willic u geven</l>
<l>Die ene helt van minen goede,</l>
<l>So mogedi van overmoede</l>
<l n="720">.I. huus doen maken up die Geronde.</l>
<l>Al quame Kaerl die nameconde</l>
<l>Daer voren met al sinen here,</l>
<l>Hine mochtu niet .i. pere</l>
<l>Deren binnen .c. jaren."</l>
<l n="725">Renout andworde te waren:</l>
<l>"Dat lone u God van paradise!</l>
<l>U dochter, die scone mage[t van pr]ise,</l>
<l>Die nemic gaerne hier ter stede,</l>
<l>Ende daertoe die roche mede.</l>
<l n="730">Aldus gaf Yewe die coninc</l>
<l>Heme, waerlike dinc,</l>
<l>Sire doc[hter] te wive, s[onder w]anc.</l>
<l>Wat holpe dat ict updecte lanc</l>
<l>Van der brulocht die daar was,</l>
<l n="735">Also alsict gescreven sach?</l>
<l>So verloric minen tijt.</l>
<l>Daer was joie ende delijt,</l>
<l>Die brulocht die was groot.</l>
<l>Doe gine Renout ende omboot</l>
<l n="740">Al die te[mmer]liede, die hi vant,</l>
<l>Ende maetsers in dat lant,</l>
<l>Alle die have willen winnen.</l>
<l>.I. casteel wil hi beginnen</l>
<l>Up die roche up die Geronde.</l>
<l n="745">Si quamen diet vernemen conden,</l>
<l>Entie goede meesters waren</l>
<l>Camen ter roche, sonder sparen,</l>
<l>Vesten dat huus up die Geronde</l>
<l>Up die roche, in corter stonde.</l>
<l n="750"><milestone unit="fol" n="4vb"/> Ons seit de bouc, bi sente Jan,</l>
<l>Hi hadde wel .M. temmerman</l>
<l>Ende .vij.<hi rend='sup'>c</hi> maetsenaren.</l>
<l>Nu sal Renout al sonder sparen</l>
<l>.I. casteel sal hi beginnen</l>
<l n="755"><pb n="20"/> Met vasten muren, met hogen tinnen.</l>
<l>Dat seggic u, in waren dingen,</l>
<l>Datter .ij. pare mure ommegingen.</l>
<l>Doe omboot Renout, Godweet!</l>
<l>Over al dat lantscap breet:</l>
<l n="760">"So wie dat vername,</l>
<l>Dat hi toter roche quame,</l>
<l>Renout soude hem huusingen geven</l>
<l>Ende houden [vri] al haer leven.</l>
<l>Alle die dit vernamen,</l>
<l n="765">Wijf ende man ter roche quamen,</l>
<l>So dat Renout, die helt nameconde,</l>
<l>Vergaderde in corter stonde</l>
<l>Hem .xv.<hi rend='sup'>c</hi> bi getalle,</l>
<l>Die van ambachte waren alle.</l>
<l n="770">Sulke lieden wonnen wijngaerde,</l>
<l>Mersche, bossce ende boomgaerde,</l>
<l>Sulke wonnen coren ende lant,</l>
<l>Ende stichten gonder altehant</l>
<l>.I. utermaten scone stede.</l>
<l n="775">Nu hort wat Renout doe deede:</l>
<l>Hi omboot, waerlike dinc,</l>
<l>Sinen zweer den coninc,</l>
<l>Dathi te hem quame zaen.</l>
<l>Alst Yewe heift verstaen,</l>
<l n="780">Voer hi derwaert, bi sente Jan,</l>
<l>Met menigen goeden man.</l>
<l>Ende alstie coninc doe vernam,</l>
<l>Dat hi toter roche quam,</l>
<l>Doe sprac Yewe, sijt des wijs:</l>
<l n="785">"Renout, bi Gode van paradijs!</l>
<l>Ghi hebt gemaect .i. scone huus,</l>
<l>[Also] helpe mi Jesus!</l>
<l>Ende enen casteIe bequame.</l>
<l>Renout, nu segt, hoe es sine name?"</l>
<l n="790">Renout andworde zaen:</l>
<l>"Hijs up .i. roche gestaen,</l>
<l>Die algader es marberijn,</l>
<l>Daeromme es die name sijn</l>
<l>Montalbaen, dat seggic u."</l>
<l n="795">Yewe andworde nu:</l>
<l><pb n="21"/>"Also moeti heten sonder blame,</l>
<l>Ghi hebt .i. goeden name</l>
<l>Ende .i. gerechten gegeven."</l>
<l>Aldus es die tale bleven.</l>
<l></l>
<p><supplied resp="editor">Fragment III</supplied></p>
<l></l>
<l n="800"><milestone unit="fol" n="5ra"/> "Wildi noch [lien, here] Ogier,</l>
<l>Van der verranesse, di gi daet</l>
<l>In Vaucoloene, so ware uwes raet.</l>
<l>So moeti dan", sprac de degen,</l>
<l>"Van mi bliven onverslegen,</l>
<l n="805">Ende wil u helpen versoenen</l>
<l>Jegen Kaerl, den coninc coenen.</l>
<l>Ende wildi der mordaet lien niet,</l>
<l>So es u evele ghesciet,</l>
<l>Ic sal u", sprac die wigant,</l>
<l n="810">"Dat lijf nemen altehant."</l>
<l>Doe antworde die grave Ogier:</l>
<l>"Inne ontsie u niet, Goutier.</l>
<l>God hi moete mi verdomen,</l>
<l>Of ic gave omme u romen</l>
<l n="815">Die quatste botte, die nie wies:</l>
<l>Inne ontsie u niet .i. bies.</l>
<l>Laet u dregen, doet dat gi moget,</l>
<l>So doedi u ere ende u doget."</l>
<l>Doe balchi hem ende slouch met sporen</l>
<l n="820">Ende heeft Ogier vercoren.</l>
<l>Goutier was der slage milde,</l>
<l>Ende slouch Ogiere op den scilde.</l>
<l>Als hi .iii. slage hadde gegeven,</l>
<l><pb n="22"/>Heeft Ogier tsweert verheven,</l>
<l n="825">Ende gaf Goutiere .i. slach,</l>
<l>Daer hem die doet ane lach.</l>
<l>Hi geractene ten scoudren boven,</l>
<l>Dat hem thoeft quam afgevlogen.</l>
<l>Daer dede Ogier wonder groet,</l>
<l n="830">Ten ersten slage slouch hine doet,</l>
<l>Des conincs Kaerls campioen,</l>
<l>Die Ogiere soude lien doen:</l>
<l>Ogier was utermaten starc.</l>
<l>Uten gereide hi hem warp:</l>
<l n="835">"Hebbic ghedaan," sprac de heelt coene,</l>
<l>"Al dat ic sculdech bem te doene?"</l>
<l>"Ja gi", sprac die hertoge Sampsoen,</l>
<l>["Sit op, God geve u pardoen!"]</l>
<l>Aldus sullen die stoute heren</l>
<l n="840">Weder voor den coninc keren.</l>
<l>Ende als die heren doe vernamen,</l>
<l>Datsi vor den coninc quamen,</l>
<l>Groeten si omodelike</l>
<l>Den coninc van Vrankrike.</l>
<l n="845">Doe sprac Kaerl harde saen:</l>
<l>"Naymes, hoe eist daer vergaen?"</l>
<l>Doe antworde Naymes, .i. hertoge fier:</l>
<l>"Doet es u kempe Goutier</l>
<l>Van Ogiere, den coenen man,</l>
<l n="850">So helpe mi God ende sente Jan!</l>
<l><milestone unit="fol" n="5rb"/> [Ogiere geschach die ere groot:]</l>
<l>Ten ersten slage slouch hine doet."</l>
<l>"Here," sprac Ogier, die heelt vri,</l>
<l>"Hoe soudi proeven nu op mi</l>
<l n="855">Verradenesse? In dede nie gene,</l>
<l>Bi den here van Nasarene!</l>
<l>Maar Ywe, die u gout nam,</l>
<l>Hi sende sorcors, die rike man</l>
<l>Hi verriet u, ende niemen el</l>
<l n="860">Kaerl, dat weet harde wel!"</l>
<l>"Eer Renoude sorcors quam</l>
<l>Haddi den riddre lofsam</l>
<l><pb n="23"/>Willen helpen? hi hads te doene."</l>
<l>"Nenic", sprac die riddre coene,</l>
<l n="865">"Inne dorste dor u, God weet!</l>
<l>Dat was mi utermaten leet."</l>
<l>Doe swoer Roelant vele saen:</l>
<l>"Hi soude Ywe varen vaen</l>
<l>Constine vinden in enich lant,</l>
<l n="870">Hi soudene hangen doen tehant."</l>
<l>Doe sprac Naijmes te Roelande:</l>
<l>"Ic vare met u in elken lande</l>
<l>Met .xii.<hi rend='sup'>c</hi> miere man,</l>
<l>Die beste, die noeit helt gewan."</l>
<l n="875">Doe sprac Ogier van Denenmarken:</l>
<l>"Met stouten riddren ende met starken</l>
<l>So willic u te hulpen staen,</l>
<l>Met .viii.<hi rend='sup'>c</hi> riddren saen</l>
<l>So salic u volgen, waer gi vaert</l>
<l n="880">Die alle sijn wel bewaert."</l>
<l>Doe sprac Olivier, dat coene diet:</l>
<l>"Roelant, in begeve u niet,</l>
<l>Ic moet emmer met u riden,</l>
<l>Ende wesen neven uwer siden."</l>
<l n="885">Doe sprac die hertoge van Lioen:</l>
<l>"Ic vare met u, bi sente Simoen!</l>
<l>Met .vii.<hi rend='sup'>c</hi> miere baroene,</l>
<l>Die alle stout sijn ende coene."</l>
<l>Doe sprac Diederijc van Ardan:</l>
<l n="890">"Ic vare met u, bi sente Jhan,</l>
<l>Ic ende .v.<hi rend='sup'>c</hi> miere man,</l>
<l>Daer grote doget leget an."</l>
<l>Wat holp, dat ict u machte lanc?</l>
<l>Die .xij. genoete, sonder wanc,</l>
<l n="895">Van Vrankrike seiden dat</l>
<l>Aldaer op der selver stat,</l>
<l>Si willen alle met varen</l>
<l>In Gasscongen, sonder sparen,</l>
<l>Ende daer stichten roef ende brant,</l>
<l n="900">Ende bernen sconincs Ywes lant,</l>
<l><milestone unit="fol" n="5va"/> [Ende hangene bi siere kelen saen,]</l>
<l>War dat sine mogen bevaen.</l>
<l>Aldus gereden si hare vaert</l>
<l>Ende voeren te Gasscoingen waert.</l>
<l n="905"><pb n="24"/> Ende alsi quamen in tlant</l>
<l>Stichten si bede roef ende brant,</l>
<l>Ende vrageden omme niemare,</l>
<l>Ende waer die coninc Ywe ware.</l>
<l>Dat volc antworde gemenelike:</l>
<l n="910">"Hi heeft opgegeven sijn rike,</l>
<l>Te Beverepar es hi begeven,</l>
<l>Daer wil hi wesen al sijn leven."</l>
<l>Doe swoeren die genote dar,</l>
<l>Si soudene halen te Beverepar.</l>
<l n="915">Ende aldus sulsi varen</l>
<l>Beverepaer besitten te waren.</l>
<l>Dat doet ons die storie weten:</l>
<l>Den cloester heeft Roelant beseten,</l>
<l>Ende met Roelant gemenelike</l>
<l n="920">Die .xii. genoete van Vrankrike.</l>
<l>Alse Ywe die monec dat sach,</l>
<l>Dat Roelant vor den closter lach,</l>
<l>Ontboet Ywe vele houde</l>
<l>Sinen swagelinc Renoude</l>
<l n="925">Bi .i. bode sonder blame,</l>
<l>Dat [hi] hem te hulpen quame</l>
<l>Jegen Roelant den coenen degen:</l>
<l>Beverepaer haddi belegen</l>
<l>Ende die xii genoete van Vrankrike,</l>
<l n="930">Si hadden gesworen gemenelike,</l>
<l>Dat sine emmer souden vangen</l>
<l>Ende bi sire kelen hangen.</l>
<l>Ende bat hem dies omoedelike</l>
<l>Dor onsen here van hemelrike,</l>
<l n="935">Dat hi hem holpe uter noet,</l>
<l>Bi den here, die mi gheboet,</l>
<l>Jegen Roelant, den heelt wel gedaen.</l>
<l>Hi wildem geven gevaen,</l>
<l>So dat men hem in corter stonde</l>
<l n="940">Die tonge snede uten monde</l>
<l>Ende utestake bede sijn ogen</l>
<l>Hi wilt gaerne gedogen;</l>
<l>Ende dat hem Renout, die heelt vercoren</l>
<l>Of dade sniden bede sijn oren</l>
<l n="945">Ende of dade slaen sinen rechten voet:</l>
<l><pb n="25"/>Dit ontboet Ywe, des sijt vroet!</l>
<l>Dat men hem die herte utesnede,</l>
<l>Daer hi verranesse mede dede,</l>
<l>Hi hadde wel verdient die doet;</l>
<l n="950">Des hi om Renout sende ter noet.</l>
<l><milestone unit="fol" n="5vb"/> Doe voer die bode vele saen</l>
<l>Te Renoude van Montalbaen,</l>
<l>Ende heeft den heelt gemeit</l>
<l>Die sake al uut ende uut geseit,</l>
<l n="955">Also alsem was geladen.</l>
<l>Doe antworde Renout bi staden:</l>
<l>"Mine rouc, hets mi lief,</l>
<l>Latene hangen, den vulen dief!"</l>
<l>Alse Clarisse dat verstoet,</l>
<l n="960">Wert soe droeve in haren moet.</l>
<l>Haer outste kint heeft si genomen</l>
<l>Bi der hant, ende es comen</l>
<l>Vor Renoude met genint.</l>
<l>Wel saen kussise dat kint</l>
<l n="965">Vor Renoude den wigant.</l>
<l>Daerna sprac soe tehant:</l>
<l>"Adelaert?" seit soe, "sone min,</l>
<l>Desen lachter, dar wi in sijn</l>
<l>Dese scande ende dit seer</l>
<l n="970">Ne verwinnen wi nembermeer.</l>
<l>Want men sal seggen sonder waen,</l>
<l>Dat u oudervader was verdaen:</l>
<l>Des suldi u, bi onsen heere!</l>
<l>Hierna scamen harde sere,</l>
<l n="975">Als men u verwiten sal,</l>
<l>Waer gi comt overal."</l>
<l>Daer die vrouwe dese tale sprac,</l>
<l>Die trane haer uten ogen hrac.</l>
<l>Ende weende utermaten seere</l>
<l n="980">Voer Renoude, haren heere.</l>
<l>Als Renout, die riddre goet,</l>
<l>Wenen sach die vrouwe vroet</l>
<l>Ende hare hande te gader slaen,</l>
<l>Doe jammerde hem vele saen.</l>
<l n="985">Adelaert, sijn scoene kint,</l>
<l>Dat hi met al siere herten mint,</l>
<l>Gevinc hi in sine arme bede.</l>
<l><pb n="26"/>Daerna sprac hi ende seide:</l>
<l>"Vrouwe, laet staen u mesbaren!</l>
<l n="990">Te Beverepaer salic varen,</l>
<l>Alse helpe mi sente Jhan!</l>
<l>Te sorcoersene den valscen man</l>
<l>Met minen volke gemenelike</l>
<l>Jegen die genote van Vrankrike,</l>
<l n="995">Ende maickene levende gevaen,</l>
<l>Ic bringene te Montalbaen,</l>
<l>Bi den here, die mi geboet!</l>
<l>Of ic bliver omme doet."</l>
<l>Die vrouwe was edele ende goet,</l>
<l n="1000"><milestone unit="fol" n="6ra"/> Ende neech den grave op sinen voet,</l>
<l>Ende dankes hem omodelike.</l>
<l>Doe riep Renout hastelike</l>
<l>Te wapene al sine baroene.</l>
<l>Doe wapendem menech heelt coene,</l>
<l n="1005">.xii. riddren te waren</l>
<l>Wapenden hem sonder sparen.</l>
<l>Hare orsse sullen si bescriden,</l>
<l>Ende met Renoude haren here riden</l>
<l>Ten cloester waert op die moude.</l>
<l n="1010">Ende alsi quamen buten woude,</l>
<l>Sprac Renout te hem: "nu doet wale,</l>
<l>Ende hoert .i. luttel mine tale:</l>
<l>Gi moet hier bliven, ic sal varen</l>
<l>Te Beverepar sonder sparen,</l>
<l n="1015">Ende bidden Roelant minen neve,</l>
<l>Dat hi mi Ywe gevangen geve.</l>
<l>Wil hine mi geven met ghemake,</l>
<l>Ic nemene op alselke sake,</l>
<l>Dat ic Ywen te Montalbaen</l>
<l n="1020">In minen carker houde gevaen,</l>
<l>Ende berade hem so we,</l>
<l>Hine verraet mi nemmermee.</l>
<l>Ende wil hine mi oec geven niet,"</l>
<l>Sprac Renout, dat coene diet,</l>
<l n="1025">"Met vrinscepen ende met minnen,</l>
<l>So salict u doen bekinnen.</l>
<l>Ende alsic blase minen horen,</l>
<l>Volget mi dapperlike met sporen."</l>
<l><pb n="27"/>Doe antworden die baroene:</l>
<l n="1030">"Dit ne staet ons niet te doene,</l>
<l>Wi kennen die fransoyse wel,</l>
<l>Si sijn overdadech ende fel,</l>
<l>Wat so ons daerna gesciet,</l>
<l>Allene vaerdire niet,</l>
<l n="1035">Het sal met u varen Ritsaert</l>
<l>Ende u biriden Adelaert."</l>
<l>Doe sprac Renout: "[nemm]er niet,</l>
<l>Dan wille God niet dat ghesciet!</l>
<l>Ic sal allene voren riden</l>
<l n="1040">Te Beverepar sonder biden."</l>
<l>Doe nopte Renout met gewoude</l>
<l>Sijn ors metten sporen van goude,</l>
<l>Ende reet vaste ten cloester waert.</l>
<l>Stoutelike ende onvervaert.</l>
<l n="1045">Maer eer hi quam te Beverepaer,</l>
<l>Seit ons dat liet overwaer,</l>
<l>Dat Roelant, die coene man,</l>
<l>Den cloester op die moneke wan,</l>
<l>Ende dat Ywe, semmin leven!</l>
<l n="1050"><milestone unit="fol" n="6rb"/> Hem Roelande heeft opgegeven.</l>
<l>Ende Roelant, dedele man,</l>
<l>Also helpe mi sente Jhan,</l>
<l>Heeft Ywen met .i. bande</l>
<l>Gehonden bede sijn hande,</l>
<l n="1055">Ende dedem al sonder pine</l>
<l>Om sinen hals .i. line,</l>
<l>Ende leddene te woude waert,</l>
<l>Daer hi Yewen metter vaert</l>
<l>Sciere soude nemen dleven,</l>
<l n="1060">Wildem God die stade geven.</l>
<l>Maer doe sach Roelant, die heelt goet,</l>
<l>Renout comen in sijn gemoet,</l>
<l>Ende Renout riep: "soete neve,</l>
<l>Suldi mi den verradre geven?</l>
<l n="1065">In minen castel te Montalbaen</l>
<l>Voer ickene dan gevaen,</l>
<l>Ende berade hem so we,</l>
<l>Ons ne verraet hi nemmermee."</l>
<l><pb n="28"/>Roelant antworde saen:</l>
<l n="1070">"Renout, dese tale laet staen.</l>
<l>Alse geve mi God pardoen!</l>
<l>Ic sal den dief hangen doen,</l>
<l>Dat segic u, bi siere kele."</l>
<l>Renout sprac: "dat ware te vele,</l>
<l n="1075">Hets miere kinder oudervader,</l>
<l>Si soudens hem scamen al gader.</l>
<l>Maer Roelant, wildine mi geven,</l>
<l>Ic houdene gevaen al min leven</l>
<l>In minen carkerstene,</l>
<l n="1080">Bi den here van Nasarene!</l>
<l>Daerne man nemmee ne siet."</l>
<l>Doe sprac Roelant, dat coene diet:</l>
<l>"Renout, wats u ghesciet,</l>
<l>Al dat gi bid es al om niet.</l>
<l n="1085">Vliet varing van minen ogen,</l>
<l>Inne caent langer niet gedogen,</l>
<l>Ic moet Ywe, den wigant,</l>
<l>An desen bom hangen te hant,</l>
<l>Dat segic u ende doe verstaen."</l>
<l n="1090">Renout antworde saen:</l>
<l>"Gine sult niet, here Roelant</l>
<l>Ic hebbe Florberge in mine hant:</l>
<l>Daer ic eer met soude vechten,</l>
<l>Ende Ywen, minen sweer, verrechten,</l>
<l n="1095">Alse helpe mi sente Simoen!</l>
<l>Eer ickene liete aldus verdoen."</l>
<l>Doe sprac Roelant, die heelt vri:</l>
<l>"Aerger puten kint, wiltudi</l>
<l>Al noch jegen mi hier setten?</l>
<l n="1100"><milestone unit="fol" n="6va"/> Werp over den reep sonder letten,</l>
<l>Ende hanctene hier an dese ranke,</l>
<l>Wien dat si lief ofte te dancke."</l>
<l>Renout antworde: "bi sente Jhan,</l>
<l>Inne vinde heden so coenen man,</l>
<l n="1105">Die minen sweer sal hangen</l>
<l>En sal hem te scande vergangen."</l>
<l>Roelant antworde mettien:</l>
<l><pb n="29"/>"Bi miere wet, dat sal ic sien!"</l>
<l>Doe bette Roelant, die degen werde,</l>
<l n="1110">Van [sinen] orsse op die erde.</l>
<l>Den reep werp hi omme saen,</l>
<l>Ende wilde Ywen hangen gaen.</l>
<l>Als dat Renout sach,</l>
<l>Dat hi Roelant niene mach</l>
<l n="1115">Verbidden, hine wilde te hant</l>
<l>Ywe hangen in sijn lant,</l>
<l>Slouch hi met sporen Beijarde,</l>
<l>Ende vinc hastelike ten swerde.</l>
<l>Den reep trac die grave Roelant,</l>
<l n="1120">Renout onttrackene te hant,</l>
<l>Ywe viel neder op die erde.</l>
<l>Doe grepene donververde</l>
<l>Renout ende leidene saen</l>
<l>Vor hem, dat doe ic u verstaen,</l>
<l n="1125">Ende spranc met hasten op Beijarde,</l>
<l>Ende vlore mede siere varde.</l>
<l>Als dat sach die grave Roelant,</l>
<l>Spranc hi op sijn ors te hant,</l>
<l>Ende volgede den heelt vercoren.</l>
<l n="1130">Hi hads in sijn herte toren,</l>
<l>Dattem Renout die jongelinc</l>
<l>Ghenomen hadde den coninc.</l>
<l>Daeromme riep die degen stout:</l>
<l>"Ghi sijt verradre, here Renout!"</l>
<l n="1135">Doe antwordi hem tehant:</l>
<l>"Inne ben niet, Roelant."</l>
<l>"Gi sijt, bi Gode! dat willic nu</l>
<l>Al tehant proeven op u."</l>
<l>Doe sprac Renout sonder scamp:</l>
<l n="1140">"Ongedeelt ware dese camp,</l>
<l>Want, bi Gode van Nasarene!</l>
<l>Inne ben hier maer ollene,</l>
<l>Ende gi sijt hier met riddren vele,</l>
<l>Het mochte met mi gaen uten spele,</l>
<l n="1145">Wildensi mi al gader slaen,</l>
<l>Hoe mochtic met den live ontgaen?</l>
<l>Maer, alse helpe mi sente Amant!</l>
<l><pb n="30"/>Doedi mins ontbiden te hant,</l>
<l>So lange wile op desen dach,</l>
<l n="1150"><milestone unit="fol" n="6vb"/> Dat ic hier totu comen mach?</l>
<l>Alse behoude mi God in eren,</l>
<l>Gewapent salic wederkeren,</l>
<l>[Ende dan al sonder letten</l>
<l>Mijn lijf jegen u hier setten,</l>
<l n="1155">In dien dat gi die heren</l>
<l>In Vrancrike doet wederkeren,]</l>
<l>Ende daertoe al uwe man."</l>
<l>"Jaic," sprak Roelant, "bi sente Jhan:</l>
<l>Wildi mi doen des sekerhede?</l>
<l n="1160">Gi sult mi vinden hier ter stede."</l>
<l>"Jaic," sprac die jongelinc.</l>
<l>Doe setti neder den coninc,</l>
<l>Ende kerde weder te Beijarde</l>
<l>Tote Roelande op die warde.</l>
<l n="1165">Alsus sal Renout, sem min leven!</l>
<l>Roelande sine trouwe geven,</l>
<l>Dat hi kortelike keren sal,</l>
<l>Hem ne lette God ende ongeval,</l>
<l>Ende vichten jegen hem daer</l>
<l n="1170">Enen camp overwaer.</l>
<l>Aldus sal Roelant met eren</l>
<l>Ten genoeten wederkeren.</l>
<l>Doe sprac Ogier sonder waen:</l>
<l>"Roelant, brindi Renout gevaen?</l>
<l n="1175">Of hebdine doet gheslegen?.</l>
<l>Of heeft u die coene degen</l>
<l>Ghenade gebeden? Segt ons saen!</l>
<l>Of brindi sinen swer gevaen?"</l>
<l>Roelant antworde in fransoies:</l>
<l n="1180">"Swich, God verwate di, Dannoeis!</l>
<l>"Ghi heren", sprac Rolant met sinne,</l>
<l>"Ic sal varen ten cloester inne,</l>
<l>Ende gi moet alle gemenelike</l>
<l>Wederkeren in Vrankrike."</l>
<l n="1185">Doe antworde Ogier te desen:</l>
<l>"Roelant, wildi monec wesen?</l>
<l>U berouwen n mesdade!</l>
<l>Nu vaert, ende bit den abt ghenade."</l>
<l><pb n="31"/>Doe sprac Roelant, .i. riddre fier:</l>
<l n="1190">"Swijch, verwaten warstu, Ogier!"</l>
<l>Doe sprac die Dannois lofsam:</l>
<l>"Nu willic swigen, Roelant es gram."</l>
<l>Doe sprac die bisscop Tulpin:</l>
<l>"Roelant, laet dese tale sijn.</l>
<l n="1195">Twi souwi in Vrankrike</l>
<l>Alle keren gemenelike,</l>
<l>Ende gi sout bliven te Beverepaer?</l>
<l>So segic u overwaer:</l>
<l>Teerst dat wi quamen in Vrankrike</l>
<l n="1200">Vor den coninc [gemenelike,</l>
<l>Woude die coninc], onse here,</l>
<l>Van u weten niemere,</l>
<l>Wat mochten wi laten dan verstaen</l>
<l>Kaerle, den coninc wel ghedaen,</l>
<l n="1205"><milestone unit="fol" n="7ra"/> Als gi achter ons bleeft hier?"</l>
<l>Doe antworde die grave fier</l>
<l>Wel hastelike den neve sijn:</l>
<l>"Ic saelt u seggen, her Tulpijn,</l>
<l>Hets mi also comen:</l>
<l n="1210">Ic hebbe Renouts wedde genomen,</l>
<l>Dies mi die here van Montalbaen</l>
<l>Die verranesse hevet gedaen,</l>
<l>Dat hi mi den dief Ywen nam,</l>
<l>Hieromme wasic herde gram,</l>
<l n="1215">Ende hebbe op den heelt gemeit</l>
<l>Die verranesse al opgeleit."</l>
<l>Doe sprac die bisscop utevercoren:</l>
<l>"Roelant neve, hebdi ghesworen</l>
<l>Renouts doet van Montalbaen,</l>
<l n="1220">Sone mogedi niet ontgaen,</l>
<l>Dat segic u sonder hale.</l>
<l>Noch weten wi alle wale,"</l>
<l>Sprac die bisscop, donvervarde,</l>
<l>"Dat men u met genen swarde</l>
<l n="1225">Mach ontginnen no met spere:</l>
<l>Gi sijt beter dan .i. here.</l>
<l>Maer siet hier die trouwe min,"</l>
<l>Sprac die bisscop Tulpijn:</l>
<l><pb n="32"/>"Wert Renout van u verslegen</l>
<l n="1230">Gine sult niet .iii. dage leven,</l>
<l>Men sal u, degen werde,</l>
<l>Graven onder die coude erde."</l>
<l>Daer dit sprac her Tulpijn,</l>
<l>Wert blide Ogier, die heelt fijn,</l>
<l n="1235">Ende sprac hastelike:</l>
<l>"Ay God van hemelrike!</l>
<l>Geven moeti tehant,</l>
<l>Dat vichten moete Roelant</l>
<l>Jegen Renout van Montalbaen,</l>
<l n="1240">So sal [hi] proeven harde saen,</l>
<l>Wat groter cracht die jonge man</l>
<l>In elken wige geleesten can."</l>
<l>Doe sprac Rolant, .i. helt fier:</l>
<l>"Bi Gode, ic seggu, her Ogier,</l>
<l n="1245">Dat ic niet geve omme sijn doen</l>
<l>Alse goet als .i. bottoen."</l>
<l>Doe sprac Ritsaert van Normendie:</l>
<l>"Ghenade, Vrouwe, sente Marie!</l>
<l>Roelant, grave utevercoren,</l>
<l n="1250">Hebdi Renouts doet ghesworen?.</l>
<l>Siet hier onse trouwe, sprac die degen</l>
<l>Wert van u Renout verslegen,</l>
<l>Roelant, gine doet nemmermere</l>
<l>In Vrankrike wederkeren."</l>
<l n="1255"><milestone unit="fol" n="7rb"/> Als dit sprac die rike Norman,</l>
<l>Doe seide die hertoge van Ardan:</l>
<l>"Edel neve Roelant!</l>
<l>Hebdi die doet van den wigant,</l>
<l>Eer gi keert in Vrankrike,</l>
<l n="1260">Ember ghesworen sekerlike,</l>
<l>Sone mogedi niet ontgangen,</l>
<l>Wine sullen u alle hangen."</l>
<l>Dus dregendem gemenelike</l>
<l>Ol die genoete van Vrankrike</l>
<l n="1265">Omme Renouts wille van Montalbaen,</l>
<l>Dien hi met campe wilde bestaen.</l>
<l>Doe antworde die grave Roelant:</l>
<l><pb n="33"/>"Nu eist mi ten sorgen bewant,</l>
<l>Wildi mi algader dregen,</l>
<l n="1270">Inne macht niet verweren."</l>
<l>Doe sprac Naijmes, die wigant,</l>
<l>"Hoert na minen raet, Roelant!"</l>
<l>"Na wat rade salic horen?"</l>
<l>Sprac Roelant, die grave vercoren,</l>
<l n="1275">"Ic hebbe Renoude, den wigant,</l>
<l>Mine trouwe [gegeven] al te hant,</l>
<l>Dat ic jegen hem vichten sal,</l>
<l>Mine lette God ende ongeval.</l>
<l>Also helpe mi God van paradise,</l>
<l n="1280">Inne logem niet om al Parise,</l>
<l>lnne ware van den eede quite</l>
<l>Jegen Renout in den crite."</l>
<l>Echt sprac Naymes, .i. heelt fijn:</l>
<l>"Roelant, laet dese tale sijn,</l>
<l n="1285">Ne wildi na ons horen niet,</l>
<l>Gine moet vichten, wats gesciet,</l>
<l>Endelike jegen Renoude,</l>
<l>Onsen neve van Merewoude,</l>
<l>So willic dat gijs seker sijt:</l>
<l n="1290">Taleerst dat gi sijt int crit,</l>
<l>So sullen comen gemenelike</l>
<l>Die .xii. genoete van Vrankrike</l>
<l>Met haren swerden, bi sente Jhan,</l>
<l>Op Renout den coenen man,</l>
<l n="1295">Ende wille ons wiken dan Renout,</l>
<l>So sidi quite, riddre stout,</l>
<l>Van den gelove, dat seggic u,</l>
<l>Daer gi gehonden met sijt nu:</l>
<l>Ende wilhi ons oec wiken niet,</l>
<l n="1300">So es hem evele gesciet:</l>
<l>Wi sulne vaen gemenelike,</l>
<l>Ende voernen in Vrankrike."</l>
<l>Doe antworde Roelant, die degen:</l>
<l>".I. valsch raet es hier gheslegen</l>
<l n="1305"><milestone unit="fol" n="7va"/> Alse geve mi God pardoen!</l>
<l>Das ne sal ic niene doen.</l>
<l><pb n="34"/>ic wille den camp allene vechten</l>
<l>Ende mi selven int crijt verrechten."</l>
<l>Dus bleven die ghenote daer,</l>
<l n="1310">Dat seggic u al over waer!</l>
<l>Dat Renout, die heelt onvervaert,</l>
<l>Voer rechte te Montalbaen waert,</l>
<l>Ende voerde Ywen den coninc</l>
<l>[M]et [hem], waerlike dinc,</l>
<l n="1315">Ende Renout leverdene sinen wive</l>
<l>Dat seggic u bi minen live.</l>
<l>Als doe Renout vernam,</l>
<l>Dat hi te Montalbaen quam,</l>
<l>Sprac hi vor die heren al gader:</l>
<l n="1320">"Vrouwe, nemt hier uwen vader,</l>
<l>.I. den alre valsten man,</l>
<l>Die nie siele of lijf ghewan.</l>
<l>Die vrouwe antworde omoedelike:</l>
<l>"Dat loen u God van hemelrike!"</l>
<l n="1325">Nochtan was soe harde gram</l>
<l>Op haren vader, dien quaden man,</l>
<l>Ende versprackene harde seere.</l>
<l>Soe seide: "verradre, groet onnere</l>
<l>Hebdi gedaen ende grote scande,</l>
<l n="1330">Dat gi voert in Vranclande</l>
<l>Ende vercocht daer Renoude,</l>
<l>Minen here van Merewoude,</l>
<l>Ende alle mine swaghelinge,</l>
<l>Die u in wel menegen dingen</l>
<l n="1335">Hebben gedaen groete ere</l>
<l>Ende van veele lants gemact here."</l>
<l>Dit ende noch me sei soe,</l>
<l>Ende spracken nidelike toe.</l>
<l>Doe riep Renout, dat wet wale,</l>
<l n="1340">Met luider kele in die sale.</l>
<l>Doe swegen die heren al te male,</l>
<l>Ende Renout sprac dese tale:</l>
<l>"Ghi heren," sprac die grave fier</l>
<l>"Ghi moet alle bliven hier,</l>
<l n="1345">Ende ic sal allene varen</l>
<l>Te Beverepaer al sonder sparen."</l>
<l>Doe sprac sijn broeder Adelaert,</l>
<l>Die coenere was dan .i. liebaert.</l>
<l><pb n="35"/>"Renout, dat u God beware!</l>
<l n="1350">Wat suldi doen te Beverpare?"</l>
<l>Doe sprac Renout, die wigant:</l>
<l>"Adelaert, bi sente Amant!</l>
<l>lc hebbe genomen sonder scamp</l>
<l>Jegen Roeiant .i. camp</l>
<l n="1355"><milestone unit="fol" n="7vb"/> Te Beverepaer op die heide."</l>
<l>Doe sprac Adelaert ende seide</l>
<l>Toten riddre wel gheboren:</l>
<l>"Wat duvel, Renout, hebdi ghesworen</l>
<l>Ember die doet van Roelande?</l>
<l n="1360">Daer mach wel ons af comen scande:</l>
<l>Want gi weet wel dat de degen</l>
<l>Niet ne mach werden verslegen,</l>
<l>Bedi hi es der beste .i.,</l>
<l>Die die sonne ie bescen.</l>
<l n="1365">Ende, bi den here die mi gheboet</l>
<l>Vichti jegen hem, gi sijt doet,</l>
<l>Ende wine versoenen nemmermere</l>
<l>Jegen Kaerle onsen here.</l>
<l>Renout antworde saen:</l>
<l n="1370">"Entrouwen, ic sal die vaert bestaen,</l>
<l>Danne lietic dor negene noet,</l>
<l>Al waendicker bliven doet."</l>
<l>Doe wende vrouwe Claradijs</l>
<l>Bitterlike, des sijt wijs!</l>
<l n="1375">Ende clagede Renout sere.</l>
<l>Doe sprac Malegijs, die here,</l>
<l>Te Renouts wive, dat seggic u:</l>
<l>"Vrouwe, laet staen u wenen nu,</l>
<l>Dat u God houde ende beware!</l>
<l n="1380">Want Renout moet te Beverepare</l>
<l>Ember varen, sal die here</l>
<l>Nember ghecrigen [prijs ende] ere,</l>
<l>Ende wilhi sine trouwe quiten</l>
<l>Jegen Roelant in den crite.</l>
<l n="1385">Loge hi hem in dat gemoet,</l>
<l>Men sous hem lachter spreken groet,</l>
<l>Ic salre varen", sprac die heelt vri,</l>
<l>"Ende ember salic hem wesen bi."</l>
<l><pb n="36"/>Adelaert sprac: "ic sal varen</l>
<l n="1390">[Met Renoude te Beverepare."]</l>
<l>Ritsaert entie coene Writsaert</l>
<l>Ghereden hem ter vaert,</l>
<l>Als te varene met Renoude.</l>
<l>Doe sprac die grave van Merwoude</l>
<l n="1395">Te sinen broedren openbare:</l>
<l>"Inne wille niet dat iemen vare,</l>
<l>Want, bi Gode van Nasarene,</l>
<l>Roelant beit daer mijns allene.</l>
<l>Dus sullen die overcoene recken</l>
<l n="1400">[Ten cloester waert] op die heide trecken</l>
<l>Want elc hadt andren van den wiganden</l>
<l>Te voren gesekert wel met handen.</l>
<l>Daer voer die riddre met Beijarde</l>
<l>Te Beverepare op die warde.</l>
<l n="1405">Ende alsi tforest es leden.</l>
<l></l>
<p><supplied resp="editor">Fragment IV</supplied></p>
<l></l>
<l><milestone unit="fol" n="10ra"/> Ende bederve u, ende sent Amant!</l>
<l>Mettien heeft Ogier vernomen,</l>
<l>Dat hi te Roelant es comen.</l>
<l>Te scerne sprac hi ende seide:</l>
<l n="1410">"Roelant, u groete behagelhede</l>
<l>Dede Renout wel groten scamp</l>
<l>Alhier in desen selven camp,</l>
<l><pb n="37"/>Daer gine stacht met groeten gere</l>
<l>Metten scarpen vanden spere,</l>
<l n="1415">Dat hijs niet mochte versumen,</l>
<l>Hine moeste van Beijarde tumen!"</l>
<l>Dit sprac Ogier, .i. degen fijn:</l>
<l>"Here, [wie wonde] u ors Volentijn?"</l>
<l>Doe sprac Roelant, .i. grave fier:</l>
<l n="1420">"Swich, verwaten warstu, Ogier.</l>
<l>Du mochtes mi so vele spreken,</l>
<l>Op di salic den lachter wreken,</l>
<l>Die mi Renout, die wigant,</l>
<l>Heeft ghedaen altehant."</l>
<l n="1425">Doe sprac Ogier, die heelt lofsam:</l>
<l>"Grave Roelant, nu sidi gram,</l>
<l>Mi wondert sere, bi allen saken,</l>
<l>Hoe Renout Roelande dorste ghenaken.</l>
<l>Alse geve mi God pardoen!</l>
<l n="1430">Hadde Roelant geweest in Vaucoloen,</l>
<l>Het levede noch menich fransoijs."</l>
<l>Doe balch hem Roelant opten Dannoijs.</l>
<l>Doe kerdem die heren sekerlike</l>
<l>Alle gadre in Vrankrike,</l>
<l n="1435">Dat doet ons dat liet verstaen,</l>
<l>Ende [Renout] voer te Montalbaen</l>
<l>Weder tote sinen rike.</l>
<l>Doe ontfinckene houscheleke</l>
<l>Vrouwe Clarisse ende haer vader</l>
<l n="1440">Ende sine vriende al gader.</l>
<l>Hier latic van Renoude bliven,</l>
<l>Ende willu van Roelande scriven,</l>
<l>Hoe hi gherede sine vaert</l>
<l>[Ende reet te sente Jacop waert.]</l>
<l n="1445">[B]innen dien voer Malegijs,</l>
<l>Ende Ritsaert, .i. riddre wijs,</l>
<l>Te Bordele in dat [foreest],</l>
<l>[Daer] hi der herte wiste meest,</l>
<l>[E]nde voeren spelen ende [jaghen],</l>
<l n="1450"><pb n="38"/> [W]ant sijs [herde dicke plaghen],</l>
<l>[A]lse Roelant [donverveerde]</l>
<l>Van sente Jac[oppe wederkeerde,]</l>
<l>[D]o ghemotti [in dat wout]</l>
<l>Ritsaert, sinen neve [stout],</l>
<l n="1455">Haymijn van Dordoene kint</l>
<l>Daer hi jagede met ghenint</l>
<l><milestone unit="fol" n="10rb"/> Op .i. groet ors van spronge,</l>
<l>Ende hadde te dien selven stonden</l>
<l>.I. ever gheporret, aldaer hi lach.</l>
<l n="1460">Als dat die grave Roelant sach,</l>
<l>Dat Ritsaert, die riddre stout,</l>
<l>Ollene iagede in dat wout</l>
<l>Malegijs sach hi niet,</l>
<l>Ende Ritsaert, dat coene diet,</l>
<l n="1465">Ne wiste niet, dattene Roelant sach</l>
<l>Nu moghedi horen, wes hi plach!</l>
<l>Die coene entie starke Roelant</l>
<l>Noepte sijn ors te hant</l>
<l>HasteUke met snelre vaert,</l>
<l n="1470">Ende ghemoete saen Ritsaert.</l>
<l>Bi den togle hine aneprant.</l>
<l>Doe sprac te hem die grave Roelant:</l>
<l>"Entrouwen, Ritsaert! ghi moet met mi</l>
<l>In Vrankrike vor den coninc vri."</l>
<l n="1475">Doe antworde Ritsaert te hant:</l>
<l>"Entrouwen, in sal niet, Roelant,</l>
<l>Wat so mi daer na ghesciet,</l>
<l>Vor Kaerle sone comic niet,</l>
<l>Want haddi mi, so waric doet,</l>
<l n="1480">Bi den here, die mi gheboet!"</l>
<l>Doe trac Ritsaert, .i. heelt stout</l>
<l>Sine scerpe swert met gewout,</l>
<l>Ende Roelant, dat wet wale,</l>
<l>Trac van der side Durendale.</l>
<l n="1485">Dus sullen hem die wigande</l>
<l>Recht onderslaen alse viande,</l>
<l>Ende vochten .i. lange pose.</l>
<l><pb n="39"/>Deen dede den andren groete nose.</l>
<l>Doe sprac Roelant harde saen:</l>
<l n="1490">"Wildi u noch geven gevaen,</l>
<l>So voeric u hastelike</l>
<l>[Vor] Kaerle, den coninc van Vrankrike.</l>
<l>Gine moget u verweren niet,</l>
<l>Wat so u daerna ghesciet.</l>
<l n="1495">Ne wildi u niet opgeven,</l>
<l>So salic u hier nemen dleven."</l>
<l>Alse Ritsaert dat ghesach,</l>
<l>Dat hi hem niet verweren mach,</l>
<l>Sprac hi: "soete neve Roelant!</l>
<l n="1500">Gaerne gevic mi op te hant,</l>
<l>[In dien dat gi] mi in Vrankrike</l>
<l>[Op u gelede] voert sekerlike."</l>
<l>Doe sprac Roelant .i. riddre fier:</l>
<l>"Op [mijn ghelede] nemic u hier."</l>
<l n="1505">Aldus voer die grave Ritsaert</l>
<l>Met Roelande te Vrankrike waert.</l>
<l><milestone unit="fol" n="10va"/> Dese redene ende dese wort</l>
<l>Heeft Malegijs wel ghehort</l>
<l>Ende liep so sere, tes hi vernam,</l>
<l n="1510">Dat hi te Montalbaen quam</l>
<l>In Renouts vaeste casteel:</l>
<l>Daer vant hi siere man .i. deel.</l>
<l>Malegijs sprac te Renoude saen:</l>
<l>"Hier nes nu geen langer staen,</l>
<l n="1515">Want, bi den goeden sente Bernaerde,</l>
<l>Roelant heeft gevaen Ritsaerde,</l>
<l>Ende voerdene wouch siere straten."</l>
<l>Renout sprac: "hi salne hier laten."</l>
<l>Doe macti .i. groet ghescal.</l>
<l n="1520">Ende riep ten wapene overal.</l>
<l>Doe gingen hem die heelde stout</l>
<l>Olle wapenen met ghewout.</l>
<l>Ghewapent sijn si metter vaert</l>
<l>Bede Renout ende Adelaert.</l>
<l n="1525">Men sadelde Beijarde saen,</l>
<l>Ende Renout, die heelt wel gedaen,</l>
<l><pb n="40"/>Spranc al te hant int gereide,</l>
<l>Sonder enege langer beide</l>
<l>Slouch hi met sporen den goeden wrene:</l>
<l n="1530">"Nu volget mi algemene!"</l>
<l>Na Roelant reet hi sere,</l>
<l>So lange reet die coene here,</l>
<l>Dat hij versach Roelant, den grave.</l>
<l>.I. grote mile was hiere ave,</l>
<l n="1535">Toen heeftene verreden Renout,</l>
<l>Ende sprac: "Roelant, degen stout,</l>
<l>Edele grave, riddre fier,</l>
<l>Dese proije laeti hier!"</l>
<l>Roelant antworde mettien:</l>
<l n="1540">"Renout, danne sal niet gescien."</l>
<l>Doe riep Renout metter vaert:</l>
<l>"Ghi liechter omme, quaet bastaert!</l>
<l>Ghi sult mi minen broeder geven,</l>
<l>Of gi sult hier laten dleven."</l>
<l n="1545">"Ja", sprac die grave Roelant,</l>
<l>"Ne hebbic Durendale in min hant,</l>
<l>Daer ic mede slouch Ferugute</l>
<l>Voer Nazers in den crite."</l>
<l>Mettien hief Renout sijn swaert.</l>
<l n="1550">Daertusschen so spranc Adelaert:</l>
<l>"Renout, dat u God verde van scanden!</l>
<l>Laet staen u striden jegen Roelande.</l>
<l>Wi sijn al te na neven,</l>
<l>Hi sal ons wel Ritsaert geven."</l>
<l n="1555">Roelant antworde: "wats ghesciet,</l>
<l>Adelaert, bi Gode! inne sal niet;</l>
<l><milestone unit="fol" n="10vb"/> Ritsaert, die heelt wel ghedaen,</l>
<l>Moet emmer voor den coninc gaen.</l>
<l>Ic hebt bi sente Denise gesworen",</l>
<l n="1560">Sprac die grave utevercoren,</l>
<l>"Wat so mi daer na ghesciet,</l>
<l>Mine eet ne brekic niet",</l>
<l>Sprac Roelant, die grave, saen,</l>
<l>"Kaerle sal ickene geven gevaen.</l>
<l n="1565">Maer in latene niet ontliven,</l>
<l>Inne salre eer doet omme bliven."</l>
<l>Doe sprac Ritsaert ende seide:</l>
<l>"Laet mi varen op Roelants geleide."</l>
<l><pb n="41"/>Renout antworde: "wats ghesciet,</l>
<l n="1570">Ritsaert, gine vaerter niet."</l>
<l>Roelant antworde geret:</l>
<l>"Hi sal, eest u lief of leet."</l>
<l>Doe sprac Renout, een heelt fier:</l>
<l>"Gi sult liegen, vul poutenier."</l>
<l n="1575">Dat swert trac hi uten scoe,</l>
<l>Ende wilde Roelant met nide toe.</l>
<l>Ende Roelant, dat weet wale,</l>
<l>Trac van der side Durendale.</l>
<l>lc wane, dat manlic andren daer</l>
<l n="1580">Verslegen hadde overwaer,</l>
<l>Newaer Malegijs ende Adelaert,</l>
<l>Die coene was ende onvervaert,</l>
<l>"Laet staen", seiti, "Renout,</l>
<l>Edel grave van Merwout!</l>
<l n="1585">lc wille wel, dat Ritsaert</l>
<l>Vare te Vrankrike waert</l>
<l>Met Roelant, onsen neve,</l>
<l>In dien dat hine niet begeve.</l>
<l>Ende hine dan neme op sijn gelede."</l>
<l n="1590">Doe sprac Renout, ende seide:</l>
<l>"Laten wi Ritsaert nu</l>
<l>Varen in Vrankrike, dat seggic u,</l>
<l>Alse geve mi God pardoen!</l>
<l>Die coninc salne hangen doen."</l>
<l n="1595">Doe antworde Roelant:</l>
<l>"Hine sal niet, bi sente Amant!</l>
<l>Wat sake mi daerna ghesciet,</l>
<l>Menne sal Ritsaert hangen niet."</l>
<l>"Danne salet oec, sprac Malegijs,</l>
<l n="1600">Ic sal vor Roelant [sijn] te Parijs."</l>
<l>Doe sprac Renout, die wigant:</l>
<l>"Nu voertene op u gelede, Roelant,</l>
<l>Stillekine", sprac Renout, die wise:</l>
<l>"Ic bevele u Gode van paradise.</l>
<l n="1605">Ende Malagijs, minen oem,</l>
<l>Dat hi mins broeder neme goem."</l>
<l></l>
<p><supplied resp="editor">Fragment V</supplied></p>
<l></l>
<l><pb n="42"/><milestone unit="fol" n="8ra"/> Des hadden die heidine groeten toren.</l>
<l>Hi slouch menegen heelt stout,</l>
<l>So dede sijn neve Renout,</l>
<l n="1610">Hi wrochter onder groete moert,</l>
<l>Si .ij. slouger vele doet.</l>
<l>Aldus vochten die helde coene</l>
<l>Van smorgens tote op die noene.</l>
<l>Des hadde Renout ere groet,</l>
<l n="1615">.ij. soudane slouch hi daer doet</l>
<l>In den storem binden daghe.</l>
<l>Bedi si daden groete clage</l>
<l>Die Turken entie Sarracine,</l>
<l>Bede openbare ende stillekine.</l>
<l n="1620">Mettien begonsten die payiene</l>
<l>Utermaten sere te vliene.</l>
<l>Die kerstine en wisten wat doen</l>
<l>Dan vaste volgen diere vloen.</l>
<l>Si lieten daer dat siere brochten,</l>
<l n="1625">Ende vele, die den wijch becochten.</l>
<l>Die Sarrasine, diere vloen voren,</l>
<l>Malegijs volgede na met sporen,</l>
<l>Ende velder vele ende gnouch,</l>
<l>Die Renout met sinen stave slouch.</l>
<l n="1630">Die kerstine volgeden achter</l>
<l>Den Sarrasinen sonder lachter.</l>
<l>Dus jagedese, dat si vernamen</l>
<l>Dat si te Nazareet quamen.</l>
<l>Daer vloen die Sarrasine in,</l>
<l n="1635">Ende pensden om hare gewin,</l>
<l>Dat segic u al sonder waen.</l>
<l><pb n="43"/>Doe moesten die kerstine slaen</l>
<l>Vor Nazaret har getelt,</l>
<l>Ende logierden op dat velt,</l>
<l n="1640">Ende bleven daer binder nachte,</l>
<l>Ende daden groete sciltwachte.</l>
<l>Daerne dorsten si bliven niet,</l>
<l>Wat so hen daer na gesciet.</l>
<l>Te Jerusalem sullen si tiden</l>
<l n="1645">Sonder enich langer biden</l>
<l>Binder nacht al stillekine,</l>
<l>Ende lieten daer die kerstine,</l>
<l>Onthier datsi vernamen,</l>
<l>Dat si te Jerusalem quamen.</l>
<l n="1650">Doe sloten si die porte vaste</l>
<l>Jegen die kerstine gaste,</l>
<l>Ende slougen alle die kerstine doet</l>
<l>Bi den here, die mi geboet.</l>
<l>Die si daerinne vonden</l>
<l n="1655">Binnen den selven stonden,</l>
<l>Waer so sire toe quamen.</l>
<l><milestone unit="fol" n="8rb"/> Als onse liede dat vernamen,</l>
<l>Datsi geruemt hadden die port,</l>
<l>Als gi wel hebt gehort,</l>
<l n="1660">Kerden si weder tAkers in,</l>
<l>Ende gingen delen haer gewin.</l>
<l>Bindien quam hem niemare,</l>
<l>Dat Jerusalem verloren ware,</l>
<l>Ende die kerstine, semmin leven,</l>
<l n="1665">Die binnen waren bleven,</l>
<l>Olle waren si doet geslegen.</l>
<l>Doe droefde daer menic degen.</l>
<l>Als die kerstine dat vernamen,</l>
<l>Daden si hare volc te samen.</l>
<l n="1670">Ende sochten raet vele houde</l>
<l>An den stouten grave Renoude</l>
<l>Ende an Malegise, [den] here.</l>
<l>Doe swoeren die kerstine sere:</l>
<l>Wi sullen alle verliesen dleven,</l>
<l n="1675">Of si sullen ons weder geven</l>
<l>Die stat ende oec dat selve graf,</l>
<l><pb n="44"/>Daer God, onse here, binnen lach.</l>
<l>Dit swoeren alle gemenelike.</l>
<l>Die kerstine, arme ende rike,</l>
<l n="1680">Dat si sonder enich sparen</l>
<l>Te Jerusalem souden varen,</l>
<l>Ende conckereeren dat heileg lant,</l>
<l>Ende doen uter Torken hant,</l>
<l>Of algader bliven doet,</l>
<l n="1685">Bi den here, die mi geboet!</l>
<l>Te hant sullen si boden venden,</l>
<l>Ende int lant van Surien senden,</l>
<l>Te Triple ende te Anthiochie mede,</l>
<l>Telker stat van kerstinede,</l>
<l n="1690">Die daer over ze waren,</l>
<l>Te seggene, hoe si hadden gevaren.</l>
<l>Dus geboden si te hant</l>
<l>Hervaert over al dat lant:</l>
<l>Te Jerusalem sullen si varen</l>
<l n="1695">Sonder enich langer sparen,</l>
<l>Om te winnen dat heilege lant,</l>
<l>Ende doen uter heidine hant.</l>
<l>Des waren die kerstine vroe,</l>
<l>Dat gevallen was al soe.</l>
<l n="1700">Doe geboden si hare herevart</l>
<l>Te varene te Jerusalem wart.</l>
<l>Dus gereden hem hastelike</l>
<l>Bede arme ende rike,</l>
<l>Ende daden hem op die vart,</l>
<l n="1705">Ende voeren te hant derwart.</l>
<l>Dus sijn si van Akers verheven,</l>
<l><milestone unit="fol" n="8va"/> Ende hebben, semmin leven!</l>
<l>Jerusalem belegen te hant</l>
<l>Met menegen stouten wigant:</l>
<l n="1710">Des macht ons die storie wijs</l>
<l>Dar was Renout ende Malegijs.</l>
<l>Eer die van Surien mochten comen,</l>
<l>Hadden si grote scade genomen,</l>
<l>Want die Turken daden groete were</l>
<l n="1715">Van binne op dat kerstine here.</l>
<l>So dat der kerstine so vele</l>
<l><pb n="45"/>Bleven doet te dien spele,</l>
<l>Ende vele meer hadden gedaen,</l>
<l>Dat segic u al sonder waen,</l>
<l n="1720">Des maket ons die storie wijs</l>
<l>Ne ware Renout ende Malegijs</l>
<l>Si daden daer so groete were,</l>
<l>Dat si dat heidene here</l>
<l>Achterdaden ende dreven.</l>
<l n="1725">So menegen namen si dat leven</l>
<l>Vanden heidenen, dat ic ne can</l>
<l>Die wareit geseggen enich man.</l>
<l>Dus [ia]gensise ter stede binnen</l>
<l>Met groeten pinen ende omminnen.</l>
<l n="1730">Ende als die Turken in die stat</l>
<l>Waren, vorwaer segic u dat,</l>
<l>Sl[oe]ten si hare porte met crachte.</l>
<l>Renout bleef leggende op die grachte,</l>
<l>Ende Malegijs, die stoute here,</l>
<l n="1735">Te wachtene, of daer iemene mere</l>
<l>Ute Jerusalem comen soude.</l>
<l>Daerna quam, alst God woude,</l>
<l>Grot sorcors ut Surie,</l>
<l>Van Triple, van Ermenie,</l>
<l n="1740">Ende van Antiochie, des sijt vroet</l>
<l>.xxx.<hi rend='sup'>m</hi> helde goet.</l>
<l>Si brochten mangen ende pedrieren,</l>
<l>Slingren, tribuken van manieren,</l>
<l>Talpen, sogen ende catten,</l>
<l n="1745">Dat dede die Turken sere matten,</l>
<l>Bedi si rechten hare gewerke</l>
<l>Jegen den mur te werpene sterke.</l>
<l>Van Babilonien die soudaen</l>
<l>Hi dede rechten vele saen</l>
<l n="1750">.ij. mangnele ende .i. pedriere,</l>
<l>Te werpene jegen de hare sciere.</l>
<l>Dus gereden si hem in beden siden,</l>
<l>Mallijc jegen andren met nide,</l>
<l>Als te stridene gemenlike.</l>
<l n="1755">Si worpen inwart gewaerlike</l>
<l>Menegen overgroeten steen,</l>
<l><pb n="46"/><milestone unit="fol" n="8vb"/> Dat nes logene negeen.</l>
<l>Oec scoten si sere udewart,</l>
<l>Dat segic u bi mire vart,</l>
<l n="1760">Menich quareel groet ende scarp.</l>
<l>Die .i. scoet, dander warp.</l>
<l>Dat assaut was harde groet,</l>
<l>Daer bleef menich kerstijn doet,</l>
<l>Die vor die stat te dien tide</l>
<l n="1765">Jegen die Turke quam te stride.</l>
<l>Int selve assaut was Malegijs,</l>
<l>Ende Renout, die grave wijs,</l>
<l>Hem selven sullen si berechten,</l>
<l>Vor al dander [sullensi] vechten</l>
<l n="1770">In dat vorvechten, Godweet,</l>
<l>Dat wert Malegijs sijnt leet,</l>
<l>Ende Renout, waerlike dinc.</l>
<l>Want Malegijs .i. wonde ontfinc,</l>
<l>Bi den goeden sente Dani&#x00EB;le,</l>
<l n="1775">Dar met .i. scarpen quarele,</l>
<l>So dat Malegijs, want ict las</l>
<l>Nembermee sijnt genas.</l>
<l>Hi was gescoten op sijn borstbeen,</l>
<l>Dat hem ten scoudren doorsceen,</l>
<l n="1780">So dat Malegijs met allen</l>
<l>Van den orse moeste vallen</l>
<l>Op die erde te dier stede.</l>
<l>Te Gode dedi sine gebede,</l>
<l>Ende bat genade omoedelike</l>
<l n="1785">Gode, den here van hemelrike,</l>
<l>Dat hi sine ziele moeste bewaren</l>
<l>Ende voeren metter ingel scaren.</l>
<l>Dat quareel was scarp ende groet,</l>
<l>Daer men den ridder mede scoet,</l>
<l n="1790">So dat Malegijs, de wigant,</l>
<l>Sterven moeste al te hant.</l>
<l>Doe clagede Malegijs, die here</l>
<l>Die sonden uter maten sere,</l>
<l>Die hi an Kaerle hadde gedaen.</l>
<l n="1795">Omoedelike bathi saen</l>
<l>Onsen here te dien stonden,</l>
<l>Dat hi hem vergave sine sonden,</l>
<l><pb n="47"/>Ende oec alle dandre met.</l>
<l>Doe wende Renout, bi mire wet,</l>
<l n="1800">Dor sinen oem. Doe sprac hi saen:</l>
<l>"Renout, laet u wenen staen,</l>
<l>Ende bit Gode tallen stonden,</l>
<l>Dat hi mi vergeve mine sonden,</l>
<l>Daer ic mede ben gebonden sere."</l>
<l n="1805">Doe beval hine onsen here,</l>
<l>Ende hietene groeten al sine vriende.</l>
<l></l>
<p><supplied resp="editor">Fragment VI</supplied></p>
<l></l>
<l><milestone unit="fol" n="9ra"/> Hi hads in sine herte toren</l>
<l>Dat hi Florbergen hadde verloren.</l>
<l>Doe wranc sine hande Renout, die here,</l>
<l n="1810">Ende mesliet hem lierde sere.</l>
<l>Mettien es Aymerijn toe gestaen,</l>
<l>Sine ogen liet hi omme gaen,</l>
<l>Ende sach sinen lieven vader</l>
<l>Sine hande vringen alle gader.</l>
<l n="1815">Doe wart ontsteken die wigant,</l>
<l>Ende met torene begrepen te hant</l>
<l>Van onneren ende van scanden</l>
<l>Dat swert hief hi met beden handen,</l>
<l>Daer hi vor Galeramme stoet</l>
<l n="1820">Tornech ende [in] evelen moet</l>
<l>Ende slouch of den heelt milde</l>
<l>Den slinkren arem metten scilde.</l>
<l>Doe sprac Aymerijn met genint:</l>
<l>"Willu noch lien, puten kijnt?"</l>
<l n="1825">Doe antworde Galeran:</l>
<l>"Nenic, here, bi sentc Jan!"</l>
<l><pb n="48"/>Mettien heefti tswert verheven,</l>
<l>Ende na Aymerijn geslegen,</l>
<l>Ende slouch af den ionchere</l>
<l n="1830">.V.<hi rend='sup'>c</hi> mailen ende mere,</l>
<l>Ende slouch den ionchere goet</l>
<l>.I. wonde in sinen voet.</l>
<l>Doe spranc Aymerijn achterwart,</l>
<l>Met hasten hief hi sijn scerpe swert,</l>
<l n="1835">Ende slouch Galeranne doe</l>
<l>Recht toten scoudren toe,</l>
<l>Dat hi doet viel vor sine voete,</l>
<l>Ende heeft hem gemacht boete.</l>
<l>Doe sprac Kaerl met genint:</l>
<l n="1840">"Gebenedijt si sulc kint,</l>
<l>Die dus gedane slage slet!"</l>
<l>Doe viel Renout wel geret</l>
<l>Op die erde, ende dancte sere</l>
<l>Van der ere onsen here,</l>
<l n="1845">Die hi hem nu hadde gedaen</l>
<l>In den camp al sonder waen.</l>
<l>Doe dede Kaerl, die wigant,</l>
<l>Galeranne hangen te hant,</l>
<l>Ende die verradren dedi nu</l>
<l n="1850">Olle van sinen rade, segic u,</l>
<l>So dat van hare geslachte</l>
<l>No bi dage no bi nachte</l>
<l>Here ne geen gewaerlike</l>
<l>Te rade ginc in Vrankrike</l>
<l n="1855">Nembermeer, warlike dinc,</l>
<l>Met ne genen coninc,</l>
<l><milestone unit="fol" n="9rb"/> No nemberme ne soude hier na,</l>
<l>Dat willic dat mallic versta.</l>
<l>Dus sal Aymerijn in eeren</l>
<l n="1860">Tote Parijs wederkeren.</l>
<l>Kaerl betrendem sinen leen,</l>
<l>Ende gaf hem borge ende steen.</l>
<l>Aldus so bleef d[ie ion]chere</l>
<l>Metten coninc vorwaert mere.</l>
<l n="1865">Nu willic u mak[en c]ont,</l>
<l>Wat Renout dede in corter stont.</l>
<l><pb n="49"/>Hi warp of sijn scarlaken,</l>
<l>Sciere cleder dedi maken,</l>
<l>Ende sal hem doen in groeter pine,</l>
<l n="1870">Ende ginc wech al stillekine.</l>
<l>Des selfs nachs ginc hi danen,</l>
<l>Bi den sterren ende bi der manen,</l>
<l>Verre wouch in .i. vremt lant,</l>
<l>Daert hem was wel ombecant.</l>
<l n="1875">Doe diende daer die heelt fier,</l>
<l>Renout, gelijc .i. bovier.</l>
<l>Daer wan hi broet, die grave stout,</l>
<l>An wege te makene drouch hi hout,</l>
<l>So dedi mortele ende stene,</l>
<l n="1880">Ende diende den lieden algemene.</l>
<l>Dos wan hi des hi levede daer,</l>
<l>Dat hem sur wert ende swaer,</l>
<l>Want hi wilde dor gene noet</l>
<l>El niet eten dan gerstijn broet,</l>
<l n="1885">Ende dranc daer fonteine, die hi vant</l>
<l>In dat onbekende lant.</l>
<l>Aldus lede Renout, die wise,</l>
<l>Sin lijf dor Gode van paradise.</l>
<l>Dit herde Renout alse lange,</l>
<l n="1890">Dat het quam te jaregange.</l>
<l>Doe horde Renout die niemare,</l>
<l>Dat .i. kerke begonnen ware</l>
<l>Tote Colne op den Rijn [der] stat,</l>
<l>Overwaer segic u dat,</l>
<l n="1895">Ende dat men daer ontbode te waren</l>
<l>Temmermaanen ende metsenaren,</l>
<l>Ende alle, die gelt wilden winnen,</l>
<l>Dat si te Colene quamen binnen.</l>
<l>Renout gerede sine vart</l>
<l n="1900">Ende mactem te Colne wart</l>
<l>Ende alsi binder stat quam,</l>
<l>Vragdi om den mester [temmer]man,</l>
<l>Die die kerke maken dede.</l>
<l><pb n="50"/>Die piners leidene ter stede,</l>
<l n="1905">Daer sine saen hadden vonden.</l>
<l>Doe vragdem in corten stonden</l>
<l><milestone unit="fol" n="9va"/> Renout, die stoute entie milde,</l>
<l>Of hi .i. cnape huren wilde.</l>
<l>Die mester wert blide al te hant,</l>
<l n="1910">Dat hi al sulken cnape vant,</l>
<l>Want hi maercte sine lede</l>
<l>Ende sine groete manlichede,</l>
<l>Hi dochtem starc [ende] groet,</l>
<l>Bi den here, die mi geboet,</l>
<l n="1915">Ende dochtem, dat hi [soude] mogen</l>
<l>Wel groete pine dogen.</l>
<l>Doe begon die mester houde</l>
<l>Te vragene den heelt Renoude,</l>
<l>Wat hi elx dages hebben woude.</l>
<l n="1920">Doe sprac die grave van Merewoude:</l>
<l>"Here, ic wille, waerlike dinc,</l>
<l>Elx dages .i. penninc."</l>
<l>Doe sprac die man ten heelt geer:</l>
<l>"Ic wane, gi sult verdienen meer,</l>
<l n="1925">Wildi sijn dapper ende snel,</l>
<l>Ende u bedarve doen wel,</l>
<l>Ic sal u .iiij. d. geven</l>
<l>Elx dages, sem mijn leven!"</l>
<l>Renout antworde: "wats gesciet,</l>
<l n="1930">Here, inne wille so vele niet."</l>
<l>Doe waende die mester openbare,</l>
<l>Dat hi uten sinne ware,</l>
<l>Ende sprac: "ic salne u gaerne geven."</l>
<l>".I. penninc, semmin leven,</l>
<l n="1935">Dien willic nemen, wete God,</l>
<l>Ende niet mer, sonder spot."</l>
<l>"So comt dan werken morgen vroe."</l>
<l>"Here", seiti, "ic doe."</l>
<l>Doe sprac die mester: "vrient,</l>
<l n="1940">Nu doet, dat gine verdient."</l>
<l>Hi antworde: "ic sal, here."</l>
<l>Doe ginc Renout pinen sere,</l>
<l>Bi den here van Nazarene,</l>
<l><pb n="51"/>Hi drouch sulke steen allene,</l>
<l n="1945">Die si .v., wats gesciet,</l>
<l>Ne consten gedragen niet.</l>
<l>Dus diende daer die rike man,</l>
<l>Dat hi maer .i. d. ne wan</l>
<l>Elx dages .i. half jar,</l>
<l n="1950">Dat segic u al overwaer.</l>
<l>Sere pinde die grave rene,</l>
<l>Ende wrochte werx mere allene,</l>
<l>Dat segic sonder sparen,</l>
<l>Dan enege man, die daer waren.</l>
<l n="1955">Nochtan namen si mere dan hi</l>
<l>Te lone, des getrouwet mi.</l>
<l><milestone unit="fol" n="9vb"/> Als sine gesellen gingen eten,</l>
<l>So wildi sijns niet vergeten,</l>
<l>Hine ginc dragen groete stene.</l>
<l n="1960">Dit herdi lange wile allene.</l>
<l>Als sine gesellen gingen slapen,</l>
<l>Ginc hi vaste mortel maken,</l>
<l>Des hadden sine gesellen nijt.</l>
<l>Elx dages at hi tere tijt</l>
<l n="1965">.I. gerstijn broet ende niet el,</l>
<l>Borre dranc hi, dat wet wel.</l>
<l>Alle nachte lach hi daer</l>
<l>Op die stene groet ende swaer.</l>
<l>Aldus daen leven ledde hi</l>
<l n="1970">Altenen, des gelovet mi,</l>
<l>Na dien dat ict gescreven sach.</l>
<l>Er iemen verkende den dach,</l>
<l>Was hi ember opgestaen.</l>
<l>Ende hadde werx me gedaen</l>
<l n="1975">Dan daer enich wrachte</l>
<l>No bi dage, no bi nachte.</l>
<l>Des was die mester harde vroe,</l>
<l>Dat hi hem comen was alsoe.</l>
<l>Doe vragdi hem openbare</l>
<l n="1980">Hoe hi hiet ende wie hi ware.</l>
<l>Des ne wilde Renout niet</l>
<l>Seggen, wat so hem gesciet</l>
<l>Doe micten si om .i. name,</l>
<l>Die hem soude sijn bequame.</l>
<l n="1985"><pb n="52"/> Doe sprac die mester: "bi sente Jan,</l>
<l>Hetwine sente Peters man."</l>
<l>Aldus bleef Renout den name,</l>
<l>Waest hem lief of bequame,</l>
<l>Soe moestem bliven al sijn leven</l>
<l n="1990">Dat hem God hadde gegeven.</l>
<l>Die piners hadden groten toren,</l>
<l>Dat hem Renout so dede te voren,</l>
<l>Dat hi dat werc allene dede.</l>
<l>Die mesters bolgen ember mede,</l>
<l n="1995">Die mesters scolden haren cnapen,</l>
<l>Dus lefden si met ongemake.</l>
<l>Die cnapen slougen .i. raet,</l>
<l>Die hem was [in] dende quaet,</l>
<l>Hoe dat sine souden ontliven,</l>
<l n="2000">Ende selven in ere bliven.</l>
<l>Doe sprac van den cnapen .i.:</l>
<l>"Wi sullen heffen .i. steen</l>
<l>Boven an den hogen mure,</l>
<l>Dat sal hem worden alte sure;</l>
<l n="2005">Alsi comt met sinen laste,</l>
<l>[Sullen wine nederwerpen vaste,]</l>
<l>Op sinen hals so sal hi vallen.</l>
</body>
</text>
</TEI.2>
