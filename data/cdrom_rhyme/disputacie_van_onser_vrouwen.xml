<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Disputacie van onser Vrouwen ende van den Heilighen Cruce</title>
<author>Jacob van Maerlant</author>
</titleStmt>
<editionStmt>
<edition>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 90-109.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Disputacie van onser Vrouwen ende van den Heilighen Cruce"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1380"/></interpGrp>
<interpGrp type="witnessYear_from"><interp value="1380"/></interpGrp>
<interpGrp type="pubYear_to"><interp value="1425"/></interpGrp>
<interpGrp type="witnessYear_to"><interp value="1425"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Disputacie van onser Vrouwen ende van den Heilighen Cruce</TITEL>
<TITEL>Strofische gedichten (Maerlant)</TITEL>
<author>Jacob van Maerlant</author>
<AARD>Rijm</AARD>
<BRON nr="K150">Stuttgart, W&#x00FC;rttembergische Landesbibliothek, Cod. poet. et philol. fol. 22</BRON>
<DATUM>1380-1425</DATUM>
<OMVANG>598 verzen</OMVANG>
<BRON.OPM>De codex staat bekend als het Comburgse handschrift. Hij bevat in totaal 1+346+1 folia; per bladzijde zijn er 2 kolommen en per kolom 36-43 regels. Volgens Janssens e.a. (1991) (zie Van den vos Reynaerde) is het handschrift samengesteld uit zes delen, die in dezelfde periode en omgeving vervaardigd zijn. Tot de inhoud, die uit een vijftigtal teksten bestaat, behoren naast Maerlants Disputacie van onser Vrouwen ende van den Heilighen Cruce (fol. 124va-128vb) o.a.: de Rose van Hein van Aken (fol. 1ra-85va); de Heimelicheit der heimelicheden van Jacob van Maerlant (fol. 87ra-101vb); het Boec van seden (fol. 102va110rb); het Boec van Catone (fol. 110rb-112rb); enkele strofische gedichten van Jacob van Maerlant: de Eerste Martijn (fol. 112rb-119ra), de Tweede Martijn (fol. 119ra-121rb) en Derde Martijn (fol. 121rb124va); het Boec van Sidrac (fol. 131ra-174vb); Van sente Brandane (fol. 179ra-192va); Van den vos Reynaerde (fol. 192va-213rb); Een disputacie van Rogiere ende Janne van Jan de Weert (fol. 218rb-229va); Van den coninc Saladijn en van Hughen van Tabaryen van Hein van Aken (fol. 229va-231ra); Der leken spieghel (2, 44-45 en 3, 6-15) van Jan van Boendale (fol. 235ra-261vb); Van zeden (fol. 261vb-265ra); de Rijmkroniek van Vlaanderen (fol. 282ra-346rb).</BRON.OPM>
<EDITIE>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 90-109.</EDITIE>
<STATUS>Kritisch</STATUS>
<BRONMNW>1246</BRONMNW>
<BRONMNW>368 (andere editie)</BRONMNW>
<BRONMNW>827.4.a (andere editie)</BRONMNW>
<EDITIE.OPM>Een overzicht van de varianten in de andere handschriften met deze tekst, dat in de editie aan de voet van de bladzijde volgt, ontbreekt hier.</EDITIE.OPM>
<BRONNEN>Stuttgart, W&#x00FC;rttembergische Landesbibliothek, Cod. poet. et philol. fol. 22</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="90"/> ENE DISPUTACIE VAN ONSER VROUWEN ENDE VAN DEN HEILIGHEN CRUCE.</head>
<lg><head type="strophe">   1.</head>
<l><milestone unit="fol" n="124va"/> Wat mochte Maria segghen daer,</l>
<l>Daer soe sach met herten swaer</l>
<l>Haren sone hanghen?</l>
<l>Donker wart die middach claer,</l>
<l n="5">Want nature hadde vaer;</l>
<l>Die sonne es verganghen.</l>
<l>Wel mochtsoe driven groot mesbaer,</l>
<l>Stille int herte ende openbaer;</l>
<l>Om sterven mocht haer langhen.</l>
<l n="10">Dus mochtsoe claghen overwaer,</l>
<l>Wringhen hande ende sliten haer,</l>
<l>Ende met naten wanghen</l>
<l>Dese wort dus anevanghen:</l>
</lg>
<lg><head type="strophe">2.</head>
<l>"Cruce, dijns beclaghic mi:</l>
<l n="15">Twi eist dat ic vinde an di</l>
<l><milestone unit="fol" n="124vb"/> Die vrucht, die mi toehoorde?</l>
<l>Die vrucht, die ic droech maghet vri,</l>
<l>Wats dat soe Adame sculdich si,</l>
<l>Dien de viant verdoorde?</l>
<l n="20"><pb n="91"/> Mijns reinen lichamen vrucht, o wi!</l>
<l>Ne soude an di niet hanghen bedi</l>
<l>Wantene noit sonde becoorde.</l>
<l>Es dit recht? te waren ni!</l>
<l>In welken so verbuerde hi</l>
<l n="25">Dies met enen woorde?</l>
<l>Heus niemen diet oit hoorde.</l>
</lg>
<lg><head type="strophe">3.</head>
<l>Twi hanghet die niet hevet mesdaen?</l>
<l>Hoe dorstu den goeden vaen?</l>
<l>Doe den quaden pine!</l>
<l n="30">Die nie en rovede sie ic vlaen,</l>
<l>Den onsculdighen an di slaen</l>
<l>Ende hanghen onder die dine.</l>
<l>Die tleven ghevet moet hier haen,</l>
<l>Ende dies niet verdiende een traen,</l>
<l n="35">Drinct van dinen venine.</l>
<l>Wanen quam di die stoute waen,</l>
<l>Dattu dorres vor hem ghestaen,</l>
<l>Die van enen risekine</l>
<l>Di coos dus vrouwe te sine?</l>
</lg>
<lg><head type="strophe">4.</head>
<l n="40">Di ordineerde die rechte wet,</l>
<l>Dattu hem best torment gheset,</l>
<l>Die mesdadich wert vonden.</l>
<l>Twi houtstu hem ghevaen int net,</l>
<l>Die alre mesdaet es onbesmet?</l>
<l n="45">Dits doghet verwerret met sonden.</l>
<l>Mi dinke dat men weldoen verghet,</l>
<l>Men loont hem wers die dienet bet</l>
<l>Dits onrecht tallen stonden.</l>
<l>Danc es ontseit, elcsins belet:</l>
<l n="50">Die an di hanghet, es onbesmet</l>
<l><pb n="92"/>Van mesdaet ende ontvonden,</l>
<l><milestone unit="fol" n="125ra"/> Al hanghet hi tusschen tween honden.</l>
</lg>
<lg><head type="strophe">5.</head>
<l>Mordenaren die roof bestaen,</l>
<l>Die liede wonden ende slaen,</l>
<l n="55">Bestu gheset te wraken.</l>
<l>Den rechten, met dogheden bevaen,</l>
<l>Verchiert met helicheit ende dorgaen,</l>
<l>Dien soude al ere ghenaken.</l>
<l>Hieromme dinket mi mesdaen,</l>
<l n="60">Dattu hem die men niet dar dwaen,</l>
<l>Dus onwert dorres maken.</l>
<l>Twi moet dat leven doot ontfaen?</l>
<l>Dit dinct mi wesen sonder waen</l>
<l>Ongehoorde saken</l>
<l n="65">In alrehande spraken."</l>
</lg>
<lg><head type="strophe">6.</head>
<l>Dat Cruce der Maghet dus antwoort:</l>
<l>"In hebbe, Vrouwe, eren niet een oort,</l>
<l>Hens mi al van u comen.</l>
<l>Die vrucht, Vrouwe, die u toehoort,</l>
<l n="70">Die mine telghe verchiert, begoort</l>
<l>Met sonderlinghen blomen,</l>
<l>Li&#x00EB; ic dat ghi brocht, maghet, voort.</l>
<l>Nu es soe gheseilt an mijn boort,</l>
<l>Soe keert noch u te vromen.</l>
<l n="75">Al draghedi rouwe om dese moort,</l>
<l>Al oost, al west, al suut, al noort</l>
<l>Sal hem noch dies beromen,</l>
<l>Dat Jhesus hem liet domen.</l>
</lg>
<lg><head type="strophe"><pb n="93"/> 7.</head>
<l>Ic draghe, Vrouwe, an minen mast</l>
<l n="80">Die soete vrucht, dien soeten last.</l>
<l>Niet tuwen boef allene</l>
<l>Ne wart hi mensche, dese gast:</l>
<l>Dor u en dede hijs niet een bast,</l>
<l>Maer dor die werelt ghemene.</l>
<l n="85">Hier omme heefti in u gherast,</l>
<l>Ende dorwaden ende dorpast</l>
<l>Dit leven vul van wene.</l>
<l><milestone unit="fol" n="125rb"/> Hi wille die werelt in dogheden wast,</l>
<l>Ende elc si in merkene vast</l>
<l n="90">Sin leven oomoedich ende rene</l>
<l>Ende micke up weelde clene.</l>
</lg>
<lg><head type="strophe">8.</head>
<l>Ic li&#x00EB;s: hine verbuerde niet</l>
<l>Doot, passie no verdriet.</l>
<l>Waest of hi sterven woude:</l>
<l n="95">Want sijn sterven der doot verbiet</l>
<l>Die macht, daer soe bi verriet</l>
<l>Alle jonghe ende oude.</l>
<l>An thout was her Adame messchiet,</l>
<l>An mijn hout hire om sijn leven liet,</l>
<l n="100">Alse een kempe boude.</l>
<l>Hi gaut den roof, alsemen wel siet,</l>
<l>Daer hi an niet alse vele alse iet</l>
<l>Mesdaet hadde of scoude,</l>
<l>Ende al dor smenschen houde.</l>
</lg>
<lg><head type="strophe">9.</head>
<l n="105">Deerste Adaem gaf ons den val,</l>
<l>Dander Adaem versoenet al:</l>
<l>Hi gaf ons tlanghe leven.</l>
<l><pb n="94"/>Die doot viel in den helschen wal,</l>
<l>Daerse emmermeer in wesen sal;</l>
<l n="110">Daers Lucifer in bleven,</l>
<l>Die ons maecte al tghescal,</l>
<l>Want hi Adame ende die werelt al</l>
<l>Brochte in dat sneven.</l>
<l>Hier omme quam Christus in dit dal,</l>
<l n="115">Ende rovede den viant ende stal</l>
<l>Den roof, dien hi ghedreven</l>
<l>Hadde int langhe beven.</l>
</lg>
<lg><head type="strophe">10.</head>
<l>Die stake die den wijngaert hout,</l>
<l>Dies li&#x00EF;c ende dies ben ic bout,</l>
<l n="120">Ne wan niet die rosine.</l>
<l>Wies mach die druve heeschen scout</l>
<l>Van mesdaden up dat hout?</l>
<l>Hennes gheen recht anschine.</l>
<l><milestone unit="fol" n="125va"/> In bem van roeme niet so stout,</l>
<l n="125">Dat ic mi trac an die ghewout</l>
<l>Uwes kints moeder tsine;</l>
<l>Maer doemen mi boot sulc sout,</l>
<l>Daer niet dooch jeghen selver no gout,</l>
<l>An mi ghecruust te pine,</l>
<l n="130">Outfinghic die vracht dine.</l>
</lg>
<lg><head type="strophe">   11.</head>
<l>Alsic dinen sone ontfinc,</l>
<l>Waest ene stervelike dinc</l>
<l>Naer menschelike nature.</l>
<l>Nu en screye no hant ne wrinc,</l>
<l n="135">Maer dinen groten rouwe dwinc:</l>
<l>Hi keert in cortre ure</l>
<l>Onstervelike: dan lach ende sinc!</l>
<l><pb n="95"/>Hi versoent noch menighen ballinc,</l>
<l>Alst vorsprac die Scrifture,</l>
<l n="140">Die Lucifer, die lose, vinc.</l>
<l>Hi roert noch an der hellen rinc;</l>
<l>Hi breect die helsche mure,</l>
<l>Die porten entie dure.</l>
</lg>
<lg><head type="strophe">12.</head>
<l>Du best die wijngaert, die druve dijn kint:</l>
<l n="145">Wat es orbaerliker twint</l>
<l>Dan tpersoor te wine,</l>
<l>Daer men den wijn met utewint</l>
<l>Ende so perst ende so bint,</l>
<l>Dat hi te beter schine,</l>
<l n="150">Ende menne meer te drinkene mint?</l>
<l>Wat es datmen soeter vint</l>
<l>Dan gheperste beerkine,</l>
<l>Alser dat soete sap uut rint?</l>
<l>Ic bem tpersoor, dats bekint:</l>
<l n="155">Wats soeter dan tkint dine,</l>
<l>Gheperset in der pine?</l>
</lg>
<lg><head type="strophe">13.</head>
<l>In dijns kints doot es tleven al.</l>
<l>Nu maken ypocriten ghescal</l>
<l><milestone unit="fol" n="125vb"/> Ende veinsen hem vul rouwen;</l>
<l n="160">Om dijn kint bidsi groot ende smal,</l>
<l>Haer bidden es sonder ghetal:</l>
<l>Up mi wilsi niet scouwen.</l>
<l>Maer nu hi rust hier up mijn stal,</l>
<l>Ens niemen dies genieten sal,</l>
<l n="165">Hine moet an mi en trouwen</l>
<l>Sughen die quale, die hi qual</l>
<l>An mine telghe, of niet een bal</l>
<l>Ne dooch hem haer berouwen,</l>
<l>Sine moeten sijn teblouwen.</l>
</lg>
<lg><head type="strophe"><pb n="96"/> 14.</head>
<l n="170">Seghet den ypocriten dat:</l>
<l>"Ghi soect an mi mijn kint gherat,</l>
<l>Den cruce hebbict bevolen.</l>
<l>Mijn kint es numeer sughens sat,</l>
<l>Hi hanct ant cruce naect ter stat:</l>
<l n="175">Siet sine wonden smolen.</l>
<l>Gaet, etet der spisen die hi at,</l>
<l>Maect u met sinen dranke sat,</l>
<l>Gaet leren tsire scolen.</l>
<l>Lose bidders, hout sinen pat,</l>
<l n="180">Cruupt na hem dor tselve gat,</l>
<l>Of anders suldi dolen</l>
<l>In den helschen holen."</l>
</lg>
<lg><head type="strophe">15.</head>
<l>Maria sweech, ende soe verstont</l>
<l>Dat hare tCruce waer orcont,</l>
<l n="185">Ende dat hi sterven wilde,</l>
<l>Haer sone, om te makene ghesont</l>
<l>Altemale die werelt ront</l>
<l>Ende hi ons tenen schilde</l>
<l>Sijn cruce gaf ende maecte cont,</l>
<l n="190">Dat tote in die hellegront</l>
<l>Sine macht behilde.</l>
<l>Hier omme benedi&#x00EB;t elc mont</l>
<l>Christus, onsen riken vont,</l>
<l>Die dor ons was so milde,</l>
<l n="195"><milestone unit="fol" n="126ra"/> Dat hi den Vader stilde.</l>
</lg>
<lg><head type="strophe">16.</head>
<l>Nu hoort mijns heren Jhesus gheclach,</l>
<l>Ende merct of hi claghen mach</l>
<l><pb n="97"/>Up dat kerstinhede.</l>
<l>Ennes niemene onder den dach,</l>
<l n="200">Diet oint vreseliker staen sach,</l>
<l>Dan het staet nu ter stede.</l>
<l>Hets al verloren, o wi, o wach!</l>
<l>Dat heleghe lant, daer hi in lach</l>
<l>Begraven na menschelichede.</l>
<l n="205">Hoort hier rouwe sonder verdrach,</l>
<l>Hoort hier swaer hantgheslach,</l>
<l>Hoort hier swaren onvrede:</l>
<l>Thovet claghet over die lede.</l>
</lg>
<lg><head type="strophe">17.</head>
<l>"Sech, mensche, merc ende besie,</l>
<l n="210">Saghestu meerren rouwe nie</l>
<l>Dan du an mi heves vonden?</l>
<l>Wat mochtic meer doen dor die</l>
<l>Dan hanghen sterven, proef ende ghie,</l>
<l>Met aldus swaren wonden?</l>
<l n="215">Merc up die selven ende spie:</l>
<l>In welken dankestu mi ie,</l>
<l>Dat ic gout dine sonden?</l>
<l>Mi es alse der aermer bie,</l>
<l>Die thonech wint ende en weet wie</l>
<l n="220">Diet nutten sal met monden</l>
<l>Of danken tenegher stonden.</l>
</lg>
<lg><head type="strophe">18.</head>
<l>Vor desen danc ende vor dit goet,</l>
<l>Dat ic mijn lijf, mijn vleesch ende bloet</l>
<l>Dor di hebbe versleten,</l>
<l n="225">Toghestu mi dinen fieren moet,</l>
<l>Alse die toopsel werpt onder voet</l>
<l><pb n="98"/>Ende wils mijns al vergheten,</l>
<l>Ende dorres mi als een hout verwoet</l>
<l>Passi&#x00EB;n, crucen metter spoet,</l>
<l n="230">Dornaghelen ende dorspeten,</l>
<l><milestone unit="fol" n="126rb"/> Ende verwijts mi die selve vloet,</l>
<l>Die uut mire siden woet,</l>
<l>Ende en wils niet gheweten,</l>
<l>Hoe nouwe ict noch sal meten.</l>
</lg>
<lg><head type="strophe">19.</head>
<l n="235">Waenstu, in hore meneghen eet:</l>
<l>Mijn lijf, mijn doot, mijn bloet, mijn sweet,</l>
<l>Die menichwerf versweren?</l>
<l>Ja, al dat menschelike leet,</l>
<l>Dat ic dor di ontfinc ende leet,</l>
<l n="240">Verwijtstu mi tonneren.</l>
<l>Dat arme menschelike cleet,</l>
<l>Dat ic anedede dor di ghereet,</l>
<l>Daer houdstu met dijn scheren</l>
<l>Ende vloecst in dinen moede heet.</l>
<l n="245">Du best te mi waert also wreet,</l>
<l>Mochstu, du souts mi deren</l>
<l>Ende uten hemele weren.</l>
</lg>
<lg><head type="strophe">20.</head>
<l>Nochtanne es dit niet ghenoech:</l>
<l>Hare die mi, maghet, droech</l>
<l n="250">In hare suvere lanke,</l>
<l>Ende mi baedde ende dwoech,</l>
<l>Ende moederlike up mi loech,</l>
<l>Dune sweers van hare tondanke.</l>
<l>Nu ne vindstu el neghene ploech,</l>
<l n="255">Die di mach winnen enich ghevoech</l>
<l>Jeghen die helsche stanke,</l>
<l>Dan soe die den viant versloech</l>
<l><pb n="99"/>Ende sinen fieren hals verwoech:</l>
<l>Soe es die wijngaertranke,</l>
<l n="260">Die schinct dontfarmighe dranke.</l>
</lg>
<lg><head type="strophe">   21.</head>
<l>Waenstu, mensche, weelde plien,</l>
<l>Sonden volghen, weldaet vlien,</l>
<l>Mijns enter werelt pleghen?</l>
<l>Dune sout mijn anschijn niet besien,</l>
<l n="265">Wiltu di metter werelt tien;</l>
<l>Els hoet di daer jeghen.</l>
<l><milestone unit="fol" n="126va"/> Du moets di setten in dien</l>
<l>Dat di die werelt doot sal ghien,</l>
<l>Oftu waers versleghen,</l>
<l n="270">Of en sal di niet gheschien</l>
<l>Met mi te levene; in weet wien</l>
<l>Du di dan laets ontweghen:</l>
<l>Dijn sin es onghedweghen.</l>
</lg>
<lg><head type="strophe">22.</head>
<l>Nu staet din sin al an den scat:</l>
<l n="275">Verstant dat ic di lere dat,</l>
<l>Dattune niet souts minnen.</l>
<l>Nu soecstune dor die vloede nat,</l>
<l>Die werelt dore in elke stat:</l>
<l>Dine versaet gheen winnen.</l>
<l n="280">Du best mijns al worden sat:</l>
<l>Den naecten Jhesus, dat rene vat,</l>
<l>Ne wiltu niet bekinnen,</l>
<l>Maer weeldich enter doghet lat,</l>
<l>Ende van edelen wine mat</l>
<l n="285">Es smorghens dijn beghinnen,</l>
<l>Ende snachts versmoort van sinnen.</l>
</lg>
<lg><head type="strophe">23.</head>
<l>Nochtan al dese overdaet</l>
<l>Sie ic dat rijst ende upgaet</l>
<l><pb n="100"/>Uter sacristi&#x00EB;:</l>
<l n="290">Vleschelijc leven, vleschelijc raet,</l>
<l>Luxurie ende fier ghelaet,</l>
<l>Daers thovet af clergi&#x00EB;.</l>
<l>Dien sijn abijt wale staet</l>
<l>Ende dicke nieuwe cleder ontfaet,</l>
<l n="295">Dien ghevemen prelati&#x00EB;.</l>
<l>Mijn erve, daer ic omme was ghebaet</l>
<l>Int rode bloet, nut die mi haet;</l>
<l>Ic roepe ende ic casti&#x00EB;</l>
<l>Naect, buter compaengi&#x00EB;.</l>
</lg>
<lg><head type="strophe">24.</head>
<l n="300">Ic sie dat rec wel ghecleet,</l>
<l>Dat no weder cout no heet</l>
<l>Niemen mach ghedoghen;</l>
<l><milestone unit="fol" n="126vb"/> Die spise edelijc ghereet,</l>
<l>Den besten wijn diemen weet,</l>
<l n="305">Scone nappe voortghetoghen.</l>
<l>Ic doghe hongher ende leet,</l>
<l>Ic roepe, dat mi de storte sweet,</l>
<l>"Broot!" vor haren oghen.</l>
<l>Si segghen: "Hore hoe die triwant bleet,</l>
<l n="310">Hi ga daerne die duvel gheleet!"</l>
<l>Al soudic al verdroghen,</l>
<l>Hare herte en mach niet boghen.</l>
</lg>
<lg><head type="strophe">25.</head>
<l>In ordinen sie ic wel,</l>
<l>Dattere menich an haer vel</l>
<l n="315">Ghecruust sijn entie claghen;</l>
<l>Dan soecsi onscult of iet el,</l>
<l>Ende keren hem an der werelt spel</l>
<l>Int abijt dat si draghen.</l>
<l>In heren rade sijn si fel,</l>
<l n="320"><pb n="101"/> Bendich sere ende snel,</l>
<l>Hoe si scat bejaghen.</l>
<l>Men weet sulken dient ghevel,</l>
<l>Dat hi vloeke sonder ghetel</l>
<l>Bejaghede in sinen daghen:</l>
<l n="325">Noch bidtmen hem meer plaghen.</l>
</lg>
<lg><head type="strophe">26.</head>
<l>Sulc es die ontcropen scheen</l>
<l>Der werelt, ende liet haer leen</l>
<l>Ende leerde den beggaert maken;</l>
<l>Die liet bedinghe ende ween,</l>
<l n="330">Up thout te slapene ende up steen</l>
<l>Ende dat langhe waken.</l>
<l>Nu loopt hi ghelijc der reen</l>
<l>Die werelt dore alineen,</l>
<l>Waer hi hare mach ghenaken.</l>
<l n="335">Egypten, daer hi teerst in green,</l>
<l>Dinct hem so goet, dat hem engheen</l>
<l>Jherusalem dinct smaken:</l>
<l>Ic kenne al dese saken.</l>
</lg>
<lg><head type="strophe">27.</head>
<l><milestone unit="fol" n="127ra"/> Ic hebbe bevolen, in loochens niet,</l>
<l n="340">Den prelaten tander diet</l>
<l>Ende mine ervelichede;</l>
<l>Nu coomt een prinche ende ghebiet,</l>
<l>Dreghet, bidt ende miet,</l>
<l>Ende maect groten onvrede,</l>
<l n="345">So dat hi sinen neve uptiet</l>
<l>In bisscopdoeme of anders iet,</l>
<l>Daer groot ghewin volghet mede.</l>
<l>Uptie wulle men al siet:</l>
<l>Der scape sorghe men al vliet;</l>
<l n="350">Heeft men die werdichede,</l>
<l>Tscaep beveelt men den vrede.</l>
</lg>
<lg><head type="strophe"><pb n="102"/> 28.</head>
<l>Al es een van lettren naect,</l>
<l>Sot, luxurieus ende mesraect,</l>
<l>Hi coomt in met ghewelde.</l>
<l n="355">Mine gracie es niet diene maect;</l>
<l>Ic bem die ghene die sijns ontsaect:</l>
<l>Men acht niet dat ic schelde.</l>
<l>Maer ic segt, die ewelike waect:</l>
<l>Die rente, die so soete smaect,</l>
<l n="360">Coomt noch ten langhen ghelde,</l>
<l>Daermen in die helle, die blaect,</l>
<l>Tenen sekeren daghe ghestaect,</l>
<l>Antwoorden moet, hoe men telde</l>
<l>Die scape upten velde.</l>
</lg>
<lg><head type="strophe">29.</head>
<l n="365">Die mine erve dus grijpt an,</l>
<l>Die ic met minen bloede wan,</l>
<l>Dats een wulf, gheen heerde.</l>
<l>Hevet hi die rente, dan</l>
<l>Hem ne roect waer die wulf ran,</l>
<l n="370">Die dat scaep verteerde.</l>
<l>Absolucie, seghel, ban</l>
<l>Es al te cope mettien man:</l>
<l>Hem en roeket wiet deerde.</l>
<l>Haddi sijn bejach daervan,</l>
<l n="375"><milestone unit="fol" n="127rb"/> So haddi daer hi omme began</l>
<l>Ende twi hi begheerde</l>
<l>Hoe hi gheregneerde.</l>
</lg>
<lg><head type="strophe">30.</head>
<l>Ic segghe dat elc antwoorden moet,</l>
<l>Waer wulle, vleesch ende bloet</l>
<l n="380">Vanden scape belende.</l>
<l><pb n="103"/>Welc ooc so die wulf verdoet,</l>
<l>Eist van den herde onbehoet,</l>
<l>Hi gheldet tsire schende.</l>
<l>Hennes niemen ooc so vroet,</l>
<l n="385">Die mi onttekent quaet of goet,</l>
<l>Want icse oint alle kende.</l>
<l>Nu keert te mi waert metter spoet:</l>
<l>Ic bem die u mine aerme ondoet;</l>
<l>Scuwet die Helsche elende,</l>
<l n="390">Eer icker u in sende.</l>
</lg>
<lg><head type="strophe">   31.</head>
<l>Ontfarme u dat ic theileghe lant</l>
<l>Ghegheven hebbe minen viant</l>
<l>Om wrake van uwen sonden:</l>
<l>Want ic ghenen prinche en vant,</l>
<l n="395">Die daerwaert steken dorste de hant,</l>
<l>Dies gavict den honden.</l>
<l>Breect alle der sonden bant,</l>
<l>Neemt mijn tekin, ic sets u pant -</l>
<l>Dat sijn mine vijf wonden -</l>
<l n="400">Vaert tote Suri&#x00EB;n ant sant,</l>
<l>Ghi sult slaen tfolc onbecant</l>
<l>In wel corten stonden:</l>
<l>Mine macht mach niemen ghegronden.</l>
</lg>
<lg><head type="strophe">32.</head>
<l>Al claghic, ens niet mine noot:</l>
<l n="405">Hemele, erde, clene ende groot,</l>
<l>Es al in minen handen;</l>
<l>Maer dat ghi mint de langhe doot,</l>
<l>Ende mi scuwen wilt al bloot,</l>
<l>Dats onrecht vul van scanden.</l>
<l n="410">Neemt dat ic biede ende boot,</l>
<l><milestone unit="fol" n="127va"/> Mijn tekijn: ghi sult themelsche broot</l>
<l><pb n="104"/>Up mi daermede panden.</l>
<l>U sal suveren mijn bloet root,</l>
<l>Ic ondoe u minen scoot,</l>
<l n="415">Quite van allen banden,</l>
<l>Vri van helschen vianden."</l>
</lg>
<lg><head type="strophe">33.</head>
<l>Wat maghic, aermen, segghen dan,</l>
<l>Ic arem besondicht man,</l>
<l>Over mi allene,</l>
<l n="420">Ende voort over al tghespan,</l>
<l>Dat uut Adaems vleesche ran</l>
<l>Ende ver Ieven ghemene?</l>
<l>Meerre hope quam mi noit an,</l>
<l>Dan up hare diene wan,</l>
<l n="425">Die quam in desen wene,</l>
<l>Om te versoenne den ban,</l>
<l>Die onse vader Adaem began,</l>
<l>Ende tCruce troost mi clene</l>
<l>An die Maghet rene.</l>
</lg>
<lg><head type="strophe">34.</head>
<l n="430">Dat Cruce seghet Mari&#x00EB;n dat:</l>
<l>Wat so men bit of datmen bat</l>
<l>An hare up ghenaden,</l>
<l>Dat het niet en dooch een blat,</l>
<l>Men en moet comen daer ter stat</l>
<l n="435">Daer tCruce staet gheladen,</l>
<l>Ende werden van den dranke sat,</l>
<l>Daer hi af dranc, daer hi af at,</l>
<l>Diet al hevet dorwaden.</l>
<l>Maria swighet alse mat</l>
<l n="440">Ende es ons te beschermene lat,</l>
<l>Alse oft soe onberaden</l>
<l>Ons ware te stane in staden.</l>
</lg>
<lg><head type="strophe"><pb n="105"/> 35.</head>
<l>Die selve ghevet ons groten vaer,</l>
<l>Die daer hanghet openbaer</l>
<l n="445">An dat cruce ghesleghen,</l>
<l>Ende gaet ons met dreghene naer,</l>
<l><milestone unit="fol" n="127vb"/> So dat ons es al te swaer,</l>
<l>Die der werelt pleghen.</l>
<l>Hebben wi ghene hulpe daer</l>
<l n="450">Men ons hebben sal onmaer,</l>
<l>So werden wi bedreghen.</l>
<l>Nu soeken wi met redenen claer</l>
<l>Die vor ons dan spreket waer:</l>
<l>Helpt ons daer gheen deghen,</l>
<l n="455">So moeten wi ontweghen.</l>
</lg>
<lg><head type="strophe">36.</head>
<l>Nu willic dan een parlement</l>
<l>Over dat sondeghe covent</l>
<l>Tusschen hem tween beghinnen.</l>
<l>Dat Cruce li&#x00EB;t ende bekent,</l>
<l n="460">Dat alle rouwe was ghe&#x00EB;nt,</l>
<l>Alse hem God liet bekinnen</l>
<l>Stervelijc vor die menscheit blent;</l>
<l>Nu spreecti, dat si sijn ontwent,</l>
<l>Die hem niet so versinnen,</l>
<l n="465">Dat sine soeken an thout gheschent.</l>
<l>Maria swighet, alse die ons sent</l>
<l>Ten Cruce, willen wi winnen</l>
<l>Aflaet van sire minnen.</l>
</lg>
<lg><head type="strophe">37.</head>
<l>Die sondare, die hem sere ducht,</l>
<l n="470">Soect des levens edele vrucht</l>
<l>An thout van den levene,</l>
<l><pb n="106"/>Dat Adaem met sire ontucht</l>
<l>Verloos, ende al die soete lucht,</l>
<l>Daer men niet weet van snevene.</l>
<l n="475">Nu ne diet hope nochte vrucht,</l>
<l>Nochte volghen nochte vlucht,</l>
<l>Daermen dit pliet te ghevene,</l>
<l>Hine moet met tranen maken vucht</l>
<l>Sine oghen, ende proeven hoe versucht</l>
<l n="480">Jhesus in sinen bevene,</l>
<l>Die an thout pliet te clevene.</l>
</lg>
<lg><head type="strophe">38.</head>
<l>Den appel, diet al leven doet,</l>
<l><milestone unit="fol" n="128ra"/> Sie ic dat die Maghet voet</l>
<l>Met haren edelen soghe;</l>
<l n="485">Daer neemt hi wasdoem ende spoet.</l>
<l>Voort sie ickene hanghen bebloet</l>
<l>An dat Cruce hoghe.</l>
<l>Wie sal mi dies maken vroet,</l>
<l>Welc haerre dat ic heten moet</l>
<l n="490">Thout dat tleven toghe:</l>
<l>Of diene moederlike broet,</l>
<l>Of dat cruce, daer hi an stoet,</l>
<l>Doene sach menich oghe</l>
<l>Sterven met ghedoghe?</l>
</lg>
<lg><head type="strophe">39.</head>
<l n="495">Boom van levene nes waer een:</l>
<l>Welc haerre dan van desen tween</l>
<l>Es thout dat wi begheren?</l>
<l>Of soe daer hi in vleesch ende been</l>
<l>Ontfinc sonder man negheen</l>
<l n="500">Ende sonder enich deren,</l>
<l>Of thout daer hi an leet die ween? -</l>
<l>Die sonne vervoer, het scuerde steen,</l>
<l>Alse die wise leren. -</l>
<l><pb n="107"/>An welken houden wi onse leen,</l>
<l n="505">Of welc haerre sullen wi vleen?</l>
<l>Wistewi an wien ons keren,</l>
<l>So mochten wi comen teren.</l>
</lg>
<lg><head type="strophe">40.</head>
<l>Die Maghet droech sonder saet</l>
<l>Den appel daer al tlijf an staet</l>
<l n="510">Van der menschelichede;</l>
<l>Dat cruce, want men an hem slaet,</l>
<l>Es die den appel gherne ontfaet</l>
<l>Ende ghevet hem sine rijphede.</l>
<l>Elc, alsemen ter redenen gaet,</l>
<l n="515">Dinct mi wesen, sonder baraet,</l>
<l>Thout sonder stervelichede.</l>
<l>An welken es onse toeverlaet:</l>
<l>Of dese, of die, wie ghevet ons raet?</l>
<l><milestone unit="fol" n="128rb"/> Dese twee dinken mi mede</l>
<l n="520">Ghe&#x00EF;nt in ene stede.</l>
</lg>
<lg><head type="strophe">   41</head>
<l>Nu bem ic tusschen hem tween ghestaen,</l>
<l>Ende ic en weet te welken gaen,</l>
<l>Ter Crucen so ter Maghet.</l>
<l>Ic bem in enen soeten waen:</l>
<l n="525">Hier sughet hi den soeten traen</l>
<l>Ende kintschelike hi claghet;</l>
<l>Int cruce heeft hi die aerme ontaen,</l>
<l>Alse diet algader wille ontfaen,</l>
<l>Dat omme ghenaden jaghet.</l>
<l n="530">Waer ic lope, hens niet mesdaen,</l>
<l>Ic mach in sekerre havene slaen:</l>
<l>Elc mi so wel behaghet,</l>
<l>Dat ic blive onversaghet.</l>
</lg>
<lg><head type="strophe">42.</head>
<l>Die Moeder es die hare bewint</l>
<l n="535">Te cussene ende te helsene tkint,</l>
<l><pb n="108"/>Alse dies hare can ghelaten.</l>
<l>Dat Cruce den selven an hem bint,</l>
<l>So dat hem uter siden rint</l>
<l>Dat bloet van caritaten.</l>
<l n="540">An die Maghet, die hi mint,</l>
<l>Eist dat hi melc sughen beghint,</l>
<l>Der menscheit te baten,</l>
<l>Maer ant Cruce hi utesint</l>
<l>Onse lijfnere, daer men in vint</l>
<l n="545">Die sonden al verlaten,</l>
<l>Daer wi in waren verwaten.</l>
</lg>
<lg><head type="strophe">43.</head>
<l>Die Maghet es die voren gaet,</l>
<l>Ende brinct ons vrucht ende saet.</l>
<l>Van den langhen live;</l>
<l n="550">Dat Cruce, datter hoghe staet,</l>
<l>Es dat metter vrucht versaet</l>
<l>Ons, honghereghe keitive.</l>
<l>Haerre gheen es goet versmaet,</l>
<l>Want elc es onse toeverlaet.</l>
<l n="555">Wie es die dit bedrive</l>
<l>Dat hi ons gheve gansen raet,</l>
<l>An welken men sekerste vaet?</l>
<l><milestone unit="fol" n="128va"/> Ontfaermicheit, nu scrive,</l>
<l>An welken ics best blive.</l>
</lg>
<lg><head type="strophe">44.</head>
<l n="560">Ontfarmicheit aldus antwoort:</l>
<l>"Ic ga metten rechte voort</l>
<l>Ende metter ghenaden.</l>
<l>Up mijn vonnesse merct ende hoort:</l>
<l>Die teen soect, hi es verdoort,</l>
<l n="565">Laet hi hem tander ontwaden.</l>
<l>Diene an thout soect vermoort,</l>
<l><pb n="109"/>Hi vint dat herte staen dorboort,</l>
<l>Die Maghet in tranen baden.</l>
<l>Elc es an andren begoort:</l>
<l n="570">Daer teen es, tander es an sijn boort;</l>
<l>Si sijn dies beraden,</l>
<l>Gheen wille andren versmaden.</l>
</lg>
<lg><head type="strophe">45.</head>
<l>Die hem an die Maghet hout,</l>
<l>Ne steect daerbi niet met ghewout</l>
<l n="575">Van hem dat Cruce ons Heren.</l>
<l>Merct dat soe staet onder thout,</l>
<l>Ende tswaert der passi&#x00EB;n scarp ende cout</l>
<l>Hare herte doet verseren.</l>
<l>Hieromme si elc sondare bout,</l>
<l n="580">Drive rouwe ende onghedout,</l>
<l>Bidde der Maghet vul eren,</l>
<l>Dat soe verbidde sine scout,</l>
<l>Ende diene der Crucen omme tsout,</l>
<l>Dies men niet mach ontberen,</l>
<l n="585">Sone sal hem niemen deren."</l>
</lg>
<lg><head type="strophe">46.</head>
<l>Appel van levene des Paradijs,</l>
<l>Jhesus, die hanghet an dat rijs</l>
<l>Des Crucen, Here, ghenaden!</l>
<l>Moeder, Maghet, rene ende wijs,</l>
<l n="590">Die niemen gheeft te vullen prijs,</l>
<l>Staet ons, Vrouwe, in staden!</l>
<l>Soete amie, soete amijs,</l>
<l><milestone unit="fol" n="128vb"/> Ons en helpt in alre wijs</l>
<l>U Cruce, wi sijn verraden,</l>
<l n="595">Sijn wi jonc of sijn wi grijs;</l>
<l>Ons versmoort anders thelsche ijs,</l>
<l>Ghine helpt ons ontladen</l>
<l>Van onsen mesdaden.</l>
<l>AMEN.</l>
</lg>

</body>
</text>
</TEI.2>
