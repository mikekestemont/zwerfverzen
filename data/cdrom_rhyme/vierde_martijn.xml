<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Vierde Martijn</title>
<author>Hein van Aken(?)</author>
</titleStmt>
<editionStmt>
<edition>W.E. Hegman (ed.): Hein van Aken: Vierde Martijn. Zwolle, 1958 (Zwolse drukken en herdrukken voor de Maatschappij der Nederlandse letterkunde te Leiden 31).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Vierde Martijn"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Hein van Aken(?)"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1390"/></interpGrp>
<interpGrp type="witnessYear_from"><interp value="1390"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Vierde Martijn</TITEL>
<author>Hein van Aken(?)</author>
<AARD>Rijm</AARD>
<BRON nr="K145">Gent, Bibliotheek der Rijksuniversiteit, 1374</BRON>
<DATUM>1390-1400</DATUM>
<OMVANG>893 verzen</OMVANG>
<BRON.OPM>Het handschrift staat bekend als het zgn. Heber-Serrure-manuscript. Het telt 2+133+1 folia; per bladzijde is er &#x00E9;&#x00E9;n kolom van gemiddeld 25 &#x00E0; 30 regels. De Vierde Martijn, toegeschreven aan Hein van Aken, bevindt zich op fol. 119r-128r. Andere teksten in dit handschrift zijn: Excerpten uit de Spiegel historiael (Eerste, Tweede, Derde en Vierde Partie) van Jacob van Maerlant (fol. 1-78v en 102); een gedeelte van de Rinclus van Gielijs van Molhem en Heinrec (fol. 79-96v); een gedeelte uit de Rose van Hein van Aken (fol. 97-97v); een fragment uit het Boec vander wraken (fol. 97v-99); de Eerste Martijn, de Tweede Martijn en de Derde Martijn van Jacob van Maerlant (fol. 102-119); Der kerken claghe van Jacob van Maerlant (fol. 129-131v); twee fragmenten uit Van der feesten een proper dinc (fol. 131v-133). Hoewel het handschrift enkel verzen bevat, zijn deze doorlopend over de gehele breedte van de bladspiegel als proza geschreven; de indeling in strofen en verzen werd echter aangeduid door de kopiist en de rubricator, respectievelijk door rode initialen (&#x00E9;&#x00E9;n regel hoog) en gerubriceerde kapitalen. De versregels zijn bovendien door een dubbele punt (een enkele keer door een punt) van elkaar gescheiden.</BRON.OPM>
<EDITIE>W.E. Hegman (ed.): Hein van Aken: Vierde Martijn. Zwolle, 1958 (Zwolse drukken en herdrukken voor de Maatschappij der Nederlandse letterkunde te Leiden 31).</EDITIE>
<STATUS>Kritisch</STATUS>
<BRONMNW>1342 (andere editie)</BRONMNW>
<EDITIE.OPM>Tussen rechte haken staan, net als in de editie, de emendaties van Hegman. Diens kritische aantekeningen in het notenapparaat zijn hier niet overgenomen. Het teken "<reg orig="|"></reg>" wordt gebruikt ter aanduiding van de wisseling van foliozijde in het handschrift.</EDITIE.OPM>
<BRONNEN>Gent, Bibliotheek der Rijksuniversiteit, 1374</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="56"/> <milestone unit="fol" n="119r"/> [VIERDE MARTIJN] Ende hier volcht de vierde boec ende dese indt op .XIX. elc clausele.</head>
<lg><head type="strophe">I</head>
<l><hi rend="bold">I</hi>acop die van mertene vant</l>
<l>Heeft mi gesent enen brant</l>
<l>Die mi heeft ontsteken.</l>
<l>Nu eest met mi also bewant:</l>
<l n="5">Het sal mi costen huus ende lant</l>
<l>Of ic saels mi wreken.</l>
<l>En es saphier noch dyamant</l>
<l>Vindickene in dat sant</l>
<l>Alsic wade ouer die beken,</l>
<l n="10">In wachte na negenen cant,</l>
<l>In treder op bi sente amant</l>
<l>Al soude hi te stucken breken.</l>
<l>Die mi dus loepen toter hant</l>
<l>Ende toenen mi den fellen tant</l>
<l n="15">Op hen willic spreken.</l>
<l>Si willen wesen so faeliant</l>
<l>Die dus maken den parant,</l>
<l>Alsic hare scip sie leken</l>
<l>Toegict den hoghen deken.</l>
</lg>
<lg><head type="strophe"><pb n="57"/> II</head>
<l n="20"><milestone unit="fol" n="119v"/> <hi rend="bold">C</hi>onstic fraye rime vinden</l>
<l>Ende op .XIX. doen inden,</l>
<l>So woudic rime maken</l>
<l>Ende verdroeuen diet verblinden</l>
<l>Ende valsche verraders scinden</l>
<l n="25">- Al in dietscher spraken, -</l>
<l>Die ons die werelt sere binden</l>
<l>Al met haren valschen sinden</l>
<l>Ende die doecht doen laken.</l>
<l>Woude[t] ons god also bewinden</l>
<l n="30">Dat si hen seluen weder kinden</l>
<l>Die in de archeit waken,</l>
<l>So woudics mi onderwinden</l>
<l>Ende hen hoge mere sinden</l>
<l>Die edelheiden smaken.</l>
<l n="35">Mi deert dat si te houe spinden</l>
<l>Die trouwe noyt en minden.</l>
<l>In wils u niet messaken:</l>
<l>Dit doet mi dicke waken.</l>
</lg>
<lg><head type="strophe">III</head>
<l><hi rend="bold">H</hi>elpe iacob, geselle mijn,</l>
<l n="40">Sal trouwe lange verloren sijn</l>
<l>Ende hoe blijft si dus verloren?</l>
<l>Wanen quam ons dit venijn?</l>
<l>Het doet orloge in schijn</l>
<l>Dat god wert versworen.</l>
<l n="45">Iacop, toech de conste dijn,</l>
<l>Proef daer na, niet en verdwijn</l>
<l>Dijn herte in enegen toren.</l>
<l><pb n="58"/>Het drinct selc der heren wijn</l>
<l>Op die seine ende op den rijn</l>
<l n="50">Die iudas was geboren.</l>
<l>Edelre heren herte, pijn</l>
<l>Na die doecht ende die gerijn:</l>
<l>Du words daer toe vercoren.</l>
<l>Dits oppenbaer blickende fijn,</l>
<l n="55">Sprac iacob, lieue mertijn,</l>
<l>Du vrages mi te voren,</l>
<l>Ic segt di, wildijt horen.</l>
</lg>
<lg><head type="strophe">IV</head>
<l><hi rend="bold">D</hi>oe die heren ierst ontfingen</l>
<l>Des dorpers scat ende omme gingen</l>
<l n="60">Met haren valschen rade</l>
<l>Ende na doecht niet en wouden ringen</l>
<l>Daer si nv sere aue wringen,</l>
<l>Doe vielen wi in die scade.</l>
<l>Hi es meester diese nv sal dwingen</l>
<l n="65">Die ons die valsche maren bringen:</l>
<l>Goet raet comt ons te spade.</l>
<l>Jc sie nv te houe singen</l>
<l>Te samen reien ende springen</l>
<l>Die goede ende die quade.</l>
<l n="70"><milestone unit="fol" n="120r"/> Nv &#x005C; wille hen god de werelt ingen,</l>
<l>Hine can langer niet gehingen</l>
<l>Hare boese dade.</l>
<l>Werde god, laet ons verdingen</l>
<l>Onse mesdaet ende cringen</l>
<l n="75">Van desen loesen sade</l>
<l>Daer af comt ongenade.</l>
</lg>
<lg><head type="strophe"><pb n="59"/> V</head>
<l><hi rend="bold">I</hi>acob vrient, nv segt mi dan,</l>
<l>Enen onnedelen raetsman</l>
<l>Hoe salic dien geloeuen?</l>
<l n="80">Nadat ic nu bevroeden can</l>
<l>So leget vele verlies daer an</l>
<l>Sinen here als te bouen.</l>
<l>Maer wie hi es of wiene wan</l>
<l>Die iegen darcheit maect gespan</l>
<l n="85">Met hem soudemen houen;</l>
<l>Maer daer tfenijn vte ran</l>
<l>Die edelheit brachte in den ban</l>
<l>Die moeten sijn verscouen.</l>
<l>Verhuedt u, heren, in desen dan:</l>
<l n="90">Heetti heinrec ochte ian</l>
<l>Scuwet valsche gelouen.</l>
<l>Hi dede alse een loes tyran</l>
<l>Die ons dit valsche webbe span</l>
<l>Daer trouwe mede es te clouen</l>
<l n="95">Ende edelheit moet douen.</l>
</lg>
<lg><head type="strophe">VI</head>
<l><hi rend="bold">I</hi>acob, men siet nv in dlant</l>
<l>Dat edelheit gaet in hant</l>
<l>Ende trouwe es al verloren.</l>
<l>Daer men wilen trouwe vant</l>
<l n="100">Daer eest nv also bewant:</l>
<l>Men wilt daer niemen horen</l>
<l>Hine bringe gelt of goeden pant.</l>
<l>Dan so es hi auenant</l>
<l>Siere stucken als tevoren.</l>
<l n="105">Dus es edelheit in bant:</l>
<l>Men vintse in water noch op sant</l>
<l><pb n="60"/>Sine hebben trouwe versworen.</l>
<l>God die vant der edelheit cant</l>
<l>Blussche ons desen leeden brant</l>
<l n="110">Ochte hi sal ons versmoren.</l>
<l>Nu helpe, werde heylant,</l>
<l>Huedt ons vore sduuels tant;</l>
<l>Ende helpt ons, here vercoren,</l>
<l>Ghi wordt om ons geboren.</l>
</lg>
<lg><head type="strophe">VII</head>
<l n="115"><hi rend="bold">G</hi>od die alle dinc vorsiet</l>
<l>En sal u ontfermen niet</l>
<l>Deser werelt uerwerren.</l>
<l>Eest dat darcheit vorwert tiet</l>
<l>Ende trouwe vorder achter vliet</l>
<l n="120"><milestone unit="fol" n="120v"/> Vroude sal ons merren.</l>
<l>Die menschen doen om cleen geniet</l>
<l>Alse iudas dede die gode verriet:</l>
<l>Dies moechdi u wel erren.</l>
<l>Dus moet in den helschen vliet</l>
<l n="125">Ghemeenlec al dat boese diet</l>
<l>Daer die duuele berren.</l>
<l>O weerde god, ontferme v iet</l>
<l>Dat dese iammer dus gesciet:</l>
<l>Twi mogedi ons dus verren?</l>
<l n="130">Als yemen na die doget spiet</l>
<l>Comen alse gers ende griet</l>
<l>Die duuele met haren gherren</l>
<l>Die ons met sonden terren.</l>
</lg>
<lg><head type="strophe"><pb n="61"/> VIII</head>
<l><hi rend="bold">M</hi>erten, es een ionc of out</l>
<l n="135">God geeft hem tweer wege gewout:</l>
<l>Dat seit ons die screfture.</l>
<l>Doedi wel, god es u hout;</l>
<l>Doedi quaet, u en helpt geen gout</l>
<l>Ghine moet in sduuels scuere.</l>
<l n="140">Weldaet loent god menechfout;</l>
<l>Doedi quaet, ghi hebt die scout:</l>
<l>Dits een seker cuere.</l>
<l>Hi en es so edel noch so stout</l>
<l>Noch so vrome noch so bout</l>
<l n="145">Hine wacht deser auontuere.</l>
<l>Aldus sijn wi in een hout,</l>
<l>in een neder donker wout</l>
<l>Onder felle gebuere.</l>
<l>Merten, scemelheit behout</l>
<l n="150">Ende verdiene dat hoge sout</l>
<l>Te scouwene gods figuere</l>
<l>Eewelec sonder suere.</l>
</lg>
<lg><head type="strophe">IX</head>
<l><hi rend="bold">M</hi>erten, ons seggen coroniken</l>
<l>Als gode niet en willen wiken</l>
<l n="155">Die erdsche creaturen,</l>
<l>So doet hi sine abolge striken</l>
<l>Beide ten armen ende ten riken.</l>
<l>Dit valt noch tselker vren.</l>
<l>Wilen dede hi dit wel bliken:</l>
<l n="160">Hen en halp gescut, sweert no piken,</l>
<l>Grachte noch hoge mueren.</l>
<l>Als hen god wilde beswiken</l>
<l>Worden si wel sciere te liken:</l>
<l><pb n="62"/>Dit gaf hi hen ter cueren.</l>
<l n="165">Hen en halp dammen no diken</l>
<l>Noch geen ouermoedech priken:</l>
<l><milestone unit="fol" n="121r"/> God deedt al vervueren.</l>
<l>Onse wesen mach wel dien geliken</l>
<l>Dat wi ons leuen dus besliken.</l>
<l n="170">Ic vruchte god sal pueren</l>
<l>Die werelt tonsen sueren.</l>
</lg>
<lg><head type="strophe">X</head>
<l><hi rend="bold">I</hi>acob vrient, ghi segt waer.</l>
<l>Ons seit die screfture claer</l>
<l>Hoe god in hemelrike</l>
<l n="175">Sijn abolge keerde openbaer</l>
<l>Op luciferre die al daer</l>
<l>Woude wesen sijn gelike</l>
<l>Ende der ingele menech paer</l>
<l>Die ouermoet trocken naer:</l>
<l n="180">Dat rout hen ewelike.</l>
<l>Dies warp hise in den eeuschen vaer</l>
<l>In der leider pinen swaer</l>
<l>Binnen der hellen dike.</l>
<l>Ouermoet was in hen caer:</l>
<l n="185">God en liet van hen daer niet een haer</l>
<l>Hine warpse in den slike.</l>
<l>Riese domme herte spaer:</l>
<l>Ouermoet es gode onmaer.</l>
<l>Helpt, god, dat ic di wike</l>
<l n="190">So dat mijn weldaet blike.</l>
</lg>
<lg><head type="strophe">XI</head>
<l><hi rend="bold">A</hi>ldus maecte ouermoet</l>
<l>Den quaden alre iersten woet</l>
<l>Also wijt vinden bescreuen.</l>
<l><pb n="63"/>Dienne anteren sijn onvroet,</l>
<l n="195">Hen naket die helsche stoet</l>
<l>Daer rouwe in es becleuen.</l>
<l>Want hi menegen pine doet,</l>
<l>Die sine werpt hi onder voet:</l>
<l>Hine can niet anders geuen.</l>
<l n="200">Die hem dienen geeft hi spoet</l>
<l>Te comene in die helsche gloet</l>
<l>Daer si altoes in sneuen.</l>
<l>Scemelheit, gi sijt [so] goet:</l>
<l>Die u dienen hebben den hoed</l>
<l n="205">In deewelike leuen.</l>
<l>Helpt, god, dor u heilege bloet</l>
<l>Huedt ons vore sduuels broed</l>
<l>Dat wi werden verheuen</l>
<l>Daer dingele selen beuen.</l>
</lg>
<lg><head type="strophe">XII</head>
<l n="210"><hi rend="bold">O</hi> maria, weerde maget</l>
<l>Vol gracien ende onversaget,</l>
<l>Ghenade der creaturen</l>
<l>Daer u sone omme wert geiaget</l>
<l>Ende gebonden ende gelaget</l>
<l n="215">In ere bittere vren,</l>
<l>Hort, vrouwe, wat men u saget:</l>
<l>Ghenadecheit es in u bedaget</l>
<l>Sonder enech mueren.</l>
<l>Dit wetti wel ongevraget</l>
<l n="220"><milestone unit="fol" n="121v"/> Dat gi &#x005C; des sonders soene draget:</l>
<l>Hoe mochte wi els geduren?</l>
<l>Vrouwe, wie dat u gewaget</l>
<l>Sine [sonden] ende claget</l>
<l><pb n="64"/>Daer af moettine pueren.</l>
<l n="225">Nu es die werelt sere geplaget</l>
<l>Metten sonden ende vertraget.</l>
<l>Helpt, vrouwe, dinen gebueren</l>
<l>In deeusche rike cueren.</l>
</lg>
<lg><head type="strophe">XIII</head>
<l>  230 <hi rend="bold">B</hi>erecht mi lieue iacop,</l>
<l>Sonder enegen loesen scop</l>
<l>Dies ic di sal vragen.</l>
<l>Twi sijn die heren also een dop</l>
<l>Wandelbaer ende in walop?</l>
<l>Wien magic dit clagen?</l>
<l n="235">Si maken scoene haren top</l>
<l>Ende si sijn ydel als een rop:</l>
<l>Wien mach dit behagen?</l>
<l>Si dragen wel in haren crop</l>
<l>Tfenijn meerre dan .i. cnop:</l>
<l n="240">Dit en sijn geen sagen.</l>
<l>Dies moeten si in thelsche slop</l>
<l>Inder leeder duuele strop:</l>
<l>[Daer] sal hen wee bedagen.</l>
<l>Wij sijn gevallen; helpt ons op,</l>
<l n="245">God, die den weerden iob</l>
<l>Ganset van sinen plagen,</l>
<l>Sone mach ons niemen iagen.</l>
</lg>
<lg><head type="strophe">XIV</head>
<l><hi rend="bold">M</hi>erten vrient, hets al verloren:</l>
<l>Ridderscap heeft hen versworen</l>
<l n="250">Ende verloechent sijn trouwe</l>
<l>Dies niemen en plach te voren.</l>
<l><pb n="65"/>Noch salment vele swaerre horen:</l>
<l>Dies draecht mijn herte rouwe.</l>
<l>In kinnen niet so wel geboren</l>
<l n="255">Hine laet den dorper gaen tsiere oren;</l>
<l>Mi es leet dat ict aenscouwe.</l>
<l>Die doecht houwet dors met sporen</l>
<l>Ende heeft de vlocht vercoren;</l>
<l>Men maect op hare die mouwe.</l>
<l n="260">[Aercheit] sayt nv hare coren</l>
<l>Daer wt wast wel menech doren</l>
<l>Dat es ons te nouwe.</l>
<l>Weerde god, dit moetti scoren:</l>
<l>Ic vrochte die domp sal ons versmoren.</l>
<l n="265">Helpt, marie vrouwe,</l>
<l>In desen nederen houwe.</l>
</lg>
<lg><head type="strophe">XV</head>
<l><milestone unit="fol" n="122r"/> <hi rend="bold">H</hi>elpe ouer die valsche treken</l>
<l>Dat heren metten monde spreken</l>
<l>Dies si niet en minen</l>
<l n="270">Ende trouwe ende letteren breken.</l>
<l>Weerde god, dit seldi wreken</l>
<l>Met alte groter pinen.</l>
<l>Ghi hebt die sterre doen ontsteken</l>
<l>Die ons wijst een swaer gebreken</l>
<l n="275">Ic vruchte van veninen.</l>
<l>Dat wi die doecht ie besweken</l>
<l>Mach ons rouwen alle weken.</l>
<l>God hi doedt ons scinen.</l>
<l>Wi seilen in der valscher beken,</l>
<l n="280">Onse scep cranc sien wi leken.</l>
<l>Duwe metten minen</l>
<l><pb n="66"/>Mesdoen heeft ons gesteken,</l>
<l>Dat onse herte es gereken</l>
<l>In sonden diese trahinen.</l>
<l n="285">Wee hen diese gerinen!</l>
</lg>
<lg><head type="strophe">XVI</head>
<l><hi rend="bold">I</hi>acop vrient, ic moet u vraghen</l>
<l>Van hogen dingen ende clagen:</l>
<l>Seldi mi berechten?</l>
<l>Dese coninge leggen grote lagen,</l>
<l n="290">Deen wilt den anderen veriagen:</l>
<l>Segt, selen si vechten?</l>
<l>Dan sal den genen niet behagen</l>
<l>Die den fijn van houe dragen</l>
<l>Ende edelheit vercrechten.</l>
<l n="295">Dit en sijn negene sagen,</l>
<l>Dan moeten si die sweerde dragen</l>
<l>Ende kniue metten hechten.</l>
<l>En helpt geen sculen in der hagen;</l>
<l>Ic vruchte het wert al verslagen,</l>
<l n="300">God en wilt berechten.</l>
<l>God here, nv moetti ons verdragen</l>
<l>Beide van scanden ende van plagen;</l>
<l>Ende ane u, here, hechten</l>
<l>Met dinen lieuen cnechten.</l>
</lg>
<lg><head type="strophe">XVII</head>
<l n="305"><hi rend="bold">W</hi>at helpt, merten, dat gi vraecht</l>
<l>War om god die werelt plaecht?</l>
<l>Dan heeft mi geen wonder.</l>
<l>Die heren hebben so lange gedaecht</l>
<l>Dat wi van akers sijn geiaecht:</l>
<l n="310">Kerstenheit geet onder.</l>
<l><pb n="67"/>De heilege kerke es versaecht.</l>
<l>Waer es hi dient wel behaecht</l>
<l>Ons wesen? dats besonder.</l>
<l>Mi deert dat edelheit cnaecht</l>
<l n="315"><milestone unit="fol" n="122v"/> Des dorpers cant ende verdraecht;</l>
<l>Ic vruchte den euschen donder.</l>
<l>Ridderscap es nu vertraecht</l>
<l>- Dorperheit es bat gemaecht -</l>
<l>Ende gaet op den helschen vonder.</l>
<l n="320">O maria, weerde maecht,</l>
<l>Hoe es edelheit dus af gevaecht!</l>
<l>Archeit es naem conder;</l>
<l>Dies benic vrouden sonder.</l>
</lg>
<lg><head type="strophe">XVIII</head>
<l><hi rend="bold">H</hi>ieromme, merten, es begonnen</l>
<l n="325">Dat wi geweten niet en connen</l>
<l>Hoe die dinc sal inden.</l>
<l>Die soene es den paeus ontronnen:</l>
<l>Dorloge es also gesponnen</l>
<l>Hine caens hem niet bewinden.</l>
<l n="330">En sijn clerke, leeke noch nonnen</l>
<l>Sine mogen hen wel goets onnen</l>
<l>Die ons die soene vinden,</l>
<l>Sint parijs ende lonnen</l>
<l>Dit sware orloge helpen tonnen</l>
<l n="335">Ende haren scat ontbinden.</l>
<l>Die al daer werden uerwonnen</l>
<l>Selen droefheit helpen bonnen</l>
<l>Die noyt de wise en minden.</l>
<l>Hine leeft niet onder der sonnen,</l>
<l n="340">Hine moge den genen wanconnen</l>
<l>Die dus die werelt scinden</l>
<l>Ende edelheit verblinden.</l>
</lg>
<lg><head type="strophe"><pb n="68"/> XIX</head>
<l><hi rend="bold">I</hi>herusalem ende calephas</l>
<l>Ende akers dat gewonnen was</l>
<l n="345">Ende suers die goede stede,</l>
<l>En es fransoys, bihemere noch sas</l>
<l>Die daer heeft eens honts gebas</l>
<l>Die houdt kerstennen sede.</l>
<l>Nu maectmen der heidenen tas</l>
<l n="350">Daer maria selue genas</l>
<l>Tonser salechede.</l>
<l>Die werelt es broesscher dan glas,</l>
<l>Die trouwe soect hi vint gedwas:</l>
<l>Dit es al waerhede.</l>
<l n="355">Takers - seker sijt das! -</l>
<l>Sloechmen die kerstene dore hare vas:</l>
<l>Dat was iammerhede.</l>
<l>Wi sonden segel ende was</l>
<l>Maer niet en leden wi den pas;</l>
<l n="360">Wat men ons mesdede</l>
<l>Wine wouden daer niet mede.</l>
</lg>
<lg><head type="strophe">XX</head>
<l><hi rend="bold">N</hi>u soe bliket die [swaerhede]</l>
<l><milestone unit="fol" n="123r"/> Die huge capet den hertoge dede</l>
<l>Die here was van lotrike</l>
<l n="365">Ende van vrankerike mede:</l>
<l>Te louwen vinc hine in die stede</l>
<l>Herde valschelike</l>
<l>Binnen gherechten vrien vrede.</l>
<l>Dies moet hi hebben den rede.</l>
<l n="370">Daer scoerde hi onse coronike.</l>
<l>Dingelsche coninc lach in [gevede]</l>
<l><pb n="69"/>Iegen die heidene; buten gelede</l>
<l>Men dede hem die gelike.</l>
<l>Dese coninc heeft ten derden lede</l>
<l n="375">Siere nichten: dat es onsede.</l>
<l>Ic wille dat het blike.</l>
<l>Wat ic heye ochte smede,</l>
<l>Hoe na dat ic der waerheit trede</l>
<l>Het valt al in den slike</l>
<l n="380">Van den hoegen dyke.</l>
</lg>
<lg><head type="strophe">XXI</head>
<l><hi rend="bold">I</hi>acob, woudict al vertellen</l>
<l>In soude connen niet gespellen</l>
<l>Die mesdaet van den heren.</l>
<l>Die in darcheit sere swellen</l>
<l n="385">Si souden u wel sere quellen</l>
<l>Ende mi, woudicse weren.</l>
<l>Mi dunct dat alle [heren] vellen</l>
<l>Edelheit ende aue pellen</l>
<l>Ende en volgen niet der eren;</l>
<l n="390">Si volgen al der valscher bellen</l>
<l>Den rechten wech ter leider hellen</l>
<l>In dat lange beseren,</l>
<l>Daer die duuele hen snellen</l>
<l>Ende die sielen swarlec scellen</l>
<l n="395">Ende met hen doen reeren.</l>
<l>Met luder stemmen ende met rebellen</l>
<l>Criten die sielen na mijn tellen.</l>
<l>Alsoe ons die wise leren</l>
<l>So mogen wi ons wel uerveren.</l>
</lg>
<lg><head type="strophe"><pb n="70"/> XXII</head>
<l n="400"><hi rend="bold">R</hi>oeme heuet sere mesdaen.</l>
<l>Al seggic roeme, wildijt verstaen,</l>
<l>Ic saelt u wel ontbinden:</l>
<l>Ic meene den paeus sonder waen</l>
<l>Ende die den houe anegaen</l>
<l n="405">Ende alle doecht verblinden.</l>
<l>Hier met es dordene bevaen,</l>
<l>Dats kerstenhede een wederstaen</l>
<l>Dat wi wel ondervinden.</l>
<l>Dus es vrankerike wel saen</l>
<l n="410">In den pas sere bestaen.</l>
<l>Gherechtecheit gaet tinden.</l>
<l>Eest generael, eest gardiaen,</l>
<l>Eest commendoer, bi sente germaen,</l>
<l><milestone unit="fol" n="123v"/> Het &#x005C; wilt al rijcheit prinden.</l>
<l n="415">Wi lieten kerstenheit verslaen,</l>
<l>Wine wouden ons niet reene dwaen</l>
<l>Met hen die gode minden</l>
<l>Ende den duuel scinden.</l>
</lg>
<lg><head type="strophe">XXIII</head>
<l><hi rend="bold">N</hi>v hebbic roeme ende vrankerike</l>
<l n="420">Ende die ordenen des gelike</l>
<l>Een deel wel versproken.</l>
<l>Ondanc hebbe anderen wike.</l>
<l>Ingelant heeft sijn coronike</l>
<l>Somwile sere te broken;</l>
<l n="425">Alsic almanien dor strike</l>
<l>Vindic herde iammerlike</l>
<l>Vele swaerre croken.</l>
<l>Wat hulpet ic wille dat blike?</l>
<l>Onse wesen leit in den slike</l>
<l n="430"><pb n="71"/> Dat wilen woende op roken;</l>
<l>Onse ouermoet, onse geprike</l>
<l>Ontvalt ons vanden hogen dike</l>
<l>Om dat wi gods niet en roken.</l>
<l>Maria maget suuerlike,</l>
<l n="435">Bidt gode dat hi ons niet en beswike:</l>
<l>Ic vruchte sere dat stoken</l>
<l>Daer die duuele coken.</l>
</lg>
<lg><head type="strophe">XXIV</head>
<l><hi rend="bold">W</hi>aerheit, merten, ghi versint</l>
<l>Dat dorpers herte lettel kint</l>
<l n="440">Al hort sijt voren spreken.</l>
<l>Die sonde maect den mensche blint</l>
<l>Dat hi de doecht niet een twint</l>
<l>Aen hem en can gereken.</l>
<l>God onse here heeft dicke gescint</l>
<l n="445">De werelt ende hare ane gesint</l>
<l>Loen van haren treken.</l>
<l>Wie es die ons tgaren spint?</l>
<l>Wijf, man ende kint</l>
<l>Es al eens ontsteken,</l>
<l n="450">Ouer see ende hier ontrint</l>
<l>Heeft geweest ende begint</l>
<l>Van weken te weken.</l>
<l>Hadden wi gode te tide gemint</l>
<l>Sone vruchten wi niet den swaren [scint].</l>
<l n="455">Nu vruchtic tgebreken:</l>
<l>Verbolgen es de deken.</l>
</lg>
<lg><head type="strophe"><pb n="72"/> XXV</head>
<l><hi rend="bold">M</hi>erten, gi sijt herde bout;</l>
<l>Waren wi beide aldus stout</l>
<l>Het soude ons sere scaden.</l>
<l n="460">En es niemen ionc noch out</l>
<l>Wi en geuen hem die scout</l>
<l>Van sinen mesdaden.</l>
<l><milestone unit="fol" n="124r"/> Merten, ochtu <reg orig="dich|ten">dichten</reg> wout</l>
<l>Laet dijn rimen menechfout:</l>
<l n="465">Dijn sin es verladen.</l>
<l>Du sijs in dat neder hout</l>
<l>Dat dijn herte maket cout</l>
<l>Quade crude saden.</l>
<l>Beter es sin dan gout.</l>
<l n="470">Verhuede di seluen met gewout</l>
<l>Ende met gods genaden.</l>
<l>Doet di seluen in dbehout,</l>
<l>Minne vore dat water smout.</l>
<l>Es dijn herte verbraden</l>
<l n="475">Wat selen di de caden?</l>
</lg>
<lg><head type="strophe">XXVI</head>
<l><hi rend="bold">I</hi>acob, die bi rade doet</l>
<l>Dat hi doet es hem goet.</l>
<l>Mi en mach geen dichten deren:</l>
<l>Ic ben dies seker ende vroet</l>
<l n="480">Dat ic al mijn leuen dichten moet</l>
<l>Ende meest op die heren.</l>
<l>God moeter mi toe geuen spoet</l>
<l>Dor sinen lieuen oetmoet</l>
<l>Sonder wederkeren.</l>
<l n="485">Hebbic sijn gracie metter vloet</l>
<l>Al liggic hier onder voet</l>
<l>Hi sal mi ginder eren,</l>
<l><pb n="73"/>Alse dat vuele valsche [broet]</l>
<l>Liggen sal in die gloet</l>
<l n="490">In dat lange beseeren.</l>
<l>Helpt god, in u behoed</l>
<l>Settic minen sin ende minen moet</l>
<l>Ende helpt mi, here, leren</l>
<l>Mijn scip ten besten keren.</l>
</lg>
<lg><head type="strophe">XXVII</head>
<l n="495"><hi rend="bold">A</hi>y mi iacop, lieue minne,</l>
<l>Van al den heren die ic kinne</l>
<l>Magic mi wel beclagen,</l>
<l>Sonder van enen daer es inne</l>
<l>Gerechte trouwe na minen sinne:</l>
<l n="500">Dies dar ic wel gewagen.</l>
<l>Beide ten inde ende ten beginne,</l>
<l>Maria maget, coninginne,</l>
<l>Nu moettine verdragen.</l>
<l>Hi es mijn here ten gewinne</l>
<l n="505">Waer ic ride ochte rinne:</l>
<l>God latene hem behagen.</l>
<l>Hi es here ouer die sinne,</l>
<l>Sine macht en es niet dinne:</l>
<l>Ic segt v sonder vragen.</l>
<l n="510">Sijn vader was der eren winne,</l>
<l>Sijn doot doet mi dat ic spinne</l>
<l>Seelans rouwe wagen;</l>
<l>In hebbe niet dant clagen.</l>
</lg>
<lg><head type="strophe">XXVIII</head>
<l><hi rend="bold">M</hi>erten vrient, wie es die man</l>
<l n="515">Daer gi therte so legt an?</l>
<l>Eest u lantshere?</l>
<l><pb n="74"/>Eest die fiere hertoge ian?</l>
<l><milestone unit="fol" n="124v"/> God verde &#x005C; hem den euschen ban</l>
<l>Ende moet hem geuen ere!</l>
<l n="520">Iacob iaet; ic segt u dan:</l>
<l>Wat mijn herte ye omme ran</l>
<l>Ic wille dat ane hem mere.</l>
<l>God late hem maken selc gespan</l>
<l>Dat hi winnen moet den dan</l>
<l n="525">- Ende hi hem niet en besere -</l>
<l>Dien huge capet tonrechte wan</l>
<l>Doe hi dat vlaemsche orloge span</l>
<l>Alsoe ic in boeken lere.</l>
<l>Ic segt u, heren, also ict can,</l>
<l n="530">Dat ic hem geens goets en an;</l>
<l>Ondanc hebbe ons dere</l>
<l>Nu ochte ten wederkere.</l>
</lg>
<lg><head type="strophe">XXIX</head>
<l><hi rend="bold">M</hi>erten vrient, hoe mach dit sijn?</l>
<l>Te roeme duchtmen sere tfenijn;</l>
<l n="535">Dan es niet hier te lande.</l>
<l>Iacob, lieue geselle mijn,</l>
<l>Tusschen de seine ende den rijn</l>
<l>Heeftmens goede gewande.</l>
<l>Leider, dats wel anschijn,</l>
<l n="540">In walsch, in dietsch ende in latijn</l>
<l>So ees vol die hande.</l>
<l>Hoe meendi dit, lieue mertijn,</l>
<l>Meendi dan verraders fijn</l>
<l>Ende menschen dore die scande?</l>
<l n="545">Iacob, swijch ende niet en pijn</l>
<l>Om selke dinc niet en gerijn,</l>
<l>Hueddi vore heren brande.</l>
<l><pb n="75"/>Iacob, hout dat leuen dijn</l>
<l>Ende werre niet der heren twijn;</l>
<l n="550">Hueddi vore die tande</l>
<l>Buten der heren bande.</l>
</lg>
<lg><head type="strophe">   XXX</head>
<l><hi rend="bold">M</hi>erten, waeromme doedi dat?</l>
<l>Ghi sijt den heren herde gehat</l>
<l>Van haren mesdaden.</l>
<l n="555">Beide op dlant ende in de stat</l>
<l>Es de gemeente herde lat</l>
<l>Van doechden [onuerladen].</l>
<l>Iacob vrient, wat segdi? wat?</l>
<l>Die heren maken ons tgewat</l>
<l n="560">In vromen ende in scaden.</l>
<l>Ons en geleecht niet een blat</l>
<l>Aen die gemeente: al heefse scat</l>
<l>Si doet hare versmaden.</l>
<l>Ghemeente dan es maer een vat</l>
<l n="565">Daermen vte et ende at</l>
<l>Goede spise ende caden.</l>
<l>Die heren sitten op dat rat,</l>
<l>Die gemeente volcht den pat:</l>
<l>Sietsi die heren baden</l>
<l n="570">Si willen mede waden.</l>
</lg>
<lg><head type="strophe">XXXI</head>
<l><milestone unit="fol" n="125r"/> <hi rend="bold">M</hi>erten, wilen so waest goet:</l>
<l>Dat men nu bi wille doet</l>
<l>Dedemen al bi loye.</l>
<l>Dies benic seker ende vroet:</l>
<l n="575">Doe was trouwe ende oetmoet</l>
<l><pb n="76"/>Daer ic noch bi vervroye.</l>
<l>Nu comt veele ende hare broet</l>
<l>Met eenre herder groter stoet,</l>
<l>Ondanc hebse stroye.</l>
<l n="580">Men wrijft saechte haren voet,</l>
<l>Men bringt hare iegen metter spoet</l>
<l>Van coerne ende van hoye.</l>
<l>Die ons maken dese vloet</l>
<l>Ende veelen doen selc gemoet</l>
<l n="585">Benemen die tornoye</l>
<l>Ende vererren gode sijn bloet</l>
<l>Ende striken inde helsche gloet.</l>
<l>Ic segt u wel, ghi moye,</l>
<l>Ghi moet in sduuels coye.</l>
</lg>
<lg><head type="strophe">XXXII</head>
<l n="590"><hi rend="bold">I</hi>acob, nv berecht mi dies,</l>
<l>Du heefs des sins goeden kies,</l>
<l>Berecht mi na dat loy:</l>
<l>Welc was eer - nv besies:</l>
<l>Liechstu mi soe bestu ries -</l>
<l n="595">Riddere ochte tornoy?</l>
<l>Merten vrient, wies vraechstu? wies?</l>
<l>Tornoy was eer daer vte wies</l>
<l>Sekerlike dat oey</l>
<l>- Dat seggic di bi sente andries, -</l>
<l n="600">Daer darcheit bi nam groet verlies</l>
<l>Al heuet hare nv boy.</l>
<l>Maer doe den heren ierst verwies</l>
<l>[Trouwe] ende men hen inblies</l>
<l>Daer si bi worden moy,</l>
<l n="605"><pb n="77"/> Doe wert hare edel coren bies.</l>
<l>Es dit waer, merten, soe ghies.</l>
<l>Noch vallen si in die vloy</l>
<l>Die niet en duchten vernoy.</l>
</lg>
<lg><head type="strophe">XXXIII</head>
<l><hi rend="bold">L</hi>ieue iacop, lieue man</l>
<l n="610">Van ridderscape segt mi dan</l>
<l>Ende van goeden dingen.</l>
<l>Segt hoe ridderscap began</l>
<l>- Laet hem leren dies niet en can</l>
<l>Ende gherne inden sin ontfingen -</l>
<l n="615">Ende wanen dat ons quam die ban</l>
<l>Ende hoe ons edelheit ontran,</l>
<l>Ochte si noch iet sal cringen.</l>
<l><milestone unit="fol" n="125v"/> Merten vrient, dijn vat es wan</l>
<l>Ende du heefs een vast gespan:</l>
<l n="620">Hoe mochtic dat volbringen?</l>
<l>Du ligs mi met vragene an,</l>
<l>Al waric wijs als sente ian</l>
<l>Het mochte mi wel ontlingen.</l>
<l>Maer om dat ic u goets an</l>
<l n="625">Ende u vrientscap ie gewan</l>
<l>So willic sonder singen</l>
<l>Met herten hier na ringen.</l>
</lg>
<lg><head type="strophe">XXXIV</head>
<l><hi rend="bold">M</hi>erten, doe die edele god</l>
<l>Die hadde ende heeft al sijn gebod</l>
<l n="630">Na sijns herten ghere</l>
<l>Sach dat menscheleke lod</l>
<l>So minde hijt sonder spot:</l>
<l>Dat es .i. seker mere.</l>
<l>Doe hi gaf hem een hoge gebod,</l>
<l n="635"><pb n="78"/> Twee sinne sueter dan een nod</l>
<l>Ende scarper dan een spere.</l>
<l>Deen was wijs, dander sot:</l>
<l>Die hem hilt an dbeste lod</l>
<l>Sijn sinne worden clere;</l>
<l n="640">Die darcheit coes moeste int cod,</l>
<l>In der leider duuele bod</l>
<l>Daer ic mi af uervere.</l>
<l>Hier rueric den edelen pot</l>
<l>Daer darcheit iegen maect getrod.</l>
<l n="645">Nu hort alhier daffere</l>
<l>Der edelheiden were.</l>
</lg>
<lg><head type="strophe">XXXV</head>
<l><hi rend="bold">D</hi>ie de wijsheit doe ontfingen</l>
<l>Brachte god te hogen dingen</l>
<l>Al biden iersten adame.</l>
<l n="650">Hi leerde hen lesen ende singen</l>
<l>Ende hietse na die doget ringen</l>
<l>Ende weren arge scame.</l>
<l>Die der archeit wilde ontspringen</l>
<l>Hi quam wel te hogen dingen</l>
<l n="655">Ende gewan edelen name.</l>
<l>Die quade maecten selc gedingen;</l>
<l>Oec wilden si die goede verdringen</l>
<l>Maer het was ontame.</l>
<l>Doe gincmen hen die werelt ingen,</l>
<l n="660">Hare wet besetten met coningen,</l>
<l>Menschen sonder blame</l>
<l>Daer die coninge nv af wringen</l>
<l><milestone unit="fol" n="126r"/> Ende hen metter archeit &#x005C; mingen,</l>
<l>Dies ic mi vergrame</l>
<l n="665">Hoe gherne ict beter name.</l>
</lg>
<lg><head type="strophe"><pb n="79"/> XXXVI</head>
<l><hi rend="bold">H</hi>ier moechdi van rechte horen:</l>
<l>Doe die coninge worden [gecoren]</l>
<l>Berechtense hare lande</l>
<l>Iegen die gode hadden versworen</l>
<l n="670">Ende edelen name verloren</l>
<l>Dier noch es goede gewande.</l>
<l>Die quade daden menegen toren</l>
<l>Hen die ter doecht worden geboren</l>
<l>Met stride ende met brande.</l>
<l n="675">Men hadde noyt daer te voren</l>
<l>Ia van ridderen seggen horen</l>
<l>In watere noch in sande.</l>
<l>Ridderscap, dat hoge coren,</l>
<l>Soude met rechte horen</l>
<l n="680">Ten edelen gods bande.</l>
<l>Men gaf hen wapene, sweert ende sporen,</l>
<l>Den scilt, dat siere met souden versmoren</l>
<l>Der edelheiden scande</l>
<l>Ende wreken gods ande.</l>
</lg>
<lg><head type="strophe">XXXVII</head>
<l n="685"><hi rend="bold">H</hi>et was sede doen te tide</l>
<l>Dien men vinc in enen stride</l>
<l>Hi moeste eygen bliuen.</l>
<l>Ic segt als die mi niet en vermide</l>
<l>Dies so plachmen wide ende side:</l>
<l n="690">Dit dar ic wel bescriuen.</l>
<l>Doe orloechdemen met nide;</l>
<l>Menech wert daer doe onblide</l>
<l>De manne metten wiuen.</l>
<l>Orsse, perde, diere gesmide,</l>
<l n="695"><pb n="80"/> Diere gewant ende edel side</l>
<l>Moeste an de goede becliuen.</l>
<l>O weerde god, doet op al wide</l>
<l>Vwe genaden dat ic gebide</l>
<l>Doeget ende sie bedriuen.</l>
<l n="700">Alsic die werelt dorelide</l>
<l>Sie ic menege valsche pride</l>
<l>Die edelheit ontliuen</l>
<l>Ende des lants verdriuen.</l>
</lg>
<lg><head type="strophe">XXXVIII</head>
<l><hi rend="bold">H</hi>ort, ghi heren, dits waerhede:</l>
<l n="705">Eer men den riddere ridder dede</l>
<l>Soe proefdemenne in drien manieren:</l>
<l>Van sinne ende van gheboerten mede</l>
<l><milestone unit="fol" n="126v"/> Van &#x005C; lichamen, dats waerhede.</l>
<l>Daeromme dedemen tornieren.</l>
<l n="710">Was een eygen, hem en halp geen bede</l>
<l>Noch sin noch vromechede:</l>
<l>Hine mochte hem niet vertieren.</l>
<l>Al hadde hi sin ende edelhede,</l>
<l>Was hi fadde in sijn lede</l>
<l n="715">Hi moeste den name vieren.</l>
<l>Al hadde een cracht ende rijchede,</l>
<l>Was hi dwaes hine quam niet mede</l>
<l>In ridderleke verfieren.</l>
<l>Ic segt bi des loys gelede:</l>
<l n="720">Hadde een die drie, hi wert op tstede</l>
<l>Riddere gemaect goedertieren</l>
<l>Iegen des dorpers verfieren.</l>
</lg>
<lg><head type="strophe"><pb n="81"/> XXXIX</head>
<l><hi rend="bold">A</hi>lsemen dese drie poente vant</l>
<l>Ane den man, wert hi becant</l>
<l n="725">Riddere in gods name.</l>
<l>Men dede hen sweren ende geuen pant</l>
<l>Sinen god al metter hant:</l>
<l>Te scuwene alle blame</l>
<l>Ende te verhuedene sijns heren lant,</l>
<l n="730">Wedewen, wesen, water, sant</l>
<l>Bi leren van adame.</l>
<l>Men dede hem ane een diere gewant;</l>
<l>Doe quam die coninc achemant</l>
<l>- Hoe gerne ict dus name -</l>
<l n="735">Ende segelde hem dan enen brant</l>
<l>Op sinen rechten arm te hant.</l>
<l>Dat was hem wel bequame:</l>
<l>En was saphier noch dyamant</l>
<l>Soe fijn, soe fier bi sente amant.</l>
<l n="740">Deus, hoe ics mi scame</l>
<l>Dat ridders hen houden [ontame].</l>
</lg>
<lg><head type="strophe">XL</head>
<l><hi rend="bold">D</hi>oe en mochte geen ridder sijn</l>
<l>- Dat orcondet tloy ende tgedichte mijn -</l>
<l>Van lachterliken seden.</l>
<l n="745">Nu verkeret, dats in schijn:</l>
<l>Dies comt dorperlike venijn</l>
<l><milestone unit="fol" n="127r"/> Te &#x005C; houe ongebeden.</l>
<l>Dit es emmer waer, mertijn:</l>
<l>Tusschen der see ende den rijn</l>
<l n="750">Es trouwe al af getreden.</l>
<l>Die salege sueken haren fijn,</l>
<l><pb n="82"/>Dauontuere scheerijt haren twijn</l>
<l>Op den dach van heden.</l>
<l>Merten, scuwe dat valsche lijn</l>
<l n="755">Te minen wille ende niet gerijn:</l>
<l>Houti binnen vreden.</l>
<l>Merten, hout tgeloeue dijn,</l>
<l>Om die gods hulde pijn.</l>
<l>Edelheit es leden;</l>
<l n="760">Die werelt es al besneden.</l>
</lg>
<lg><head type="strophe">XLI</head>
<l><hi rend="bold">I</hi>acob, wetti wat mi doet</l>
<l>Beide pine ende torenmoet?</l>
<l>Logenen verdragen!</l>
<l>Om dat mi doen die heren goet</l>
<l n="765">Al en eest niet metter spoet</l>
<l>Verswigic vele sagen.</l>
<l>Ic ben des seker ende vroet:</l>
<l>Si eren nv der vlen broed</l>
<l>Die valken teerne plagen.</l>
<l n="770">Die goede liggen onder voet;</l>
<l>Reynardie heeft al den spoet</l>
<l>Ende es van groten magen.</l>
<l>Nv es der edelheiden hoed</l>
<l>Gheworpen in die seeusche vloet:</l>
<l n="775">Dat mach ons wel mishagen.</l>
<l>Ic vruchte der valscher werelt woed;</l>
<l>Sonden bringen swaer gemoet,</l>
<l>Droefheit ende plagen:</l>
<l>Wee hen diese cnagen!</l>
</lg>
<lg><head type="strophe"><pb n="83"/> XLII</head>
<l>  780 <hi rend="bold">I</hi>acop, haddics van u pant</l>
<l>Ic soude gelouen altehant</l>
<l>Dat du mi heeft geraden</l>
<l>Te makene rime sonder bant.</l>
<l>Tgepeis loept mi so ter hant,</l>
<l n="785">Rouwe heeft mi verladen.</l>
<l>Ic vinde in water ende op tsant</l>
<l>Menegen here achemant</l>
<l>Die al trect ten quade.</l>
<l>Boerden die sijn wel becant</l>
<l n="790">Daer met wint men diere gewant,</l>
<l>In siese niet versmaden.</l>
<l>Ic sie ouer al in dlant</l>
<l>[Der eren] toegen fellen tant</l>
<l>Ende an die archeit bladen.</l>
<l n="795">Eest here, pape oft seriant</l>
<l>In al des lants ommerant</l>
<l>Sie icse mede waden</l>
<l>Met die der werelt scaden.</l>
</lg>
<lg><head type="strophe">XLIII</head>
<l><hi rend="bold">M</hi>erten, dies en radic niet</l>
<l n="800"><milestone unit="fol" n="127v"/> Dat gi ane &#x005C; die bordene tiet:</l>
<l>Trect altoes ten besten.</l>
<l>Archeit scuwet ende vliet,</l>
<l>Peist om dat hoge geniet</l>
<l>Te comene ten lesten.</l>
<l n="805">Al doen di heren [v] verdriet</l>
<l>Het es menegen man gesciet</l>
<l>Ghi selt ane gode vesten.</l>
<l><pb n="84"/>Verdraecht altoes dat boese diet,</l>
<l>Vergeeft hem, die u ie verriet:</l>
<l n="810">Het quam wt quaden nesten.</l>
<l>Lieue merten, dat vorsiet:</l>
<l>Sonden bringen swaer geniet,</l>
<l>Dies seldi u bewesten.</l>
<l>Hi sal noch vallen in den vliet</l>
<l n="815">Wie dat anderen noyt verriet.</l>
<l>Die duuele selense besten</l>
<l>Met harre spisen mesten.</l>
</lg>
<lg><head type="strophe">XLIV</head>
<l><hi rend="bold">E</hi>del iacob, gi segt waer,</l>
<l>Maer mijn herte es mi soe swaer</l>
<l n="820">Om dat ic ben arm van goede.</l>
<l>De heren trocken mi bat naer</l>
<l>Ende eerden mi al oppenbaer</l>
<l>Ende hieten mi "die vroede",</l>
<l>Doe mijn stucken waren claer</l>
<l n="825">Ende ic hen diende hier ende daer.</l>
<l>Nu benic vten spoede.</l>
<l>Ic soeke trouwe in weet waer,</l>
<l>In canre vinden niet een haer;</l>
<l>Ic ligge onder die roede.</l>
<l n="830">Ranspoet, rouwe ende vaer</l>
<l>Sijn mijns worden gewaer</l>
<l>Ende vinden mi sonder hoede.</l>
<l>Ic ende verlies wi sijn een paer,</l>
<l>Ranspoet trect ons in sinen caer,</l>
<l n="835">Hoe cleene ics mi vermoede</l>
<l>Ghelucs van selken broede.</l>
</lg>
<lg><head type="strophe"><pb n="85"/> XLV</head>
<l><hi rend="bold">B</hi>erecht mi, iacob, derre dinge,</l>
<l>Waeromme die coninge</l>
<l>Tornieren niet en mogen.</l>
<l n="840">En make mi geen gespringe,</l>
<l>Berecht mi sonderlinge:</l>
<l>Het sal mi verhogen.</l>
<l>Merten, ghi wilt verre ende inge</l>
<l>Vragen mi die u niet en dwinge,</l>
<l n="845">Des hebdi oyt geplogen.</l>
<l>En helpt niet dat ict u linge:</l>
<l>Coninge maecten dat gedinge</l>
<l>Maer het es nv bedrogen.</l>
<l>Ic die mi met u minge</l>
<l n="850"><milestone unit="fol" n="128r"/> Verhuedt dat ic u niet en dringe,</l>
<l>Houdt u waert ongelogen.</l>
<l>Hort, merten, hoe ict volbringe:</l>
<l>Dedele wapene, de stalen ringe</l>
<l>Gauen coninge vermogen</l>
<l n="855">Grauen ende hertogen.</l>
</lg>
<lg><head type="strophe">XLVI</head>
<l><hi rend="bold">C</hi>oninge daden ierst tornieren,</l>
<l>[Houeneeren] ende iostieren</l>
<l>Ende vonden ridders name.</l>
<l>Ic moet u al dore visieren,</l>
<l n="860">Ic doet gerne in manieren</l>
<l>Dat u si bequame.</l>
<l>Waer di vroet, gi soudt verfieren</l>
<l>Op dit edel ordinieren</l>
<l>Daer ic soe sere na rame.</l>
<l n="865">Huedt u ende sijt goedertieren</l>
<l>Dat u die dorpers niet en verscieren,</l>
<l><pb n="86"/>Scuwet alle blame.</l>
<l>Ghi selt vasten ende vieren.</l>
<l>Sidi quaet, gi selt vertieren</l>
<l n="870">Dat leerde god adame.</l>
<l>Wine slachten niet der mieren,</l>
<l>Wi slechten bat den boesen dieren.</l>
<l>Wi hebben alle lame</l>
<l>Hoe sere ics mi scame.</l>
</lg>
<lg><head type="strophe">XLVII</head>
<l n="875"><hi rend="bold">I</hi>n diaer ons heren, dats waer,</l>
<l>Een min dan dertienhondert iaer</l>
<l>Wert dese rime vonden</l>
<l>Van enen die wel menegen vaer</l>
<l>Doechde stille ende oppenbaer</l>
<l n="880">Met valschen orconden.</l>
<l>Heren waren hem te swaer</l>
<l>Omme dat hi dicwile wert gewaer</l>
<l>Harre quader sonden</l>
<l>Ende hise en spaerde niet een haer.</l>
<l n="885">Hine uerweet hen hier ende daer</l>
<l>Te wel menegen stonden.</l>
<l>Gherechticheit sal maken maer</l>
<l>Wie doncker es ende claer</l>
<l>Ende die valsche wonden.</l>
<l n="890">Die heren mesdoen, merten, spaer!</l>
<l>En valle niet in haren caer!</l>
<l>Latet den genen gronden</l>
<l>Dien de dinc gemonden.</l>
</lg>

<trailer>Nota: Hier es tfierde mertens boec vte dat in heeft. xlvij. clauselen ende elke van .XIX. versen.</trailer>
</body>
</text>
</TEI.2>
