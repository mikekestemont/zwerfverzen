<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Alexanders geesten</title>
<author>Jacob van Maerlant</author>
</titleStmt>
<editionStmt>
<edition>Johannes Franck (ed.): Alexanders geesten, van Jacob van Maerlant. Groningen, 1882.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Alexanders geesten"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1390"/></interpGrp>
<interpGrp type="witnessYear_from"><interp value="1390"/></interpGrp>
<interpGrp type="pubYear_to"><interp value="1410"/></interpGrp>
<interpGrp type="witnessYear_to"><interp value="1410"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Alexanders geesten</TITEL>
<author>Jacob van Maerlant</author>
<AARD>Rijm</AARD>
<BRON nr="K43">M&#x00FC;nchen, Bayerische Staatsbibliothek, Cod. germ. 41</BRON>
<DATUM>1390-1410</DATUM>
<OMVANG>14300 verzen</OMVANG>
<BRON.OPM>108 folia; per bladzijde 2 kolommen en per kolom 35 regels.</BRON.OPM>
<EDITIE>Johannes Franck (ed.): Alexanders geesten, van Jacob van Maerlant. Groningen, 1882.</EDITIE>
<STATUS>Kritisch</STATUS>
<BRONMNW>16.a</BRONMNW>
<EDITIE.OPM>Op een aantal plaatsen heeft Franck een sterretje, een reeks puntjes of streepjes in de tekst gezet. Hiermee geeft hij aan dat op de corresponderende posities in het handschrift naar zijn mening verzen, of gedeelten daarvan, ontbreken of corrupt zijn. De lezing van het handschrift of suggesties voor het herstel van de oorspronkelijke lezing geeft hij, indien mogelijk, in het kritisch apparaat onderaan de pagina's of in de aantekeningen achterin het boek. Hier zijn al de betreffende sterretjes, puntjes en streepjes vervangen door rechthoekige haken met daartussen een reeks puntjes: "[...]". De lombarden zijn, zoals gebruikelijk, vet weergegeven; hoe groot ze zijn is niet bekend (m.u.v. een lombarde op fol. 95, die vijf regels hoog is; zie Kienhorst (1988) dl. 2, afb. 3).</EDITIE.OPM>
<BRONNEN>M&#x00FC;nchen, Bayerische Staatsbibliothek, Cod. germ. 41</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter"><pb n="1"/> DIE EERSTE BOUC.</head>
<l><milestone unit="fol" n="1ra"/> <hi rend="bold">H</hi>et es costume ende sede,</l>
<l>Alse men iet nieuwes in ene stede</l>
<l>Eerstwerf vertellen hoort,</l>
<l>Some sijn si also verdoort,</l>
<l n="5">Dat sijt lachteren, al eest goet.</l>
<l>Ic wane wel dat nidechede doet,</l>
<l>Ofte dat sijt niet en verstaen.</l>
<l>Some die liede sonder waen,</l>
<l>Die hovesch sijn ende wel gheraect,</l>
<l n="10">Segghen dat es wel ghemaect</l>
<l>Ende gheven hem prijs ende lof.</l>
<l>Groot wonder hebbic daer of,</l>
<l>Hoe die werelt es so verkeert.</l>
<l>Want ons die scrifture leert,</l>
<l n="15">Dat God alle dinc maecte goet.</l>
<l>Wat eest dan, dat den mensche doet</l>
<l>So sere vergheten alle doghet,</l>
<l>Dat ghijt alle merken moget,</l>
<l>Alse men hem eneghe doghet leert,</l>
<l n="20">Dat hijt emmer ten archsten keert,</l>
<l>Alse hijt niet te rechte en verstaet?</l>
<l>Sere ontsie ic dusdaen baraet.</l>
<l>Nochtan so willics bestaen</l>
<l>Dore hare, die mij heeft ghevaen,</l>
<l n="25">Te scrivene Alexanders geesten.</l>
<l>Ans mi god, ic saelt volleesten,</l>
<l>Al lachterent, diet niet en verstaen.</l>
<l>Dat willic al te winde slaen.</l>
<l>Al hebben sijs nijt, mine rouc.</l>
<l n="30">Hoort, dus beghint die eerste bouc.</l>
<l><pb n="2"/><hi rend="bold">G</hi>oede geesten ende saghen</l>
<l>Vint men vele nu bi daghen,</l>
<l>Daer vele wonders staet in bescreven.</l>
<l><milestone unit="fol" n="1rb"/> Maer boven alle die nu leven</l>
<l n="35">Ende nie ontfingen lijf,</l>
<l>Sider dat dat eerste wijf</l>
<l>Ende die eerste man was ghemaect,</l>
<l>Sone was noit so wel gheraect,</l>
<l>Noch so hovesch man van orloghen,</l>
<l n="40">Dat salic wel hier achter toghen,</l>
<l>Alse Alexander die grote was.</l>
<l>Alle hystorien waren ghedwas,</l>
<l>Daer men af bescreven hevet,</l>
<l>Hadde Alexander also langhe ghelevet,</l>
<l n="45">Alse daden andere orloges liede;</l>
<l>Hi hadde ghedaen dat noit ghesciede.</l>
<l>Dat van Troyen dats maer een wint</l>
<l>Jeghen dat men van desen vint;</l>
<l>Alle die grote avonture,</l>
<l n="50">Die men leest van Arture</l>
<l>Ende van dien riddere Waleweine,</l>
<l>Sijn hier jeghen harde cleine;</l>
<l>Karles wijch dats maer een spel</l>
<l>Jeghen dat desen man ghevel;</l>
<l n="55">Ettels orloghe van den Hunen</l>
<l>En mochte hier jeghen niet ghestunen.</l>
<l>Want Alexander dede te waren</l>
<l>So groot binnen twalef jaren,</l>
<l>Dat hi al di werelt dwanc</l>
<l n="60">Bede over breet ende over lanc.</l>
<l>Mijn sin heeft mi bracht daer toe,</l>
<l>Dat ic u wille segghen, hoe</l>
<l>Alexander al dat bestoet.</l>
<l>Die hystorie soe es goet.</l>
<l n="65">Daeromme biddix gode te voren,</l>
<l>Ende biddens hem ooc al diet horen,</l>
<l>Dat hi mi geve selken sin,</l>
<l>Hoe ic die waerheit, meer no min,</l>
<l><milestone unit="fol" n="1va"/> In dietsce wel bescriven moete,</l>
<l n="70">Want soe es te hoorne soete.</l>
<l><pb n="3"/><hi rend="bold">V</hi>an goeden seden, van hoghen gheslachte,</l>
<l>Ende gheweldich ooc van machte</l>
<l>Was een coninc hier te voren,</l>
<l>Die ute Grieken was gheboren,</l>
<l n="75">Die sijn rike in siere ghewelt</l>
<l>Menech scone jaer behelt.</l>
<l>Nochtan was hi onderdaen</l>
<l>Dien van Persen ende hadde ontfaen</l>
<l>Sijn lant te lene van Darise.</l>
<l n="80">Dat was een here van groten prise</l>
<l>Ende hovetman van eertrike.</l>
<l>Hi stont te chense ende al sijn rike</l>
<l>Dien groten here van Persi.</l>
<l>Want Cerces, die coninc vri,</l>
<l n="85">Die al Europen dorevacht,</l>
<l>Hi hadde die see met siere cracht</l>
<l>Harde na doen vullen die helt.</l>
<l>Doe dede hi voort met siere welt</l>
<l>Die see met scepen overslaen.</l>
<l n="90">Daer over hiet hi there gaen</l>
<l>Ende bedwanc Grieken lant</l>
<l>Sonder die stat van Athene te hant.</l>
<l>Hi hadde aldus menich scip.</l>
<l>Dus stoet te gavele die grave Philip</l>
<l n="95">Ende al Grieken menich jaer</l>
<l>Dien van Percen, dat es waer.</l>
<l>Hier af laet ic u al bliven,</l>
<l>Ander dinc moet ic bescriven.</l>
<l>Philip hadde ene scone vrouwe,</l>
<l n="100">Mer niet en weetic, of soe hem trouwe</l>
<l>Hielt. bedi en eest gheen wonder,</l>
<l>Dat ons es vele te onconder,</l>
<l><milestone unit="fol" n="1vb"/> Wie Alexanders vader was.</l>
<l>Die vrouwe hiet Olimpias,</l>
<l n="105">Soe was scone ende vroet van seden</l>
<l>Ende gheraect van hovescheden.</l>
<l><hi rend="bold">A</hi>ristotiles die seghet,</l>
<l><pb n="4"/>Daer vele wijsheiden an leghet,</l>
<l>Dat Neptanabus was sijn vader.</l>
<l n="110">Nu hoort, hoe dat ghesciede algader.</l>
<l>Neptanabus hielt sekerlike</l>
<l>Van Egypten dat conincrike</l>
<l>Sonder orloghe ende strijt</l>
<l>Menech jaer ende meneghen tijt.</l>
<l n="115">Hi was een groot astronomien,</l>
<l>Die beste die noit was ghesien.</l>
<l>Conjurament ende nigromancie,</l>
<l>Experiment ende toverie,</l>
<l>Derre conste hi utermaten vele.</l>
<l n="120">Bedi verdroech hijt al te spele,</l>
<l>Alse iemen jeghen hem woude strijden.</l>
<l>Hi ghinc allene tien selven tiden</l>
<l>In sine heimelike kemenade.</l>
<l>Daer sat hi allene te rade,</l>
<l n="125">Ende water vor hem staende</l>
<l>In een becken, dat hi waende</l>
<l>Dat altoos niemen en wiste.</l>
<l>Daer hadde hi ghemaect met liste</l>
<l>Wassine scepe, wassine liede.</l>
<l n="130">Weltijt dat also ghesciede,</l>
<l>Dat menne met scepen soude souken,</l>
<l>So ghinc hi lesen ende vlouken</l>
<l>Ende hadde een roede van ebene,</l>
<l>Die was wel te maten clene,</l>
<l n="135">Daer hi dat water mede roerde</l>
<l><milestone unit="fol" n="2ra"/> Ende die scepelkijn vervoerde,</l>
<l>Dat si ghinghen al te gronde.</l>
<l>Stappans in die selve stonde</l>
<l>So verdronken sine viande,</l>
<l n="140">Die soeken wilden sine lande.</l>
<l>Aldus so sat hi langhen tijt</l>
<l>Sonder werringhe ende strijt.</l>
<l><hi rend="bold">T</hi>enen tide quam hem mare,</l>
<l>Dat het al versament ware,</l>
<l n="145">Tfolc van dien lande van Endi</l>
<l>Ende ander liede, diere wonen bi,</l>
<l>Die gheheten sijn Alane,</l>
<l><pb n="5"/>Ende Seres ooc, alsic wane,</l>
<l>Percen ende Mediene</l>
<l n="150">Agarene ende Nabaciene</l>
<l>Ende al dat volc van Orienten</l>
<l>Quamen met wapen ende met tenten</l>
<l>Algader op Egypten lant.</l>
<l>Doe hijt hoorde, loech hi te hant</l>
<l n="155">Ende ghinc in sine kemenade</l>
<l>Allene ten heimeliken rade,</l>
<l>Alse hi dicke hadde ghedaen.</l>
<l>Tehant hadde hi verstaen</l>
<l>Dat hi dlijf verliesen soude,</l>
<l n="160">Hine vloe enweghe boude.</l>
<l>Alse die coninc dat verstont,</l>
<l>Vlo hi enweghe in corter stont</l>
<l>Ende quam ane Macedonie.</l>
<l>Daer was Olimpias, die vrie,</l>
<l n="165">Coninghinne ter selver stont.</l>
<l>Daer wart Neptanabus namecont</l>
<l>Over al in Grieken in elke stede</l>
<l>Ende vor die coninghinne mede.</l>
<l><milestone unit="fol" n="2rb"/> <hi rend="bold">P</hi>hilip was ten selven tiden</l>
<l n="170">Verre enwech varen striden.</l>
<l>Doe ontboot die vrouwe sciere</l>
<l>Neptanabus, om dat hiere</l>
<l>Die waerheit soude doen verstaen,</l>
<l>Hoet metten coninc was vergaen.</l>
<l n="175">Doe hi toter vrouwen quam</l>
<l>Ende hi hare scoonheit vernam,</l>
<l>Wart hi met haerre minnen bevaen.</l>
<l>"Vrouwe" seithi "ic hebbe verstaen,</l>
<l>Dat ghi draghen sult een kint,</l>
<l n="180">Dat van dien goden u sal sijn ghesint,</l>
<l>Ende ghijt met wondere sult ontfaen.</l>
<l>Het sal wreken sonder waen</l>
<l>Sinen vader ende die scande,</l>
<l>Die ghedaen es desen lande.</l>
<l n="185">Dien ghonen, diet kint sal winnen,</l>
<l>Suldi sien ende ooc bekinnen</l>
<l>In die ghelike van enen drake.</l>
<l><pb n="6"/>Dit segghic u in waerre sake."</l>
<l><hi rend="bold">D</hi>oe andwoorde die coninghinne</l>
<l n="190">Met ghestadeliken sinne:</l>
<l>"Vrient, hoe wetti dat te voren</l>
<l>Dat mi die gode hebben vercoren,</l>
<l>Te draghene al selc een kint?"</l>
<l>"Vrouwe" seit hi "u heeft ghemint</l>
<l n="195">Amon, die here van Libia.</l>
<l>Ic ben sijn bode, hi comt hier na</l>
<l>In die ghelike van enen drake."</l>
<l>"Vrient" seide soe "hoe gherne ic sprake</l>
<l>Dien groten here, mocht ghescien!"</l>
<l n="200"><milestone unit="fol" n="2va"/> "Vrouwe", seithi, "ghi sulten sien."</l>
<l>Mettien ghinc Neptanabus</l>
<l>Uter coninghinnen huus</l>
<l>Te siere herberghen ende maecte hem saen</l>
<l>Rechte, als een drake was ghedaen,</l>
<l n="205">Ende quam ghecropen in die sale,</l>
<l>Daer die vrouwe harde wale</l>
<l>Ende diere waren hem mochten scouwen.</l>
<l>Mettien so neech hi dier vrouwen</l>
<l>Ende voer weder danen hi quam.</l>
<l n="210">Doe die vrouwe dat vernam,</l>
<l>Ghelovede soe den toverare</l>
<l>Ende waende wel dat Amon ware.</l>
<l>Dus was hi metter coninghinnen,</l>
<l>Daer toe dwankene die minne.</l>
<l n="215"><hi rend="bold">M</hi>ettien wart die vrouwe saen</l>
<l>Met Alexandere bevaen.</l>
<l>Ende doe soe des wart gheware,</l>
<l>Was soe harde sere in vare</l>
<l>Van dien coninc, haren here,</l>
<l n="220">Dat hi hare nemen soude hare ere.</l>
<l>Neptanabus was al hare raet.</l>
<l>"Meester" sprac soe "na dien dat staet,</l>
<l>So moeti mi raet gheven.</l>
<l>Mijn here sal mi nemen dleven,</l>
<l n="225">Teerst dat hi die wareit weet,</l>
<l>Hoe so dat met mi steet."</l>
<l><pb n="7"/>"Vrouwe" seithi, "sijt te ghemake,</l>
<l>Ic sal u quiten van deser sake."</l>
<l>Enen voghel hi belas,</l>
<l n="230">Die vlooch al daer die coninc was</l>
<l>Ende brochte hem in drome te voren,</l>
<l>Dat een kint soude sijn gheboren</l>
<l><milestone unit="fol" n="2vb"/> Van sinen wive ende van Amoene.</l>
<l>Doe wart hi drouve van desen doene,</l>
<l n="235">Alse hem sijn droom wart ghespelt.</l>
<l>Hi brac up al sijn ghetelt</l>
<l>Ende voer te lande waert.</l>
<l>Die coninghinne wart vervaert,</l>
<l>Alsoe hoorde die niemare</l>
<l n="240">Dat hare here comen ware,</l>
<l>Want soe scaemde hare harde sere.</l>
<l>Doe troostese Philip, die here.</l>
<l>"Vrouwe" seithi "en scaemt u niet,</l>
<l>Al es u een deel messciet.</l>
<l n="245">Ic weet wel dat in uwen sinne</l>
<l>Noit en quam anders mans minne</l>
<l>Dan die mine; al draechdi kint,</l>
<l>Die gode hebbent u ghesint."</l>
<l>Dies trooste hare Olimpias.</l>
<l n="250">Mer weltijt dat Philip gram was,</l>
<l>Verweet hi hare in sinen sproken</l>
<l>Dat soe hem trouwe hadde te broken.</l>
<l>Doe claeghesoet Neptanabuse</l>
<l>Ende bat hem dat hi in haren huse</l>
<l n="255">Amoene, of hijs hadde stade,</l>
<l>Vor dien coninc comen dade.</l>
<l><hi rend="bold">T</hi>enen tide sat die here</l>
<l>Te siere taflen met groter ere</l>
<l>Ende die coninghinne ooc mede.</l>
<l n="260">Doe quam daer ter selver stede</l>
<l>Neptanabus in diere ghebare,</l>
<l>Alse ocht Amon selve ware,</l>
<l>In die ghelike van enen drake.</l>
<l>Ic segght u in waerre sake</l>
<l n="265">Dat hi was utermaten scone.</l>
<l><milestone unit="fol" n="3ra"/> Een cam stont alse eene crone</l>
<l><pb n="8"/>Ghewassen boven up sijn hooft.</l>
<l>Met sinen wispelne haddi verdooft</l>
<l>Alle die in die sale waren.</l>
<l n="270">Hi leide sijn hooft sonder sparen</l>
<l>In dier coninghinnen scoot.</l>
<l>Dies hadde hem allen wonder groot.</l>
<l>Doe sciep hi hem te waren</l>
<l>In die ghelike van enen aren</l>
<l n="275">Ende vlooch ter veinsteren uut.</l>
<l>Doe sprac die coninc overluut:</l>
<l>"Vrouwe ic wille u vorweert mere</l>
<l>Gherne doen goet ende ere,</l>
<l>Want ic weet wel dat dit kint</l>
<l n="280">Ons van dien goden es ghesint."</l>
<l><hi rend="bold">H</hi>ier na gheviel tenen tiden</l>
<l>Dat die coninc soude riden</l>
<l>Teerre stede in sijn lant.</l>
<l>Doe quam ghevloghen al te hant</l>
<l n="285">Ene hinne up sijn cleet.</l>
<l>Soe leider up een ei ghereet.</l>
<l>Te hant vlooch soe haerre veerde.</l>
<l>Dat ei viel neder up die eerde,</l>
<l>Ente scale brac ontwee.</l>
<l n="290">Daer ghesciede wonders mee:</l>
<l>Een drake quam uut ghenen doppe</l>
<l>Ende draide ghelike enen doppe</l>
<l>Al omme ende omme ghene eiscale.</l>
<l>Hi waende weder keren wale</l>
<l n="295">In dien dop, daer hi uut quam;</l>
<l>Maer dat hem die doot benam.</l>
<l>Die coninc sat ende sach al toe.</l>
<l>Calistonese dien riep hi doe</l>
<l><milestone unit="fol" n="3rb"/> Ende vraechde hem al openbare</l>
<l n="300">Wat daer bi betekent ware.</l>
<l>"Coninc", sprac doe Calistones,</l>
<l>"Ic seghe u wat al waer es:</l>
<l>Dine vrouwe draghet een kint,</l>
<l>Dat di van den goden es ghesint,</l>
<l n="305">Dat dier werelt ommeganc</l>
<l>Sal hebben noch in sijn bedwanc.</l>
<l>Want dat ei bediet sekerlike</l>
<l><pb n="9"/>Die figure van al eertrike,</l>
<l>Die drake bediet dat kint,</l>
<l n="310">Dats dedelste beeste, die men vint.</l>
<l>Dat hi den dop al omme ghinc</l>
<l>Bediet, alst worden es coninc,</l>
<l>Dat die werelt sal dorriden.</l>
<l>Dat die drake ten selven tiden</l>
<l n="315">Bleef doot, alse hi hem pijnde das,</l>
<l>Te keerne danen hi comen was,</l>
<l>Bediet, dat hi sterven sal,</l>
<l>Alse hi dlant heeft bedwonghen al</l>
<l>Ende weder wanet keren</l>
<l n="320">Te sinen lande weert met eren.</l>
<l><hi rend="bold">A</hi>ldus ende hi sine tale.</l>
<l>Noch hebben wi vernomen wale,</l>
<l>Dat hi die waerheit dede verstaen.</l>
<l>Alse Philip hadde al ghedaen,</l>
<l n="325">Daer hi omme was ghevaren,</l>
<l>Voer hi thuus met siere scaren</l>
<l>Ende vant die vrouwe, daer ic af seide,</l>
<l>Gaende in groten arbeide.</l>
<l>Nochtan bewanic mi al das</l>
<l n="330"><milestone unit="fol" n="3va"/> Dat Philip sijn vader was.</l>
<l>Want men in Machabeus vint,</l>
<l>Dat hi was conincs Philippus kint;</l>
<l>Solinus seghet ende ander clerke,</l>
<l>Ooc leestment in die heilege kerke.</l>
<l n="335">Aristoteles hi seghet nochtan,</l>
<l>Dattene Neptanabus wan.</l>
<l>So wiene wan, het es bekint</l>
<l>Emmer was hi conincs kint,</l>
<l>Dat hoordi wel hier te voren.</l>
<l n="340">Ic segghe u, hoe hi was gheboren.</l>
<l>Des selven daghes, dat dat kint</l>
<l>Wart gheboren, hadde ghesint</l>
<l>Onse here tekene vele groot:</l>
<l>Die eerde bevede ende verscoot,</l>
<l n="345">Het donderde ende blixinde mede,</l>
<l>Het vel ooc reghen ter selver stede,</l>
<l>Ooc vielen van dien hemele stene,</l>
<l><pb n="10"/>Dat en es loghene enghene,</l>
<l>Ende in Egypten sprac een lam,</l>
<l n="350">Seide een bode, die danen quam;</l>
<l>Up die camere, daer die vrouwe</l>
<l>Doochde haren groten rouwe,</l>
<l>Hielden twee aerne enen strijt.</l>
<l>Dit was upten selven tijt</l>
<l n="355">Ende ooc up dien selven dach,</l>
<l>Dat Olimpias ghelach</l>
<l>Van Alexandere, dien hoghen man,</l>
<l>Die de werelt al verwan.</l>
<l><hi rend="bold">D</hi>oe tkint boven vijf jaren quam</l>
<l n="360">Ende het wijsheit so vele vernam,</l>
<l>Datter scolen mochte gaen,</l>
<l>Deet die vader leeren saen.</l>
<l><milestone unit="fol" n="3vb"/> Sijn maghetoghe was Leonides,</l>
<l>Sijn meester Aristotiles;</l>
<l n="365">Noit en was beter logicien</l>
<l>In die werelt noch ghesien.</l>
<l>Ooc was hi goet clerc ter curen</l>
<l>Vanden seven arten ende van naturen.</l>
<l>Het ghinc ter scolen, dat es waer,</l>
<l n="370">Tote dien dat out was twalef jaer.</l>
<l>Doe dedemenne daer na leren</l>
<l>Der sterren ganc ende hare keren.</l>
<l>Ende die ystorie seghet aldus,</l>
<l>Dattie coninc Neptanabus</l>
<l n="375">Sijn meester daeraf soude wesen,</l>
<l>Ende hem van astronomien lesen.</l>
<l>Si stonden, daer die lucht was claer;</l>
<l>Alexander vraechdem daer,</l>
<l>Ochti wel conste voren sien,</l>
<l n="380">Wat dien lieden soude ghescien?</l>
<l>Hi seide, jahi harde wel.</l>
<l>Doe stac hine, dat hi vel</l>
<l>Vander rotsen, daer hi stont,</l>
<l>Dat hi nemmermeer en wart ghesont.</l>
<l n="385">Alexander sprac mettien:</l>
<l>"Du connes der liede gheluc vorsien,</l>
<l>En vorsaghes du niet dijn ongheval,</l>
<l><pb n="11"/>Dattu souds vallen in den dal?"</l>
<l>Mettien liep hi te hem daer neder.</l>
<l n="390">Neptanabus andwoorde weder:</l>
<l>"Wat soe den mensce sal ghescien</l>
<l>Dies en mach hi niet ontflien.</l>
<l>Die sterren dadent mi verstaen</l>
<l>Nochtan en constics niet ontgaen</l>
<l n="395">Wilen, dies es menech jaer."</l>
<l>Alexander sprac: "Eest waer,</l>
<l>Mochstu dan sijn mijn vader?"</l>
<l><milestone unit="fol" n="4ra"/> Neptanabus hi seide al gader,</l>
<l>Hoe hi die coninghinne bedrooch.</l>
<l n="400">Niet en wetic of hi looch.</l>
<l>Ende mettien so bleef hi doot.</l>
<l>Die jonghelinc hads rouwe groot.</l>
<l>In siere moeder kemenade</l>
<l>Droech hi den man ende riep te rade</l>
<l n="405">Siere moeder ende vraechde hare,</l>
<l>Wie sijn rechte vader ware.</l>
<l>Doe seide soe dattene Amon wan.</l>
<l>"Moeder, dit es die selve man"</l>
<l>Sprac dat kint, "dit es mijn vader."</l>
<l n="410">Dus ghesciet al tenen gader.</l>
<l><hi rend="bold">T</hi>ien tiden dat al dese dinc</l>
<l>Ghesciede, was Daris coninc</l>
<l>Van Percen ende van Meden algader.</l>
<l>Arsamus so hiet sijn vader.</l>
<l n="445">Tien tiden was in ertrike</l>
<l>Engheen coninc sijns ghelike.</l>
<l>Van dier werelt wel die helt</l>
<l>Hadde hi in siere ghewelt.</l>
<l>Grieken was hem onderdaen</l>
<l n="420">Ende gaf hem tsins sonder waen,</l>
<l>Want al Europen onder hem lach.</l>
<l>Alse Alexander dat versach,</l>
<l>Dat dies conincs Daris boden quamen</l>
<l>Ende si tsins van Grieken namen,</l>
<l n="425">Hine was out maer twalef jaer,</l>
<l>Dus seghet die geeste, dat es waer,</l>
<l>Want hine hadde an sinen kin</l>
<l><pb n="12"/>Baert no dunst, no meer no min.</l>
<l>Alse hi sach dat Daris helt</l>
<l n="430">Sijns vader rike in siere ghewelt,</l>
<l><milestone unit="fol" n="4rb"/> Sprac hi derre talen ghelike</l>
<l>Die ghi moocht horen cortelike.</l>
<l><hi rend="bold">W</hi>ach onghevallich kintschede!</l>
<l>Hoe langhe sal ic up ene stede</l>
<l n="435">Leiden aldus traghen lijf?</l>
<l>Weltijt salic den keytijf,</l>
<l>Den here van Percen ende sine ghewelt</l>
<l>Beriden moghen up een velt?</l>
<l>Weltijt salic met minen swerde</l>
<l n="440">Ende met minen snellen perde</l>
<l>Den bloden Darise ende den traghen</l>
<l>Ende sijn volc doch versaghen?</l>
<l>Weltijt salic met minen banieren</l>
<l>Mijn volc verbliden ende verfieren,</l>
<l n="445">Daer die liebaert in staet,</l>
<l>Ende toghen mine kintsce daet</l>
<l>Ende up mine viande vlieghen?</l>
<l>Ja en leestmen dat in siere wieghen</l>
<l>Hercules, die starke gygant,</l>
<l n="450">Twee draken dode ende ooc bant?</l>
<l>Doch bem ic staerker, dan een kint,</l>
<l>Dat men in siere wieghen bint,</l>
<l>Want ic bem out doch twalef jaer.</l>
<l>Bedi wetic wel over waer,</l>
<l n="455">En ontsaghe ic minen meester niet,</l>
<l>Die mi slaet, misdade ic iet,</l>
<l>Ic soude doen also grote daet,</l>
<l>Dat segghet mi mijns selves raet,</l>
<l>Alse Hercules dede.</l>
<l n="460">Men soude mi niet betien mede</l>
<l>Dat ic Neptanabus kint ware."</l>
<l>Dit sprac hi met groten misbare</l>
<l>Allene jeghen sinen sin</l>
<l><milestone unit="fol" n="4va"/> Als dese woorde, meer no min,</l>
<l n="465">Ghelijc alst ware eens liebarts jonc,</l>
<l>Dat sit up sinen eersten spronc</l>
<l>Ende starke beesten dan siet gaen,</l>
<l><pb n="13"/>Die het niet en dar bestaen.</l>
<l>Nochtan es hem therte so coene,</l>
<l n="470">Het begheret die dinc te doene</l>
<l>Al uren ende allen dach.</l>
<l>Aldus waest hem, doe hi sach</l>
<l>Dat Daris in sine ghewelt</l>
<l>Sijns vader rike al gader helt.</l>
<l n="475"><hi rend="bold">M</hi>ettien so quam harde saen</l>
<l>Sijn meester uter camren ghegaen,</l>
<l>Daer hi in hadde ghestudeert</l>
<l>Ende sijn vleesch al verteert,</l>
<l>Dat hi was magher ende bleec</l>
<l n="480">Ende hi harde wel gheleec</l>
<l>Dien gonen, die bi nachte waken</l>
<l>Om wijsheit ende goede saken.</l>
<l>Doe Alexander Macedo</l>
<l>In doghen was ontsteken so,</l>
<l n="485">Ende Aristotiles dat versach</l>
<l>Vraechde hi, wat hem up therte lach.</l>
<l>Alexander was vervaert</l>
<l>Ende sach te sinen meester waert.</l>
<l>Sijn oghen liet hi nedergaen</l>
<l n="490">Ende ghinc voor sinen meester staen</l>
<l>Ende boghede over sine knien</l>
<l>Ende antwoorde hem mettien</l>
<l>Ende seide: "Het es al tenen gader,</l>
<l>Om dat coninc Philip, mijn vader,</l>
<l n="495">So ghedaecht es ende so out,</l>
<l>Ende Daris in sijnre ghewout</l>
<l><milestone unit="fol" n="4vb"/> Algader heeft mijns vader goet.</l>
<l>Dit es dat mi drouven doet."</l>
<l>Dit sprac hi ende van groten sere</l>
<l n="500">En mochti hem ghesegghen mere.</l>
<l>Die trane liepen hem sciere</l>
<l>Over beide sine liere,</l>
<l>Hine mochts hem onthouden niet.</l>
<l>Nu hoort, wat sijn meester riet,</l>
<l n="505">Aristotiles die vroede,</l>
<l>Doe hine sach in desen moede!</l>
<l>"Alexander nu wes coene</l>
<l><pb n="14"/>Ende gheradich in allen doene!</l>
<l>Wes man ende bescerme dijn lant,</l>
<l n="510">Want du heves meneghen viant!</l>
<l>Ic sal di leren in welker wijs</l>
<l>Du bejaghen moghes lof ende prijs.</l>
<l><hi rend="bold">H</hi>oort, wat ic di eerst bediede:</l>
<l>Altoos nem raet an vroede liede!</l>
<l n="515">Want alse men dinc bi rade doet,</l>
<l>So wert soe dicwile goet.</l>
<l>Oorscalke hebbe onwert altoos,</l>
<l>Want si sijn quaet ende loos!</l>
<l>Quade cnechte en maect gheen heren,</l>
<l n="520">So dat si di iet moghen deren.</l>
<l>Want al es die beke cleine,</l>
<l>Die ghewassen es met reine,</l>
<l>Soe es wreet ende loopt driewerf seerre</l>
<l>Dan die riviere, die emmermere</l>
<l n="525">Ghelopen hevet ende lopen sal,</l>
<l>Tote dattie werelt indet al.</l>
<l>Aldus eest, no min no mere,</l>
<l>Biden cnechte, merct dat sere.</l>
<l>Hi es jeghen sinen here fel;</l>
<l n="530"><milestone unit="fol" n="5ra"/> Bade mens hem, hine dade niet wel;</l>
<l>Hi stopt sine oren jeghen bede,</l>
<l>Want hine weet gheen hoveschede.</l>
<l>Also doet aspis, dat serpent:</l>
<l>Alset horet al omtrent</l>
<l n="535">Vedelen, blasen, toveren, baraet</l>
<l>(Want ment met selken spele vaet),</l>
<l>So werpet dene ore nederwaert</l>
<l>Ende in dander steket sinen staert:</l>
<l>Also stoppet bede sine oren,</l>
<l n="540">Om dat ment niet en sal verdoren.</l>
<l>Aldus eest biden cnecht,</l>
<l>Alshi ghewint heerscaps recht.</l>
<l>Nochtan sal men elken man</l>
<l>Ere doen na dat hi can.</l>
<l n="545">Al en hadde hi engheen groot goet,</l>
<l><pb n="15"/>Es hi hovesch ende vroet,</l>
<l>Van wat lande dat hi si,</l>
<l>Al en ware sijn gheslachte niet vri,</l>
<l>Ware hi gheheten van goeden seden,</l>
<l n="550">Men souden eren tallen steden.</l>
<l>Want, sal ic u die waereit tellen:</l>
<l>Tgoet bringht meneghen ter hellen,</l>
<l>Ende niet bedrieghet so vele liede,</l>
<l>Alse groot goet ende miede.</l>
<l n="555">Die van seden, niet van goede,</l>
<l>Es versiert in sinen moede,</l>
<l>Ende die met dogheden es verheven,</l>
<l>Al en mach hi niet vele gheven,</l>
<l>Sijn sin es beter dan gout.</l>
<l n="560">Hier om es beter menechfout</l>
<l>Goede seden ende wijsheit,</l>
<l>Dan grote have ende edelheit.</l>
<l>Want die ghone es edel allene,</l>
<l>Die hovesch van seden es ende rene.</l>
<l n="565"><milestone unit="fol" n="5rb"/> <hi rend="bold">O</hi>ftu scependoem souts wisen,</l>
<l>So sie, dattu in gheenre wisen,</l>
<l>No dor vrientscap, no dor miede</l>
<l>Noch dor gherande liede</l>
<l>Noch dor heerscap, noch dor minne,</l>
<l n="570">Oftuut bekinnes in dinen sinne,</l>
<l>Dijn vonnisse en makes niet onrecht.</l>
<l>Want het ghesciet nu ende echt,</l>
<l>Dat srechts vele blivet achter,</l>
<l>[...............]</l>
<l n="575">Dat si om ene cleine miede</l>
<l>Verdomen onnosele liede.</l>
<l>Weltijt so die vrecheit comt</l>
<l>In smenschen sin, soe verdomt</l>
<l>Met ghierecheiden sine joghet</l>
<l n="580">Ende verdonkert sine doghet.</l>
<l>Soe doet enen rechts vergheten,</l>
<l>Alle loosheit doet soe weten,</l>
<l>Van rechte leert soe nemen miede,</l>
<l>Dat ghemene es alre liede.</l>
<l n="585"><hi rend="bold">A</hi>rmen lieden doe ghenaden!</l>
<l><pb n="16"/>Alsmen di bit, wes beraden</l>
<l>Ende doet geerne, oft es recht.</l>
<l>Dwinghet den overdadeghen cnecht!</l>
<l>Doe tfolc uten tenten varen</l>
<l n="590">Ende dan besette dine scaren</l>
<l>Ende wes fel iegen dinen viant!</l>
<l>So machstu bescermen dlant.</l>
<l>Hevestu iet groots wille te doene,</l>
<l>Du salst volbringhen, bistu coene.</l>
<l n="595">Als dijn volc es wel ghescaert,</l>
<l>Ende men dan te stride vaert,</l>
<l><milestone unit="fol" n="5va"/> Ende dijn volc es te spronc,</l>
<l>Dunct di dat du best te jonc,</l>
<l>Die eerste joeste daer te doene,</l>
<l n="600">Nochtan wes blide ende coene,</l>
<l>Ende wes int herte man</l>
<l>Ende doe dine wapen an</l>
<l>Ende trooste dine liede wel!</l>
<l>Al en mochstu doen niet el,</l>
<l n="605">Dan bidden ende vermanen</l>
<l>Ende scaren dine vanen:</l>
<l>Het heeft dicke gevromt den here</l>
<l>Dat hi vacht met beden sere.</l>
<l>Want als een volc es vervaert</l>
<l n="610">Ende die scaren onghescaert,</l>
<l>Ende die herte ende hande beven,</l>
<l>Sien si haren coninc leven</l>
<l>Ende hise troost met scoonre tale,</l>
<l>Sijn si saen ghenesen wale,</l>
<l n="615">Ende hem wasset haren moet,</l>
<l>Si vechten of si waren verwoet.</l>
<l><hi rend="bold">O</hi>f dine viande vlien van di,</l>
<l>Vore hem allen wes hem bi!</l>
<l>Of dat selve di ghesciet,</l>
<l n="620">So wes dachterste diere vliet!</l>
<l>Want alse di die blode sien,</l>
<l>Si sullen hem scamen dat si vlien;</l>
<l>Si ne sullen van onneren</l>
<l><pb n="17"/>Sonder di niet moghen keren.</l>
<l n="625">Dan merc hoe vele viande</l>
<l>Voor di staen up den lande!</l>
<l>Ende als duse heves ghemerket al,</l>
<l>En vervaert u niet om tghetal,</l>
<l>Of di dunct dat si sijn bloot.</l>
<l n="630"><milestone unit="fol" n="5vb"/> Emmer doe den eersten stoot</l>
<l>Ende doe eerst dine wapen an.</l>
<l>Dan sal men sien, oftu best man,</l>
<l>Ende oftu best ten wapen goet</l>
<l>Ende heves enen heten moet.</l>
<l n="635">Dan soustu merken, wie die mint,</l>
<l>Alsmen dien starken strijt beghint.</l>
<l>Daer sal sijn swart jeghen swaert,</l>
<l>Ende dors sal lopen jeghen tpaert,</l>
<l>Deen scilt sal den anderen breken,</l>
<l n="640">Daer sal men met dien speren steken,</l>
<l>Cume salmen verwonnen lieden,</l>
<l>Den anderen sege laten bieden.</l>
<l>Oftu dan winnes eneghe stede</l>
<l>Met crachte, of met diere bede,</l>
<l n="645">Nem den scat ende ghif den heren,</l>
<l>Die di holpen selker eren.</l>
<l>Ganst die wonden met goede</l>
<l>Ende maect blide die drouve moede!</l>
<l>Na dien wonden ghif dat gout!</l>
<l n="650">Du maechs dien bloeden maken bout;</l>
<l>Dus maechs du dien vrecken saden</l>
<l>Ende ooc aerme liede beraden.</l>
<l>Ofti ooc ghebreect dat goet,</l>
<l>Emmer wes blide in dinen moet!</l>
<l n="655">Wat du gheloofs, dat saltu gheven,</l>
<l>Es dattu behouds dijn leven;</l>
<l>Ende alse du moghes, doe dbelof,</l>
<l>So en heefsture ghenen lachter of.</l>
<l>Want miltheit maect die seden goet,</l>
<l n="660">Soe maect den vrecken wel ghemoet,</l>
<l>Soe bedect meneghen lachter,</l>
<l>Ende soe drivet den viant achter.</l>
<l>Meltheit maect vele maghe.</l>
<l><pb n="18"/>(Men pleechter clene nu bi daghe).</l>
<l n="665"><milestone unit="fol" n="6ra"/> Bestu melde over dijn broot,</l>
<l>Sone heefstu ghere vesten noot,</l>
<l>Weder dat es orloghe, so vrede,</l>
<l>Waer so du best begrepen mede.</l>
<l>Oftu ontsiest dinen viant,</l>
<l n="670">Hevestu ene milde hant,</l>
<l>Dat sijn de alre beste mure,</l>
<l>Die die mach gheven daventure.</l>
<l>Want altoos enghene dinc</l>
<l>En mach bevreden den vrecken coninc.</l>
<l n="675">Dat sceen den coninc Crassus wele,</l>
<l>Dien men tgout goot in die kele.</l>
<l><hi rend="bold">W</hi>at mach ic di segghen voort,</l>
<l>Oftu dit heves wel ghehoort?</l>
<l>Vlie onsuverheit van live</l>
<l n="680">Ende wachti van den quaden wiven,</l>
<l>Wachti van wereliker minnen!</l>
<l>Wertstu ghevaen in dinen sinnen,</l>
<l>Soe sal di wel sere tregen,</l>
<l>Du en salt ghere orloghe pleghen.</l>
<l n="685">Pleechstu minne ende dronkenscap,</l>
<l>Wat sal di dan enich heerscap?</l>
<l>Hoe machtu die werelt winnen?</l>
<l>Du best bedwongen in allen sinnen.</l>
<l>Dijns selves sin hi discordeert,</l>
<l n="690">Als di de minne binnen verteert.</l>
<l>Ende dronkenscap dat es een graf,</l>
<l>Daer alle doghet in nemet af.</l>
<l>Dronkenscap ende dulle minne</l>
<l>Doen fallieren coene sinne.</l>
<l n="695">Luttel weelden selen si begheren,</l>
<l>Die de werelt willen leren,</l>
<l>Ende die werelt willen dwinghen</l>
<l><milestone unit="fol" n="6rb"/> Ende rechts pleghen in allen dinghen.</l>
<l>Wes gherecht in allen doene</l>
<l n="700">Ende ghenendich ende coene!</l>
<l>Scaemdi ooc van quaden saken!</l>
<l>Dus moochstu goeden name maken.</l>
<l><pb n="19"/>Hout de wet ende scelt de quade</l>
<l>Ende wes vroet in allen rade!</l>
<l n="705">Laet sinken dinen grammen sin</l>
<l>Ende verst die wrake, dats ghewin!</l>
<l>Peinse niet langhe om een quaetheit,</l>
<l>Wes te verghevene ghereit!</l>
<l>Leefstu al dusdane wijs,</l>
<l n="710">So saltu hebben lof ende prijs,</l>
<l>Ende dijn name sal emmermere</l>
<l>In die werelt hebben ere."</l>
<l><hi rend="bold">A</hi>ldus sprac Aristoteles.</l>
<l>Noch wanic dat niemen en es,</l>
<l n="715">Die volghen woude desen rade,</l>
<l>Dat hie iet daer ane mesdade.</l>
<l>Alexander onthielt ooc wel</l>
<l>Ende peinsde dat hi niwet el</l>
<l>En dade, dan dat hi hem riet.</l>
<l n="720">Mettien hi dien meester liet.</l>
<l>Om ere hi algader dochte,</l>
<l>Ende hoe hi dlant behouden mochte.</l>
<l>Wijch was altoos in sinen sin,</l>
<l>Hine was vervaert, no meer no min,</l>
<l n="725">Int herte vacht hi alle weghe,</l>
<l>Hem dochte, hi wan altoos den seghe.</l>
<l>Hem dochte die werelt alomme ende omme</l>
<l>Bescreven staen in sinen somme.</l>
<l><milestone unit="fol" n="6va"/> <hi rend="bold">D</hi>oe hi wart so out van daghen,</l>
<l n="730">Dat hi wapene mochte draghen,</l>
<l>Wart hi ridder in corter tijt.</l>
<l>Hi hads int herte groot delijt</l>
<l>Dat hi bescermen soude sijn lant.</l>
<l>Int herte was hi een gygant.</l>
<l n="735">Al en was hi niet out van jaren,</l>
<l>Hi begheerde also vele te waren</l>
<l>Te doene, alse Achilles dede.</l>
<l>Want hi swoer ter selver stede</l>
<l>Dat hi up Percen wilde striden</l>
<l n="740">Ende daerna in corten tiden</l>
<l>Jeghen die werelt al ghemene.</l>
<l>Dat was loghene enghene.</l>
<l><pb n="20"/><hi rend="bold">S</hi>ine ierste vromecheit was:</l>
<l>Doe die coninc Pausanias</l>
<l n="745">Olimpiase lachter dede,</l>
<l>Ende hi ooc mede ter selver stede</l>
<l>Dien coninc Philip sere wonde,</l>
<l>Dat hi ghenesen niet en conde,</l>
<l>Ter selver tijt, doe dat ghesciede,</l>
<l n="750">Quam Alexander ende hoorde die liede</l>
<l>Mesbaren ende vraechde, wat ware?</l>
<l>Doe hijt wiste, volchde hi nare</l>
<l>Ende brachte dien verrader ghevaen.</l>
<l>Dit was waerheit sonder waen.</l>
<l n="755">Die vader sprac: "in wille nemmeer</l>
<l>Drouven nu om mijn seer,</l>
<l>Die doot en mach mi niet vervaren.</l>
<l>Ic laete een kint na mi te waren,</l>
<l>Dat sal wreken mine smerte."</l>
<l n="760">Mettien stac hi dor die herte</l>
<l>Pausaniase, dat hi bleef doot.</l>
<l><milestone unit="fol" n="6vb"/> Dat was hem ene ere groot.</l>
<l>Daer na in wel corten stonden</l>
<l>Starf die coninc van dien wonden,</l>
<l n="765">Die hem gaf Pausanias,</l>
<l>Die daer also versleghen was.</l>
<l><hi rend="bold">E</hi>ne stat es in Griekenlant,</l>
<l>Die Corinten es ghenant.</l>
<l>Soe was van al Grieken thooft</l>
<l n="770">Ende die beste stat, des ghelooft.</l>
<l>Hier spien crone die jonghelinc,</l>
<l>Dat was een waerleke dinc.</l>
<l>Nu hoort, hoe out hi was van daghen,</l>
<l>Eer hi crone hevet ghedraghen:</l>
<l n="775">Hi was out achtiene jaer,</l>
<l>Lettel meer of min, dat es waer.</l>
<l><pb n="21"/>Het was ooc in dien wedemaent,</l>
<l>Also alsmen die waereit waent,</l>
<l>Want dat coren stont in sine are,</l>
<l n="780">Entie daghen van dien jare</l>
<l>Waren lanc ende heet.</l>
<l>Dus wanic dat bescreven steet.</l>
<l>Tesen tiden drouch hi ene crone;</l>
<l>Ene yvorine roede scone</l>
<l n="785">Hadde hi in sine rechter hant,</l>
<l>Die een sceptre es ghenant.</l>
<l>Alle die vroeden van dien lande</l>
<l>Stonden bi hem al te hande,</l>
<l>Die bat consten vechten met rade,</l>
<l n="790">Dan met cracht of met dade.</l>
<l>Daer na stonden die jonghe baroene,</l>
<l>Die staerc waren ende coene</l>
<l>Ende milde van haren slagen</l>
<l>Ende wel wapen conden draghen.</l>
<l n="795"><milestone unit="fol" n="7ra"/> Aristotiles, die vroede,</l>
<l>Sat daer na met siere roede</l>
<l>Ende bi hem sine scolieren,</l>
<l>Die scone waren ende goedertieren,</l>
<l>Ghecleet recht alse papelaerde,</l>
<l n="800">Maer onnutte waren ten swaerde.</l>
<l>Alexander die jonghe coninc</l>
<l>Sat ende mercte alle dese dinc</l>
<l>Ende voedder sine herte mede.</l>
<l>Al was hi cranc in sine lede,</l>
<l n="805">Int herte was hi een liebaert,</l>
<l>Coene, stout ende onvervaert.</l>
<l>Om dat si hem waren hout,</l>
<l>Dies was hem sine herte stout</l>
<l>Ende te moede harde sochte.</l>
<l n="810">Dat toochdi buten, alse mi dochte,</l>
<l>Dat sijn herte was binnen fier:</l>
<l>Hem waren root beide sine lier,</l>
<l>Ende sine oghen ende mont</l>
<l><pb n="22"/>Stoeden te lachene talre stont.</l>
<l n="815">Bi aldus ghedaenre dinc</l>
<l>Mochte men kinnen den coninc.</l>
<l>Al haddi sine diere ghewaden</l>
<l>Ende sine crone doen bestaden,</l>
<l>Men mochte bi diere ghebare</l>
<l n="820">Merken, wie de coninc ware.</l>
<l><hi rend="bold">H</hi>i coos daer ute jonc ende oude,</l>
<l>Daer hi mede orloghen woude.</l>
<l>Vijfentachtich hondert heren</l>
<l>Coos hi uut met groter eren,</l>
<l n="825">Die ridders waren van prise goet;</l>
<l>Ende alle hadden si enen moet,</l>
<l>Te vechtene ende wapene dragen.</l>
<l><milestone unit="fol" n="7rb"/> Mer some waren si wel van daghen,</l>
<l>Some wel te maten jonc,</l>
<l n="830">Some up haren eersten spronc.</l>
<l>Dies dar ic wel der waereit lien:</l>
<l>So wie so daer van ere paertien</l>
<l>Conincstavel was, wet voor waer</l>
<l>Dat hi was out sestich jaer.</l>
<l n="835"><hi rend="bold">D</hi>aer na coos hi there te voet,</l>
<l>Twee ende dertich dusent, die alle goet</l>
<l>Waren ten scilde enten swaerde,</l>
<l>Al en hadden si enghene paerde.</l>
<l>Gysarmen droeghen si ende stave,</l>
<l n="840">Dat int orloghe es goede have,</l>
<l>Bede met slingheren ende met boghen</l>
<l>Conden si hare macht wel toghen.</l>
<l>Si waren ghewapent wel te maten:</l>
<l>Dat men heet westfeelsce platen,</l>
<l n="845">Hadden si ane ende ooc porpointe,</l>
<l>Die hen stonden wel te pointe.</l>
<l>Helme hadden si ende beckenele</l>
<l>Ende selfscotte ende quarele.</l>
<l>Nu es dit here wel ghescaert</l>
<l n="850">Ende van wapen wel bewaert.</l>
<l><hi rend="bold">G</hi>od here, hoe mi des wondert</l>
<l><pb n="23"/>Dat si met viertich dusent ende vijf hondert</l>
<l>Al die werelt willen winnen.</l>
<l>Nochtan, wilmen die waerheit kinnen,</l>
<l n="855">So waest een wonderliker dinc,</l>
<l>Dat so lettel volcs ende een coninc</l>
<l>Binnen twalef jaren al die lande</l>
<l>Bedwongen hadden ende hare viande.</l>
<l><milestone unit="fol" n="7va"/> Wilmen dan merken dies conincs doghet</l>
<l n="860">Ende sijn volc ende sine joghet,</l>
<l>Ende binnen hoe corten tijt hi dwanc</l>
<l>Al dier werelt ommeganc,</l>
<l>Alle die orlogen, diemen vint</l>
<l>En sijn hierjeghen niet een twint.</l>
<l n="865"><hi rend="bold">D</hi>ie eerste stede die, hare dorste</l>
<l>Setten jeghen den edelen vorste,</l>
<l>Dat was Athenen, die edel stede,</l>
<l>Die Cycrops eerst maken dede,</l>
<l>Bi den rade van Domestoene,</l>
<l n="870">Die beide fier was ende coene.</l>
<l>Dit verhoorde Macedo,</l>
<l>Ende hi was haerde blide ende vro.</l>
<l>Hi porret there metter vaert</l>
<l>Ende voer tote Athenen waert.</l>
<l n="875">Ende eer si hem mochten versien</l>
<l>Ofte verweren, ofte vlien,</l>
<l>Was Alexander voor die stede</l>
<l>Ende ooc sijn here mede.</l>
<l>Domestoen hi riep te rade</l>
<l n="880">Die hoochste, doe hijs hadde stade,</l>
<l>Bede poorters ende clerke.</l>
<l>Hi sprac di tale in Pallas kerke:</l>
<l>"Ghi heren, enwetti dat,</l>
<l>Dat Cerces voor Athenen sat,</l>
<l n="885">Die allegader Europen dwanc?</l>
<l>Nochtan hielden wi an sinen danc</l>
<l><pb n="24"/>Jeghen hem die vaste poort.</l>
<l>Suldi werken na mine woort,</l>
<l>Wi sullen wederstaen dit kint.</l>
<l n="890">Sijn doen dats rechte maer een wint."</l>
<l>Alse Domestoen dit seide aldus,</l>
<l><milestone unit="fol" n="7vb"/> Doe andwoorde hem Encinus.</l>
<l>Hi scout Domestoene sere,</l>
<l>Dat hi jeghen sinen here</l>
<l n="895">Wilde houden eneghen strijt.</l>
<l>"En es", sprac hi, "enghenen tijt</l>
<l>Goet orloghen jeghen recht.</l>
<l>Wi hebben ghesijn nu ende echt</l>
<l>Sinen voorders onderdaen.</l>
<l n="900">Noch so sullen wijt ane vaen,</l>
<l>Salmen doen minen raet.</l>
<l>Orloghe ende strijt es emmer quaet.</l>
<l>Twi verliesen wi dese stede?</l>
<l>En es niet so goet alse vrede."</l>
<l n="905">Hier binnen onderseinden si boden,</l>
<l>Ende si sworen bi haren goden</l>
<l>Dat si altoos hem dienen wilden,</l>
<l>Ende si anderen here niene hilden.</l>
<l>Alexander was goedertieren</l>
<l n="910">Ende vergaf hem allen sciere</l>
<l>Sinen groten tornen moet,</l>
<l>Want hi was te biddene goet.</l>
<l>Hi liet die clerke ter scolen gaen</l>
<l>Ende die stat al onghevaen</l>
<l n="915">Ende die scepe varen uut ende in</l>
<l>Ende souken hare ghewin.</l>
<l><hi rend="bold">A</hi>lse Athenen hem algader</l>
<l>Diende, alset sinen vader</l>
<l>Philip te voren hadde ghedaen</l>
<l n="920">Doe porredi danen harde saen</l>
<l>Te Teben vore die oude poort.</l>
<l>Die jonghelinghe quamen voort,</l>
<l>Die poorten sloten si jeghen den here,</l>
<l>Dat scade hem sint harde sere.</l>
<l n="925"><milestone unit="fol" n="8ra"/> Had sine willen ontfaen met minnen</l>
<l>Ende over haren here bekinnen</l>
<l>Sonder wapen met scoonre tale,</l>
<l><pb n="25"/>Alse hem hadde betemet wale,</l>
<l>Bi aventuren si waren tien stonden</l>
<l n="930">Van orloghen quite vonden.</l>
<l>Ende om dat sine onweert maecten,</l>
<l>Waest goet recht, dat sine smaecten</l>
<l>Ende sine wapene ende cracht.</l>
<l>Men street daer beide dach ende nacht.</l>
<l n="935">Die van Theben waren mesmaect</l>
<l>Ende so ghewont ende so gheraect,</l>
<l>Dat si behouden haren leven</l>
<l>Gherne hadden die stat upgheven.</l>
<l>Nochtan baedsi ghene ghenaden.</l>
<l n="940">Die coninc hi was saen beraden,</l>
<l>Wat hiere mede hadde te doene.</l>
<l>Mettien quamen die baroene</l>
<l>Van den lande ende seiden dat,</l>
<l>Dat daer woonden in die stat,</l>
<l n="945">Die quaetste scalke, diemen weet.</l>
<l>Ooc hadden si die Grieken leet,</l>
<l>Ende dicke hebben sise versleghen</l>
<l>Ende hare stat ghehouden der jeghen.</l>
<l>Men vint bescreven aldus:</l>
<l n="950">"Het was een coninc, hiet Ydipus,</l>
<l>Die sinen vader te doot sloech.</l>
<l>Nochtan was dat niet quaets ghenoech:</l>
<l>Siere moeder nam hi te wive</l>
<l>Ende wan bi haren live</l>
<l n="955">Twee twillinge, eer hi staerf.</l>
<l>Maer nochtan tere waerf,</l>
<l>Doe hijt wiste, hine const ghedoghen</l>
<l>Ende stac uut beide sine oghen.</l>
<l>Deen van dien hiet Polinices,</l>
<l n="960"><milestone unit="fol" n="8rb"/> Ende dander hiet Etiocles.</l>
<l>Si daden hem in dese poort</l>
<l>Onderlinghe meneghe moort,</l>
<l>Ende hare orloghe moesten becopen</l>
<l>Al die lande van Europen".</l>
<l n="965">Men leest in romansc noch heden</l>
<l>Dat si onderlinghe streden.</l>
<l>Dese dinc ende dese moort</l>
<l><pb n="26"/>Es ghesciet in dese poort.</l>
<l><hi rend="bold">D</hi>oe dit die baroene telden,</l>
<l n="970">Peinsde Alexander dat ontghelden</l>
<l>Souden, die binnen Teben waren,</l>
<l>Ende dede ten assaute varen</l>
<l>Ene scare van dertienhondert up orsse,</l>
<l>Ende daden der stede grote porsse,</l>
<l n="975">Want sine mochtse niet verdriven.</l>
<l>Nochtan deden sire vele bliven.</l>
<l>Doe quamen die voetganghers fel</l>
<l>Met taertscen overdect wel;</l>
<l>Doe brachtemen die evenhoghen</l>
<l n="980">Daer vele quarele ute vloghen.</l>
<l>Som was tfolc verdect met scilden,</l>
<l>Die si boven hare hovet hilden.</l>
<l>Aldus ghinc men ten mure.</l>
<l>Daer vant menech quade aventure.</l>
<l n="985">Met piken braken si die veste.</l>
<l>Die van Teben verloren die beste.</l>
<l>Die van wonden ontflien mochten,</l>
<l>Si scuulden daer in haghedochten.</l>
<l>Die van Grieken braken die mure</l>
<l n="990">Ende quamenre ghelopen dure;</l>
<l>Si sloeghen algader doot</l>
<l>Jonc, out, clene ende groot,</l>
<l><milestone unit="fol" n="8va"/> Het was alleens, wijf ende man.</l>
<l>Mettien volghede daeran</l>
<l n="995">Die nieuwe coninc Alexander</l>
<l>Ende met hem noch een ander,</l>
<l>Hiet Cleades, met ere haerpe.</l>
<l>Doe die coninc aldus scaerpe</l>
<l>Alle die van Teben dwanc,</l>
<l n="1000">Sanc hi den coninc desen sanc.</l>
<l>"<hi rend="bold">G</hi>heweldech here Alexander,</l>
<l>Du best alleene, engheen ander,</l>
<l>Dien die sterren sijn onderdaen.</l>
<l>Si doen ons al dat verstaen,</l>
<l n="1005">Dattu sals hebben haestelike</l>
<l>Die viere houke van ertrike.</l>
<l><pb n="27"/>Hevestu nu al dat vergheten,</l>
<l>Datti dijn meester leerde weten,</l>
<l>Aristotiles, die vroede,</l>
<l n="1010">Dattu souts met sachten moede</l>
<l>Dine gramscap laten sinken?</l>
<l>En woutu niet daeromme dinken?</l>
<l>Peinse doch om dijns meesters woort!</l>
<l>Waer omme woutu dese poort</l>
<l n="1015">Testoren aldus?</l>
<l>Hier was gheboren Liberbacus,</l>
<l>Die dlant dwanc van Endi.</l>
<l>Dien eersten wijngart plantte hi,</l>
<l>Dien men in Europen sach.</l>
<l n="1020">Die boeke doen ooc ghewach,</l>
<l>Dat Hercules hier was gheboren,</l>
<l>Die was die meeste vele te voren,</l>
<l>Dienmen vant in ertrike.</l>
<l>Anfioen maecte sekerlike</l>
<l n="1025">Desen mure, ende al die stede</l>
<l><milestone unit="fol" n="8vb"/> Leestmen dat Cadmus maken dede.</l>
<l>Verwonnen lieden doe ghenaden,</l>
<l>Ende onverwonnen saltu scaden.</l>
<l>Dat rike mach niet sijn ghestade,</l>
<l n="1030">Daer men vecht sonder ghenade.</l>
<l>Ende oftu emmer tfolc wils doden,</l>
<l>Wes genadech doch dien goden</l>
<l>Ende dien kerken van dier poort!"</l>
<l>Dus ende Cleades sine woort.</l>
<l n="1035">Maer die coninc hi gheboot</l>
<l>Dat ment al sloughe te doot.</l>
<l>Daer na gheboot hi den knechten</l>
<l>Dat si die mure souden slechten.</l>
<l>Doe dede hi verbernen sciere</l>
<l n="1040">Al die stat met griexen viere</l>
<l><hi rend="bold">D</hi>oe hi Teben hadde ghevelt,</l>
<l>Ende hi dlant hadde in sine ghewelt,</l>
<l>Ende hem ooc was al onderdaen,</l>
<l>Senden die van Rome saen</l>
<l n="1045">Emulium haren bode</l>
<l><pb n="28"/>An Alexander, dien ertscen gode,</l>
<l>Ende gaven hem die roomsce crone.</l>
<l>Dit was ene ghifte scone.</l>
<l>Hi besette Grieken lant</l>
<l n="1050">Ende ghereide al te hant</l>
<l>Tote Asien sine vaert,</l>
<l>Te vaerne te Darise waert.</l>
<l>Bedi sciet hi sijn here.</l>
<l>Die bloot waren ende van cranker were,</l>
<l n="1055">Ende die van cleinen name waren,</l>
<l>Diere wildi al ontbaren</l>
<l>Ende hietse in Grieken bliven,</l>
<l>Dat si helpen souden den wiven.</l>
<l><milestone unit="fol" n="9ra"/> Selve dede hi scepe laden</l>
<l n="1060">Met wapen ende met dieren ghewaden,</l>
<l>Beide met dranke ende met spisen,</l>
<l>Dat altoos in ghere wisen</l>
<l>Hem en ghebrake up die see.</l>
<l>Siere scepe en waren nemmee,</l>
<l n="1065">Dan tweehondert, achttiene min.</l>
<l>Wonder hebbic in minen sin</l>
<l>Hoe dat hi noit was so coene,</l>
<l>Dat hi provetsce stont te doene</l>
<l>Met so cranker herecracht</l>
<l n="1070">Jeghen algader Daris macht.</l>
<l>Doe si die havene begonden rumen,</l>
<l>Vloghen si ghelike ere plumen.</l>
<l>Die hoorne maecten selke gheblas,</l>
<l>Dat wonderlike te hoorne was.</l>
<l n="1075">Daer riep menech: "owi! owach!"</l>
<l>Ende daer na was groot hantgheslach.</l>
<l>Hare herte seide hem te waren</l>
<l>Datter lettel soude ontfaren</l>
<l>Ende van allen groten heren</l>
<l n="1080">Dare lettel souden keren.</l>
<l><hi rend="bold">O</hi>wi, here god, hoe macht sijn,</l>
<l><pb n="29"/>Dat elken minsce int herte sijn</l>
<l>So soete dunct sijns selves lant?</l>
<l>Die Brabantsoen prijst Brabant</l>
<l n="1085">Ende die Fransois Vrankerike,</l>
<l>Die Duutsce dat keyserike,</l>
<l>Die Baertoene prisen Baertanien,</l>
<l>Die Tsampanoise Tsampanien.</l>
<l>Also mint die voghel dwout,</l>
<l n="1090">Daer hi in hevet grote ghewout.</l>
<l>Al dademene in een waerme mute,</l>
<l><milestone unit="fol" n="9rb"/> Mach hi, hi vlieghet ute.</l>
<l>Dus priset elkerlijc sijn lant.</l>
<l>Maerlant seide dat hi noit en vant</l>
<l n="1095">Also goet lant, alse Bruxambocht.</l>
<l>Ic waens hem daerbi heeft ghedocht,</l>
<l>Om dat hiere in was gheboren,</l>
<l>Bedi prijst hijt te voren.</l>
<l>Aldus so waest bi den Grieken.</l>
<l n="1100">Alsi niet meer en saghen vlieken</l>
<l>Dien rooc van haers selfs poort,</l>
<l>Nochtan stoeden si upt boort</l>
<l>Ende saghen weder te lande,</l>
<l>Dor al dat si met ghenen viande</l>
<l n="1105">Haers ondanx en waren ghevaen.</l>
<l>Maer Alexander, sonder waen,</l>
<l>Die hadde so groten sin torloghen,</l>
<l>Dat hi altoos niet sine oghen</l>
<l>Te lande en wilde keren weder.</l>
<l n="1110">Der moeder sorghe leide hi neder,</l>
<l>Up sine twee suster en achte hi niet,</l>
<l>Die hi algader achter hem liet.</l>
<l>Hi was die ierste, die Asien sach,</l>
<l>Daer hi up dien stevene lach,</l>
<l n="1115">Ende die berghe van Cilicia.</l>
<l>Die blijscap ghinc hem so na,</l>
<l>Ende hem was te moede so sochte,</l>
<l>Dat hi cume spreken mochte.</l>
<l>Hem dochte de seil te lettel doen</l>
<l n="1120">Ende dede sine liede roen.</l>
<l><pb n="30"/>Doe hem dlant so na sceen,</l>
<l>Dat een slinghere enen steen</l>
<l>Ghewerpen mochte upt lant,</l>
<l>Nam hi een spere in sine hant</l>
<l n="1125">Ende scoot ghoont spere, dat het stac</l>
<l>Int sant, ende dattie eerde brac.</l>
<l><milestone unit="fol" n="9va"/> Doe riepen sine ghesellen alle</l>
<l>Dat wel gheleke goeden ghevalle.</l>
<l>Men scoot die ankere buten die boort,</l>
<l n="1130">Ende men warp die bote voort.</l>
<l>Men sloech te hant die pauwelioene</l>
<l>Up ene plaetse, die was groene.</l>
<l>Si maecten een groot gheluut</l>
<l>Ende daden hare wapen uut.</l>
<l n="1135">Daer na ghingen si eten saen,</l>
<l>Ende daer na wilden si slapen gaen.</l>
<l>Doe hiet die coninc wachten there</l>
<l>Met ridders van groter were.</l>
<l><hi rend="bold">D</hi>ie wachteren spraken onderlinghe</l>
<l n="1140">Omme menegherande dinghe</l>
<l>Ende corten haren langhen nacht.</l>
<l>Doe was een ridder daer bedacht</l>
<l>Ere avonturen, die hi vertelde</l>
<l>Van Alexandere daer upten velde,</l>
<l n="1145">Die hem ghesciet was te voren,</l>
<l>Tien tiden, dat hi dede toren</l>
<l>Dien coninc Clause van Atervaen,</l>
<l>Ende hi hadden verwonnen saen</l>
<l>In een prijchspel, daer si waren.</l>
<l n="1150">Cortelike daer na te waren</l>
<l>Sende die vrouwe van Endi</l>
<l>Ene maghet hovesch ende vri,</l>
<l>So volmaect van allen leden,</l>
<l>Dat men in dien daghe heden</l>
<l n="1155">Niet en vonde hare ghelike.</l>
<l>So scone was soe sekerlike,</l>
<l>So wie diese met oghen sach,</l>
<l>Hi seide dat onder dien dach</l>
<l>Enghene ware so volmaect.</l>
<l n="1160"><pb n="31"/><milestone unit="fol" n="9vb"/> Daer toe was soe so welgheraect,</l>
<l>Dat soe hare botscap wale</l>
<l>Conde segghen in griexer tale.</l>
<l>Alexander wart bevaen</l>
<l>Met haerre minnen ende soudse saen</l>
<l n="1165">Hebben ontfaen tere amien.</l>
<l>Hi deedse sinen cnape vrien.</l>
<l>Alse Aristotiles dit ane sach,</l>
<l>Mercte hi wat an hare ghelach</l>
<l>Ende ondervant met siere liste</l>
<l n="1170">Want hi vele wijsheiden wiste,</l>
<l>Dat soe oit was upghehouden</l>
<l>Van haerre joncheit tot haerre ouden</l>
<l>Met serpenten ende met venine.</l>
<l>Hi deet dien coninc wel in scine,</l>
<l n="1175">Ende toghet, hem al openbare,</l>
<l>Dat niemen so staerc en ware,</l>
<l>Hadde hi met hare te doene,</l>
<l>Hine ware steendoot eer noene.</l>
<l>Dus ware die coninc doot tien stonden,</l>
<l n="1180">En hadt sijn meester niet ondervonden.</l>
<l>Dit sprac deen toten anderen,</l>
<l>Ende ghinghen om dat here wanderen,</l>
<l>Tote dat begonde daghen.</l>
<l>Doe die ridders dat versaghen</l>
<l n="1185">Ghincsi in hare tenten slapen</l>
<l>Ende hieten wachten hare knapen.</l>
<l><hi rend="bold">D</hi>ie leewerke, die nachtegale</l>
<l>Ende ander voghele songhen wale,</l>
<l>Doe si saghen die dagheraet.</l>
<l n="1190">Als Alexander dat verstaet,</l>
<l>Vaert hi up ende cleede hem saen,</l>
<l>So dat hi up was ghestaen</l>
<l><milestone unit="fol" n="10ra"/> Ende ghecleet na conincs wisen,</l>
<l>Doe die sonne begonde risen.</l>
<l n="1195">Hi ghinc uut dien pauwelioene</l>
<l>Ende met hem menech ridder coene,</l>
<l>Ende ooc menich coene serjant.</l>
<l><pb n="32"/>Hi clam up enen berch tehant,</l>
<l>Daer si Asien mochten sien.</l>
<l n="1200">Hi keerde hem omme ende sach mettien</l>
<l>Dat coren up die campanien</l>
<l>Ende die bossce up die montanien</l>
<l>Ende ooc meneghe praierie</l>
<l>Ende meneghe stede vrie</l>
<l n="1205">Ende meneghen wingaert mede</l>
<l>Doe sprac hi ter selver stede:</l>
<l>"Lieve ghesellen, het es ghenouch,</l>
<l>Asia es wel mijn ghevouch,</l>
<l>Ic later mi ghepait mede.</l>
<l n="1210">Europen ende mijn erflijchede</l>
<l>Ende dlant, dat mi liet mijn vader,</l>
<l>Dat ghevic u up algader."</l>
<l>Dit sprac hi ende met milder hant</l>
<l>Gaf hijt dien heren al te hant,</l>
<l n="1215">Ende si ontfinghent daer te lene.</l>
<l>Dat en was loghene enghene.</l>
<l>Dus onvervaert was sijn sin,</l>
<l>Dat hi waende sijn ghewin</l>
<l>Hebben an dlant, dat hi woude.</l>
<l n="1220">Hi hiet dat ment niet roven en soude.</l>
<l>Doe brac men up die pauwelioene,</l>
<l>Ende Macedo, die deghen coene,</l>
<l>Brachte dlant in sulken sorghen,</l>
<l>Dat si hem steden ende borghen</l>
<l n="1225">Al up gaven sonder strijt.</l>
<l>Dies was te meerre sijn jolijt,</l>
<l>Dan hise met crachte hadde bestaen.</l>
<l><milestone unit="fol" n="10rb"/> Ende die hem niene woude ontfaen,</l>
<l>Die sloech hi ende dwanc so haerde,</l>
<l n="1230">Dat hi gherne nam die vaerde.</l>
<l><hi rend="bold">A</hi>lse Alexander die Ciliciene</l>
<l>Hadde bedwonghen, so dat siene</l>
<l>Over haren here helden,</l>
<l>Dede hi there vorweert telden</l>
<l n="1235">In dat lant van Frigia.</l>
<l>Daer leghet dat oude Troien na,</l>
<l>Ende Troien so was bi</l>
<l><pb n="33"/>Ene riviere, hiet Santi,</l>
<l>Die heet in fransois Clarente.</l>
<l n="1240">Daer waren wilen die parlemente</l>
<l>Tusscen die Grieken ende die Troiiene.</l>
<l>Daer waren wilen ridders siene.</l>
<l>Aldaer vant Alexander, die fiere,</l>
<l>Staende enen ouden popeliere</l>
<l n="1245">Daer Paris in hadde bescreven</l>
<l>Die minne die hi hadde bedreven</l>
<l>Met Ennones, die vrie,</l>
<l>Die talre eerst was sine amie,</l>
<l>Eer hi Elenam vercoos,</l>
<l n="1250">Daer menich tlijf om verloos.</l>
<l>Hier beneden was een dal,</l>
<l>Daer die werringhe in was al</l>
<l>Tusscen Venus ende Pallas</l>
<l>Ende Juno, wie die scoonste was.</l>
<l n="1255">Dit was om enen appel goet,</l>
<l>Want daer inne bescreven stoet,</l>
<l>Dat menne der scoonster gheven soude.</l>
<l>Parijs, die dat sceiden woude,</l>
<l>Gaf Venus dien appel in die hant;</l>
<l n="1260">Daeromme was sider al dat lant</l>
<l><milestone unit="fol" n="10va"/> Ende Troien ghestoort ooc al.</l>
<l>Daer af quam ghint groot ongheval.</l>
<l>Nu es Troien een clene dinc.</l>
<l>Doch sach wel die coninc</l>
<l n="1265">Dat wilen niene was clene.</l>
<l>Want daer laghen so vele stene,</l>
<l>Men mocht merken vele te bat</l>
<l>Dat wilen was een grote stat.</l>
<l><hi rend="bold">D</hi>oe Alexander hadde besien</l>
<l n="1270">Troien, ghinc hi mettien</l>
<l>Daer die ridderen van groten prise</l>
<l>Laghen begraven in hare wise.</l>
<l>Up dat graf stont bescreven,</l>
<l>Hoe dat si waren bleven,</l>
<l n="1275">Ende hoe hare namen waren.</l>
<l><pb n="34"/>Mettien so quam hi ghevaren,</l>
<l>Daer hi Achilles graf sach staen.</l>
<l>Bi den litteren kinde hijt saen,</l>
<l>Die hi ant graf hevet vonden.</l>
<l n="1280">Dus spraken die littren, diere stonden:</l>
<l>"Achilles, die Hector verwan,</l>
<l>Leghet hier, die edele man,</l>
<l>[......] scotene [.....] doot</l>
<l>Onder den voet, daer hi was bloot."</l>
<l n="1285">Doe dat sach die jonghelinc,</l>
<l>Wel behaghede hem dese dinc.</l>
<l>Hi begoot met melke deerde</l>
<l>Ende wirokede haerde weerde.</l>
<l>Doe so sprac hi dese tale,</l>
<l n="1290">Die ic mach gheseghen wale:</l>
<l>"<hi rend="bold">E</hi>y, edel man, men mach wel prisen</l>
<l><milestone unit="fol" n="10vb"/> Dine aventure in elker wisen.</l>
<l>Dat Omerus screef dine geeste,</l>
<l>Dat dunct mi die alre meeste.</l>
<l n="1295">Al verwonstu ooc sekerlike</l>
<l>Hectore, den staercsten van dien rike,</l>
<l>Hets meerre ere dat sulc een clerc,</l>
<l>Alse Omerus was, sulc werc</l>
<l>Makede van dinen daden.</l>
<l n="1300">Woude mi god also beraden,</l>
<l>Dat welctijt so ic doot bleve,</l>
<l>Sulc een cleerc mine daet bescreve!</l>
<l>Alse de werelt durenture</l>
<l>Mine wet gheet ende mine cure,</l>
<l n="1305">Al van daer die sonne up staet</l>
<l>Tote daer soe neder gaet</l>
<l>Ende van dien suden totien norden,</l>
<l>Aldaer die werelt mijn es worden,</l>
<l>Ende alse ic bem in eertrike</l>
<l n="1310">Enich prince gheweldelike,</l>
<l>Also alse maer een sonne en es:</l>
<l>Nochtan ontsie ic mi al des</l>
<l>Dat mi na dit grote gheval,</l>
<l><pb n="35"/>Een scrivere ghebreken sal.</l>
<l n="1315">Ic ware mi des liever wijs,</l>
<l>Dan te vaerne int paradijs.</l>
<l>Edele Grieken, nu hoort na mi!</l>
<l>Siet dat u niet leet en si,</l>
<l>Dat u dit wert te sure.</l>
<l n="1320">Al es soe fel die aventure,</l>
<l>Die altoos niet ghestade en blivet</l>
<l>Siet dat soe u niet en verdrivet!</l>
<l>Die niet besuert, niet besoet,</l>
<l>Die niet mesdoet, niet en boet;</l>
<l n="1325">Na pine comet goet gheval.</l>
<l>Hoort wat ic u seghen sal,</l>
<l><milestone unit="fol" n="11ra"/> Waer bij mijn troost es so goet,</l>
<l>Ende wat mi dus verhoghen doet.</l>
<l><hi rend="bold">D</hi>oe mijn vader was onlanghe doot,</l>
<l n="1330">Ende Grieken was in groter noot</l>
<l>Ende ic die crone hadde ontfaen,</l>
<l>Omtrent midnacht, sonder waen,</l>
<l>Lach ic in mine kemenade</l>
<l>Ende was in meneghen rade.</l>
<l n="1335">Mine ridders sliepen achter borghe,</l>
<l>Maer ic was in sulker sorghe:</l>
<l>Om dat ic was een nuwe man,</l>
<l>Enwistic doe wat vanghen an,</l>
<l>Weder so volghen mine viande,</l>
<l n="1340">So bescermen mine lande.</l>
<l>In wiste wat eerste ane vaen.</l>
<l>Mettien quam ene claerheit saen,</l>
<l>Die nacht teghinc alse een ghedwas,</l>
<l>Daer ic in die camere was</l>
<l n="1345">Ende ic selve toe ghesach,</l>
<l>So dochte mi worden dach.</l>
<l>Ic wane tlicht was van hemelrike;</l>
<l>Van anxene swetic sekerlike.</l>
<l>Een hemelsch man dochter mi comen,</l>
<l n="1350">Mochtic hem man bi orlove nomen,</l>
<l>Die vremde cleder hadde an,</l>
<l>Die ic ghenomen niet en can,</l>
<l><pb n="36"/>So menegherande waren si ghedaen.</l>
<l>Maert dochte mi sonder waen,</l>
<l n="1355">Dat hi ghecleet was [....] ghegare</l>
<l>Alse ocht eens jodenbisscop ware.</l>
<l>Sine scoen waren beleit met goude,</l>
<l>Also alse hijt selve woude,</l>
<l><milestone unit="fol" n="11rb"/> Een soom van goude diere ende goet</l>
<l n="1360">Beneden omme sijn cleder stoet,</l>
<l>Vor die borst haddi twalef stene,</l>
<l>Die sere lichten al ghemene,</l>
<l>Te middewaerde in sijn voorhooft</l>
<l>Stoet bescreven, dies ghelooft,</l>
<l n="1365">Met vier litteren ene name.</l>
<l>Mer en was mi ghene scame,</l>
<l>Dac ic die litteren niene ghelas,</l>
<l>Bedi dat gheen griex en was.</l>
<l>Ene crone stont up sijn hovet,</l>
<l n="1370">Ene goutspanghe vor tforhovet,</l>
<l>Omt haer ghinc hem een soom van goude,</l>
<l>Ende hi was grau van scoonre oude.</l>
<l>Aldus was die grote here,</l>
<l>Alse ic u seghe, min no mere.</l>
<l n="1375">Ic hadde achtinghe openbare,</l>
<l>Te vraghene, wie dat hi ware,</l>
<l>Ende wat hi woude, ende wanen hi quame,</l>
<l>Ende hoe dat ware sine name.</l>
<l>Maer hi sprac eerst te mi waert</l>
<l n="1380">Ende seide: "ghereide dine vaert,</l>
<l>Alexander, machtich man,</l>
<l>Ende vare uut dinen lande dan,</l>
<l>Ic sal di gheven in dine ghewout</l>
<l>Al tfolc, dat die werelt hout.</l>
<l n="1385">So waer dattu in eertrike</l>
<l>Enen sies in mine ghelike,</l>
<l>Dat es mijn volc, en doe hem niet!"</l>
<l>Ende mettien hi van mi sciet.</l>
<l>Alse hi en weghe voer, dedi die sale</l>
<l n="1390"><pb n="37"/> Rieken utermaten wale.</l>
<l>Dit es die sake die mi doet</l>
<l>So blide sijn in minen moet."</l>
<l>Dat sprac hi met groter joien,</l>
<l><milestone unit="fol" n="11va"/> Daer hi ghelogiert lach bi Troien.</l>
<l n="1395">Dus machmen merken wel te voren</l>
<l>Dat hi van gode was vercoren,</l>
<l>Prince te sine van al eertrike.</l>
<l>Want hi waest selve sekerlike</l>
<l>Ofte sijn bode, die daer quam,</l>
<l n="1400">Daer hi de ghewelt af nam.</l>
<l><hi rend="bold">D</hi>us nemet inde deerste bouc.</l>
<l>So wiere an naide enen douc</l>
<l>Van valscher rimen, hi mesdoet,</l>
<l>Want die rime es al goet.</l>
</div>
<div type="chapter"><head type="chapter"><pb n="38"/> DANDER BOUC.</head>
<l><hi rend="bold">H</hi>ier binnen quam die niemare</l>
<l>Vor Darise al openbare</l>
<l>Dat Alexander ware int lant</l>
<l>Ende hijt al dwonghe metter hant.</l>
<l n="5">Daris was gheweldich ende rike,</l>
<l>Ende langhe haddi sekerlike</l>
<l>In groter weelden ende met vreden</l>
<l>Sijn lant ghehouden ende sijn steden.</l>
<l>Al was meerre sijn conincrike</l>
<l n="10">Ende bat ghewapent sekerlike</l>
<l>Ende ooc riker van groten goude</l>
<l>Ende ooc bat met ghewoude</l>
<l>Menech coninc onderdaen,</l>
<l>Ende hi ooc meer prijs hadde ontfaen</l>
<l n="15">Ende daer toe ouder was van daghen,</l>
<l>So en dochtes hem niet wel belaghen</l>
<l>Dat hi te stride moeste riden;</l>
<l><milestone unit="fol" n="11vb"/> Want hine plaechs in langhen tiden.</l>
<l>Bedi, wil men die waerheit horen,</l>
<l n="20">Hi dochtes mi luttel hebben te voren.</l>
<l>Al was sine name hoghe,</l>
<l>Sijn herte en wilde gheen orloghe.</l>
<l>Nochtan, omdat hi niet en wilde,</l>
<l>Dat ieman sijn sceren hilde,</l>
<l n="25">Dreighedi den coninc openbare,</l>
<l>Om dat hi wesen soude in vare,</l>
<l>Ende sprac haerde hoghe tale,</l>
<l>Want hi mocht volbringhen wale,</l>
<l>Ende dede int lant ghebieden</l>
<l n="30">Herevaert al sinen lieden.</l>
<l><pb n="39"/>Ses hondert dusentich baroene</l>
<l>Wel ghewapent ende coene,</l>
<l>Die beste die tien tiden saten</l>
<l>Tusschen der see ende Eufraten,</l>
<l n="35">Dede hi met Mennone varen</l>
<l>Jeghen Alexanders scaren.</l>
<l><hi rend="bold">A</hi>lse dit volc aldus trac uut,</l>
<l>Sende Daris een saluut</l>
<l>Tote Alexander, om dat hi wilde,</l>
<l n="40">Dat menne over machtich hilde.</l>
<l>Hi gaf hem selven groten prijs,</l>
<l>Want hi sprac in derre wijs:</l>
<l>"Daris die draeghet die hoochste crone</l>
<l>Boven allen coninghen te lone,</l>
<l n="45">Ende die ooc maech es alre gode,</l>
<l>Hi ontbiet met sinen bode</l>
<l>Alexandere, sinen cnechte,</l>
<l>Dat hi verdient heeft te rechte.</l>
<l>Al bestu dapper ende jonc,</l>
<l n="50">Ensprinc niet enen dullen spronc</l>
<l><milestone unit="fol" n="12ra"/> Ende wes te pijnlec niet een twint!</l>
<l>Du wasses noch, du bes een kint.</l>
<l>Die vrucht, die noch niet es ripe,</l>
<l>Die es quaet ghepluct van siere pipe.</l>
<l n="55">Laet dine wapen, du enbes gheen man,</l>
<l>Met dulheiden daetstuse an</l>
<l>Ganc tot dijnre moeder Olimpias,</l>
<l>Die selden gherne suver was.</l>
<l>Hi es dul, die hem niet en scaemt.</l>
<l n="60">Ic sende di, datti bat betaemt,</l>
<l>Dats te dinen behouf een breidelkijn,</l>
<l>Dattu mi onderdaen salt sijn</l>
<l>Ende in minen dienste bliven,</l>
<l>Of ic sal di als een paert driven.</l>
<l n="65">Ic sinde di mede ooc enen stoet,</l>
<l>Die te diere kintsceit es goet.</l>
<l>Enen bigordel sindic di mede,</l>
<l>Dattu teringhe te derre stede</l>
<l>Hebben moghes ende broot,</l>
<l n="70"><pb n="40"/> So enblijfstu niet van hongher doot.</l>
<l>Bestu so keytijf ende dul</l>
<l>Enter riesheit so vul</l>
<l>Ende int herte so premant,</l>
<l>Dattu liever heefs dinen viant,</l>
<l n="75">Dan dinen vrient in alre tijt,</l>
<l>Ende du liever heefs den strijt</l>
<l>Ende orloghe, danne vrede,</l>
<l>So hore, wat ic di segghe mede:</l>
<l>Jeghen di en sal gheen goet man vechten,</l>
<l n="80">Maer quaden verwoeden knechten</l>
<l>Sal ic di so sere doen blouwen,</l>
<l>Datti sal dijn leven rouwen,</l>
<l>Ende werpen di na minen wane,</l>
<l><milestone unit="fol" n="12rb"/> Daer du en salt sonne sien no mane."</l>
<l n="85">Dus nam ende sijn saluut,</l>
<l>Ende men laest al over luut.</l>
<l><hi rend="bold">D</hi>oe Alexander dat vernam,</l>
<l>Wart hi utermaten gram</l>
<l>Ende een luttelkijn hi doe sweech.</l>
<l n="90">Doe peisde hi dat dat ghedreech</l>
<l>Luttel goet hem mochte scaden.</l>
<l>Doe antworde hi met staden</l>
<l>Den heren, die dat saluut brochten,</l>
<l>Want hem sijn moet begonde sochten.</l>
<l n="95">Aldus sprac hi totien lieden:</l>
<l>"Hoort! ic sal u bet bedieden,</l>
<l>Wat betekent uwes heren present:</l>
<l>Die bal es ront al ommetrent:</l>
<l>Dat bediet de werelt ront,</l>
<l n="100">Die mijn sal sijn in corter stont.</l>
<l>Die breidel bediet, dat ic sal riden</l>
<l>Up die Persen in corten tiden</l>
<l>Ende dwinghense met minen sweerde,</l>
<l>Ghelike of si waren peerde.</l>
<l n="105">Wat dit bigordel bediet,</l>
<l><pb n="41"/>Dat en sal achterbliven niet:</l>
<l>Ic sal hebben allen Daris scat."</l>
<l>Doe dedi weder scriven dat</l>
<l>Ende hingher sinen seghel an</l>
<l n="110">Ende sandet weder den hoghen man.</l>
<l>Den boden gaf hi selver ende gout</l>
<l>Ende dede hem ere menichfout.</l>
<l><hi rend="bold">C</hi>ortelike na deser tijt</l>
<l>Was een die bitterlijkste strijt</l>
<l n="115"><milestone unit="fol" n="12va"/> Tusscen Alexander ende Mennoene.</l>
<l>Dit was up dien velde groene</l>
<l>Up ene riviere, hiet Granike.</l>
<l>Daer bleef dat volc ghemenelike</l>
<l>Met Mennoene, dien edelen here.</l>
<l n="120">Alexander hadde daer die ere,</l>
<l>Ende Darise quam die niemare</l>
<l>Dat Mennoen versleghen ware</l>
<l>Ende al dat hi met hem brachte.</l>
<l>Die mare dede hem onsachte</l>
<l n="125">Van hem ende van den ridders mede.</l>
<l>Al was hi droeve, nochtan hi dede</l>
<l>Alstie ghene, die die aventure</l>
<l>Prouven woude durenture.</l>
<l>Hi dede sine liede comen,</l>
<l n="130">Die men in den strijt sal nomen,</l>
<l>Ende ghereide sine vaert</l>
<l>Met haesten ter Eufraten waert.</l>
<l>So menich edel man was daer,</l>
<l>Al en seidic anders niet dit jaer,</l>
<l n="135">Ic soudes cume te voren comen,</l>
<l>In soudese al bi namen nomen.</l>
<l>Si quamen daer met groten prighe,</l>
<l>Die men sal nomen in dien wighe,</l>
<l>Hoe hare aventuren ghinghen;</l>
<l n="140">Hier en mochtment niet volbringhen.</l>
<l><hi rend="bold">D</hi>oe Daris ter Eufraten quam</l>
<l>Endi met toesiene vernam,</l>
<l><pb n="42"/>Dat daer was so menich scilt,</l>
<l>Ende daer so menich scare hilt,</l>
<l n="145">Verhief hi sere sinen moet.</l>
<l>Ic wane, hi anders niene doet,</l>
<l><milestone unit="fol" n="12vb"/> Dan hi tfolc telde metter vaert,</l>
<l>Teersten dat die dach upvaert,</l>
<l>Alse wilen Cerces dede,</l>
<l n="150">Doe hi verwan meneghe stede.</l>
<l>Vijvendertich hondert dusent heren</l>
<l>Waren daer ghetelt met eren.</l>
<l>Nochtan so blevere so vele, hem dochte</l>
<l>Dat mense niet ghetellen mochte.</l>
<l n="155">Hi bevalse met groter sorghen</l>
<l>Sinen goden, dat sise borghen</l>
<l>Moesten jeghen dat griexe here,</l>
<l>Dat hi ontsach herde sere.</l>
<l><hi rend="bold">T</hi>eerste orloghe, dat Daris helt,</l>
<l n="160">Alse ic u eerst hebbe ghetelt,</l>
<l>Jeghen die Grieken, die coene waren,</l>
<l>Dat was doe hi dede varen</l>
<l>Seshondert dusent met Mennoene,</l>
<l>Edele ridders ende coene,</l>
<l n="165">Up Alexander den jonghelinc.</l>
<l>Dat was wonderlike dinc,</l>
<l>Dat daer tien tiden ghesciede:</l>
<l>Al waest dat hi hadde min liede,</l>
<l>Jonc ende out, cleene ende groot</l>
<l n="170">Slouch hi al te gader doot</l>
<l>Ende Mennoene den here mede.</l>
<l>Ooc wan hi ter selver stede</l>
<l>Die rike borch, daer Midas</l>
<l>Wilen eer coninc up was,</l>
<l n="175">Midas was so dorerike,</l>
<l>Dat men seide sekerlike,</l>
<l>So wat hi hadde in de hant,</l>
<l><pb n="43"/>Dat gulden waert alte hant.</l>
<l>Gordia hiet wilen de sale,</l>
<l n="180"><milestone unit="fol" n="13ra"/> Dat vint men bescreven wale,</l>
<l>Ende nu te tiden heet soe Sardis,</l>
<l>Dit vint men wel dat waer is.</l>
<l>In enen boec van Asia</l>
<l>Staet soe ende Europen na.</l>
<l n="185">Daer comen twee seen te samen,</l>
<l>Die men heet bi rechter namen</l>
<l>Narvel ende Oceanus.</l>
<l>Een fluvie, heet Sangarius</l>
<l>Vallet daer in beide die seen</l>
<l n="190">Ten hoeke, daer si worden een.</l>
<l>Binder salen steet Jupiters kerke</l>
<l>Groot ende van starken ghewerke.</l>
<l>Daer binnen so staet Midas waghen,</l>
<l>Die vele last mochte draghen.</l>
<l n="195">An dat joc hinc die vreemde knoop.</l>
<l>So menegherande was sijn loop,</l>
<l>Datmen niemene en mochte vinden,</l>
<l>Die den knoop mochte ontbinden.</l>
<l>Het was over menech jaer</l>
<l n="200">In die stede voreseit aldaer,</l>
<l>So wie so den knoop ontcnochte,</l>
<l>Dat hem altoos niene ontfochte,</l>
<l>Hine soude wel saen daerna</l>
<l>Here wesen van al Asia.</l>
<l n="205"><hi rend="bold">D</hi>oe Alexander dat hadde verstaen,</l>
<l>Was hi in den wille bevaen,</l>
<l>Dat hi den knoop woude ontstrecken.</l>
<l>So dat hiere an begonde trecken.</l>
<l>Doe hi sach dat niet en diet,</l>
<l n="210">"Ghesellen, het es al om niet",</l>
<l>Sprac hi "in can niet ghemicken,</l>
<l>Hoe ic dit soude ontstricken."</l>
<l>Dit sprac hi ende trac uut sijn swaert</l>
<l><milestone unit="fol" n="13rb"/> Ende sneet ontwee ter vaert</l>
<l n="215"><pb n="44"/> Ende ontcnochte al durenture.</l>
<l>Dus bedrooch hi de aventure.</l>
<l>"Wat dunct u", sprac hi, "van desen?</l>
<l>Asia sal noch mine wesen."</l>
<l><hi rend="bold">A</hi>lse hi al dat hadde ghedaen,</l>
<l n="220">Voer hi tote Acirien saen,</l>
<l>Dat was een poorte utevercoren.</l>
<l>Hi sende sine boden voren</l>
<l>Int lant van Capadocia.</l>
<l>Al dat volc verre ende na</l>
<l n="225">Ghinghen ghewillike in hant</l>
<l>Ende gaven up al hare lant.</l>
<l>Doe si al bedwonghen waren,</l>
<l>Woude die coninc henen varen</l>
<l>Jeghen Darise mettier haest</l>
<l n="230">Daer hine wiste alre naest.</l>
<l>Hi voer binnen eens daghes wilen</l>
<l>Eenendertich groter milen,</l>
<l>Want hi woude dien bloden tyrant</l>
<l>Scoffieren ende winnen dlant.</l>
<l n="235">Hi haeste hem ooc te seerre vele,</l>
<l>Want hi wiste harde wele,</l>
<l>Dattie rochen nauwe waren,</l>
<l>Daer hi dor soude moeten varen,</l>
<l>Dat hem Daris daer mochte weren</l>
<l n="240">Ende sinen volke sere deren.</l>
<l>Bedi haesti hem ten slechten lande</l>
<l>Daer Daris was ende sine viande.</l>
<l><hi rend="bold">D</hi>aris hi was upghestaen</l>
<l>Eens moorghens tilike; also saen</l>
<l n="245"><milestone unit="fol" n="13va"/> Hi gheboot ter selver stonde,</l>
<l>Alsi dien dach bekinnen conde,</l>
<l>Dat men porrede metter vaert</l>
<l>Tien lande van Cilicien waert.</l>
<l>Daer was groot uter maten,</l>
<l n="250">Doe si voeren van der Eufraten,</l>
<l>Dat een scone riviere was,</l>
<l>Dat gheluut ende dat gheblas;</l>
<l><pb n="45"/>Die berghe dochten hem van pinen</l>
<l>Te stucken breken ende dwinen,</l>
<l n="255">Ende die stene dochten hem scoren.</l>
<l>Men mochte haerde verre horen</l>
<l>Van dien hoornen die donringhe.</l>
<l>Van verre hoordemen tghedinghe.</l>
<l><hi rend="bold">N</hi>u hoort algader harewaert,</l>
<l n="260">Hoe dat volc was ghescaert!</l>
<l>Vor alt here voer een waghen,</l>
<l>Die in sijn casse brachte ghedraghen</l>
<l>Van finen selvere enen outaer,</l>
<l>Ende een vier lach up aldaer,</l>
<l n="265">Dat volc van Persen anebede</l>
<l>Over een grote gotlichede.</l>
<l>Daerna quam een waghen goet,</l>
<l>Daer Jupiters beelde up stoet.</l>
<l>Dien traken twee witte peerde.</l>
<l n="270">Hi was ghemaect met groter weerde</l>
<l>Van goude ende van dieren stenen.</l>
<l>Daerna quamen [.......]</l>
<l>Ende twalef manieren volcs ghevaren</l>
<l>Eerlijc met haren scaren.</l>
<l n="275">Daer quamen vor die ander alle</l>
<l>Tfolc van dien lande van Triballe,</l>
<l>Die so dore langhe leven,</l>
<l><milestone unit="fol" n="13vb"/> Dat si van groter oude sneven.</l>
<l>Het es daer wet, het es daer noot,</l>
<l n="280">Dat tkint sla den vader doot.</l>
<l>Hine mach ander doot ontfaen,</l>
<l>Men moetene te doot met wapen slaen.</l>
<l>Tien dusent man so quamer sciere</l>
<l><pb n="46"/>Ghevaren van dusdaenre maniere</l>
<l n="285">Up waghene, die vergult waren.</l>
<l>Daer na so quamen ghevaren</l>
<l>Vijftien dusent van sconincs maghen,</l>
<l>Die cleder brochten ane ghedraghen,</l>
<l>Alsulke alse vrouwen nu plien,</l>
<l n="290">Dat mense daer bi mochte sien.</l>
<l>Daerna quam dies conincs waghen,</l>
<l>Die Darise brochte ghedraghen.</l>
<l>Die sproten scemerden van goude,</l>
<l>Also alse hijt selve woude.</l>
<l n="295">Bi hem stoeden gode bescreven,</l>
<l>Daer hi hem an hielt al sijn leven.</l>
<l>Met goude ende met dieren stenen,</l>
<l>Beide met groten ende met clenen,</l>
<l>Was die waghen versiert van binnen</l>
<l n="300">Ende van buten in allen sinnen.</l>
<l>Boven dien waghene, te waren,</l>
<l>Was ghemaect van goude een aren,</l>
<l>Die de sonne van hem weerde,</l>
<l>So dat soe hem niet en deerde.</l>
<l n="305">Tien dusent man in waerre dinc</l>
<l>Voeren vore dien coninc.</l>
<l>Hare scachte waren selverijn</l>
<l>Ende hare yseren fijn goudijn.</l>
<l>Nochtan dede di coninc riden</l>
<l n="310">Twee hondert man bi siere siden,</l>
<l>Die alle waren conincs kinder</l>
<l>Some meerre, some minder.</l>
<l>Nochtan ghinker daer alomme</l>
<l><milestone unit="fol" n="14ra"/> Dertich dusent teenre somme</l>
<l n="315">Van voetganghers teenre scaren.</l>
<l>Daerna so quamen ghevaren</l>
<l>Dies conincs kinder ende sijn wijf</l>
<l>Ende siere moeder ende sine joncwijf</l>
<l>Ende al die allame van dien hove.</l>
<l n="320">Ende vijftich vrouwen van groten love</l>
<l><pb n="47"/>Quamen up vijftich waghen ghevaren,</l>
<l>Die Daris amien waren.</l>
<l>Ghevuerde cnapen alse capoene,</l>
<l>Diemen tien tide hiet spadoene,</l>
<l n="325">Waren der vrouwen camerieren,</l>
<l>Want men plach doe diere manieren.</l>
<l>Tien tiden so waest ooc sede,</l>
<l>Welctijt so die coninc dede</l>
<l>Van Percen roupen herevaert,</l>
<l n="330">Dat al volghede ter vaert,</l>
<l>Man, wijf, quenen ende kinder</l>
<l>Cnapen, cnechte, meer ende minder.</l>
<l><hi rend="bold">D</hi>aer na quam die scat ghevaren</l>
<l>Up seshondert mulen te waren,</l>
<l n="335">Ende driehondert kemele mede</l>
<l>Brochten scat up hare lede.</l>
<l>Ene scare quam dwers daer an</l>
<l>Meer dan hondert dusent man,</l>
<l>Die scoten ende worpen stene.</l>
<l n="340">Daerna so quamen alghemene</l>
<l>Een trop van misseliken lieden,</l>
<l>Die nieman al en can bedieden.</l>
<l>Manne warent wel na al;</l>
<l>Daer af en was gheen ghetal.</l>
<l n="345">Dat here maecte sulc ghestof,</l>
<l><milestone unit="fol" n="14rb"/> Dat die sonne waert verdonkert of,</l>
<l>Alse ocht die nevel hadde ghedaen;</l>
<l>Dat doetmen ons vorwaer verstaen.</l>
<l><hi rend="bold">D</hi>oe voer Alexander na</l>
<l n="350">Ende vant dat lant van Cilicia</l>
<l>Verbernt ende verherghet doe</l>
<l>Van den volke datter vlo.</l>
<l>Hi voer te eenre stede ghereet,</l>
<l>Die Cyrus Pauwelioen heet.</l>
<l n="355"><pb n="48"/> Hi seinde voren Permenioene</l>
<l>Ende gheboot hem te doene,</l>
<l>Dat hi soude houden in vrede</l>
<l>Tarcen, die goede stede.</l>
<l>Want Daris hiet die Parcen</l>
<l n="360">Verbernen die poort van Tarcen.</l>
<l>Hier was sinte Pauwels gheboren,</l>
<l>Die goods apostel was vercoren,</l>
<l>Ende hier was sijn vader gegraven,</l>
<l>Die rike was van groter haven.</l>
<l n="365">Doe die viande verjaghet waren,</l>
<l>Quam Alexander na ghevaren</l>
<l>Te Tarchen in die goede stede</l>
<l>Ende alle sine ridders mede.</l>
<l>Door die stat loopt ene riviere</l>
<l n="370">Claer ende van goeder maniere,</l>
<l>Die Signus heet na minen wane.</l>
<l>Dat bediet in dietsce een swane.</l>
<l>Door hare witheit, wanic wel,</l>
<l>Heet soe Swane end niewer om el.</l>
<l n="375">Men secht dat soe ne meer en bringt</l>
<l>Waters, van al daer soe springt,</l>
<l>Dan hare gheeft die eerste adere,</l>
<l>Van dare soe comt al gadere;</l>
<l><milestone unit="fol" n="14va"/> Ander fonteine noch ander beke</l>
<l n="380">So en vallet in hare streke.</l>
<l>Hier waert Macedo gheware,</l>
<l>Dat niemen so gheluckech en ware,</l>
<l>Die sonder lettinghe aventure</l>
<l>Hebben mochte altoos ter cure.</l>
<l n="385">Ongheval ghesciede hem daer,</l>
<l>Daerom hi hadde groten vaer</l>
<l>Ende alle die van Grieken toren,</l>
<l>Alse ghi nu hier moghet horen.</l>
<l><hi rend="bold">H</hi>et was int heetste van den jare,</l>
<l n="390">Ende dat coren stont in sine are,</l>
<l>Ende et was half wedemaent,</l>
<l>Also alsemen die waerheit waent,</l>
<l><pb n="49"/>Recht omtrent middaghe.</l>
<l>Ooc segghe ic u al sonder saghe:</l>
<l n="395">Dat sant van den velde stoof</l>
<l>Entie aerde van heeten cloof.</l>
<l>Alexander was sere verhit</l>
<l>Endi sach die Swane wit</l>
<l>Ende ooc wel te maten diep.</l>
<l n="400">Met haesten hi daerinne liep</l>
<l>Ende spranc int water saen,</l>
<l>Om dat hi hem wilde dwaen.</l>
<l>Twater was uter maten cout,</l>
<l>Ende hi was verhit menichfout.</l>
<l n="405">Dus vercoude hi te hant,</l>
<l>Bedi dat die gheest niene vant</l>
<l>Eneghe adere in dien tiden,</l>
<l>Daer hi toe mochte liden.</l>
<l>Dus verloos hi sine cracht</l>
<l n="410">Ende seech neder in onmacht.</l>
<l>Die riddere si trakene uut</l>
<l><milestone unit="fol" n="14vb"/> Ende weenden sere over luut.</l>
<l>Si ghinghen carmen ende dinghen,</l>
<l>Si riepen: "bloeme van jonghelinghen,</l>
<l n="415">Waer heefstu dese doot verdient</l>
<l>Te stervene onder dine vrient</l>
<l>Sonder wapen aldus naect?</l>
<l>Wat onghevalle heefti ghestaect?</l>
<l>Owi! verbannen aventure,</l>
<l n="420">Du bes tienwerf also sture,</l>
<l>Alse eneghe tyghere, diemen vint,</l>
<l>Ende wandelre, dan een wint,</l>
<l>Ende eiseliker dan Tisiphon,</l>
<l>Die in der hellen es ghewon.</l>
<l n="425">Daer en es gheen duvel also fel,</l>
<l>Alse du, dat machmen merken wel.</l>
<l>Sech, waeromme dodestu dan</l>
<l>Ere tijt desen man?</l>
<l>Tote nu so waerstu alse moeder;</l>
<l n="430">Waer bi so bestu alse stiefmoeder?</l>
<l><pb n="50"/>Want du hads beheten desen,</l>
<l>Dat hi meester soude wesen</l>
<l>Vander werelt tenen gader.</l>
<l>Owi! coninc, lieve vader!</l>
<l n="435">Waer sal varen die griexe scare,</l>
<l>Di metti es comen hare?</l>
<l>Wi en moghen keren niet te lande</l>
<l>Want si testoort sijn met brande</l>
<l>Ende algader sonder lijfnere.</l>
<l n="440">Hoe sullen wi ons setten ter were</l>
<l>Ende sonder di den strijt bestaen?</l>
<l>Ens nieman werdech sonder waen,</l>
<l>Noch en ware ooc up al die eerde,</l>
<l>Dat hi na di coninc weerde."</l>
<l n="445"><milestone unit="fol" n="15ra"/> <hi rend="bold">D</hi>ie aventure hoorde dat,</l>
<l>Daer soe up die eerde sat.</l>
<l>Soe helt in die hant een wiel.</l>
<l>Alset keerde, een man viel,</l>
<l>Ende een ander man waert here,</l>
<l n="450">Die derde rike ie lanc so mere,</l>
<l>Die vierde was al uut keytijf</l>
<l>Ende bleef onsalich al sijn lijf.</l>
<l>Soe was blint, want soe en sach</l>
<l>Niet, wie hi was die onder lach</l>
<l n="455">No wien soe maecte here.</l>
<l>Dat es hare doen emmermere.</l>
<l>Soe stont up ende bespotte die Grieken,</l>
<l>Die sere claegheden haren sieken,</l>
<l>Ende soe green met haren monde</l>
<l n="460">Soetelike ter selver stonde.</l>
<l>Soe scoutse dat si waren vervaert</l>
<l>Ende sprac aldus ten Grieken waert:</l>
<l>"Der liede gheclach es wel dul</l>
<l>Ende groter onweticheiden vul,</l>
<l n="465">Dat si mi dus sere moeien.</l>
<l>Mi maechs te rechte vernoien,</l>
<l>Dat elc moet volghen siere nature,</l>
<l>Sonder allene die aventure.</l>
<l>Die liede ontseghen mi mijn recht.</l>
<l n="470"><pb n="51"/> Alsic make here den cnecht,</l>
<l>Dan gheven si mi groten lof;</l>
<l>Als ickene werpe weder of</l>
<l>Van der eren, dare icken brochte,</l>
<l>Dan sceldsi mi, alse of ic mochte</l>
<l n="475">Sijn ghestade bi miere nature.</l>
<l>So en ware mijn name niet aventure,</l>
<l>Mochte ic altoos ghestade bliven.</l>
<l>Het es onrecht dat si driven;</l>
<l>Bedi ic moet sijn onghestade</l>
<l n="480"><milestone unit="fol" n="15rb"/> Ende nu doen vrome ende nu doen scade</l>
<l>Ende nu doen riden, ende nu doen beten,</l>
<l>Sal ic aventure heten."</l>
<l><hi rend="bold">D</hi>oe sweech soe ter selver stont,</l>
<l>Entie coninc roerde sinen mont</l>
<l n="485">Ende begonde ademen doch,</l>
<l>Maer evel hadde hi binnen noch.</l>
<l>Hi slouch up sine oghen beide</l>
<l>Ende sprac met groter serecheide:</l>
<l>"Bedi hebbic dit ongheval,</l>
<l n="490">Dat mi die coninc Daris sal</l>
<l>Sonder were moghen slaen</l>
<l>Die hier bi es, sonder waen,</l>
<l>Ende et staet mi harde onsiene,</l>
<l>En moghen niet fisiciene</l>
<l n="495">Mi ghehelpen in corten tiden:</l>
<l>Mijn viant en sal niet biden,</l>
<l>Hi en sal om mijn ongheval</l>
<l>Blide sijn ende vanghent al</l>
<l>Ende slaen mi mine ridders of.</l>
<l n="500">Maer weet god! ic sal sonder lof</l>
<l>Ende sonder ere verslaghen werden</l>
<l>Ende ooc ligghen up der erden</l>
<l>Onbegraven ende bloot</l>
<l>Ende bliven in ellenden doot.</l>
<l n="505">Nochtan mocht also wesen</l>
<l>Dat mi fisiciene mochten ghenesen,</l>
<l>So woudic gheerne bi rade werken.</l>
<l>Ic secht ooc ridders ende clerken</l>
<l><pb n="52"/>Dat ic vechten meer beghere</l>
<l n="510">Jeghen Darise ende sijn here,</l>
<l>Dan ic nu doe te desen stonden</l>
<l>Van minen live die ghesonde;</l>
<l>Want al bem ic siec al noch,</l>
<l><milestone unit="fol" n="15va"/> Mochtic bi minen live doch</l>
<l n="515">Ene corte wile ghestaen,</l>
<l>Daris mochte sonder waen</l>
<l>Met sinen lieden vlien ander weghen,</l>
<l>Ende Grieken souder vechten jeghen."</l>
<l><hi rend="bold">M</hi>ettien sweech die coninc stille</l>
<l n="520">Die heren ontsaghen, dat hi wille</l>
<l>Ende hi ooc int herte dochte,</l>
<l>Dat sijn evel meeren mochte.</l>
<l>Philip hiet sijn fisicien.</l>
<l>Alse hi dorine hadde besien,</l>
<l n="525">Ghelovede hi dat hi soude wesen</l>
<l>Binnen drien daghen al ghenesen.</l>
<l>Hem sende een paer letteren doe</l>
<l>Sijn riddere Parmenio.</l>
<l>Hi was ghevaren een deel bat voort</l>
<l n="530">Tote Yssoen, der vaster poort;</l>
<l>Hi screef dat hi hem soude vorsien</l>
<l>Van Pilippe, sinen fisicien,</l>
<l>Want hine vergheven soude.</l>
<l>Hem ware ghelooft met groten goude</l>
<l n="535">Dat hi soude hebben sekerlike</l>
<l>Daris suster in huwelike.</l>
<l>Hier af hadde de coninc vaer</l>
<l>Ende twivelde oft ware waer,</l>
<l>Bedi hem gaffene up trouwe groot</l>
<l n="540">Philip, sijn vader, eer hi bleef doot.</l>
<l>Tien derden daghe brachti poisoen,</l>
<l>Daer hi hem met waende doen</l>
<l><pb n="53"/>Ghenesen ende dat evel vlien,</l>
<l>Ende hiet hem drinken uut mettien.</l>
<l n="545">Blodelike dranc hijt uut,</l>
<l><milestone unit="fol" n="15vb"/> Maer teerst toochdi hem tsaluut</l>
<l>Min no meer dan recht also,</l>
<l>Alst hem seinde Permenio.</l>
<l>Ende talre eerst dat hijt besach,</l>
<l n="550">Wat daer inne bescreven lach,</l>
<l>En achte hi een twint niet das,</l>
<l>Alse die onsculdech was.</l>
<l>Hi antwoorde hem metter vaert:</l>
<l>"Coninc, en wes niet vervaert,</l>
<l n="555">Laet hier af dijn sorghen sinken</l>
<l>Ende wille dit poisoen uut drinken.</l>
<l>Alst dine aderen hebben ontfaen,</l>
<l>So machet di in staden staen.</l>
<l>Die mi belooch, her Alexander,</l>
<l n="560">Die heeft u liever, dan een ander,</l>
<l>Of hi en ghetrouwet mi niet van desen,</l>
<l>Dattu moghes bi mi ghesen,</l>
<l>Of hem ware lief dine scade,</l>
<l>So dattu gheneses spade.</l>
<l n="565">Want wie so onsculdeghen man</l>
<l>Verradenesse tijet an,</l>
<l>Des sijt seker ende ghewes,</l>
<l>Dat hi een verrader es.</l>
<l>Want wie so gherne quaetheit doet,</l>
<l n="570">Hi waent dat nieman en si goet.</l>
<l>Aldus vallet dat hi snevet,</l>
<l>Die gheens quaets verdient en hevet,</l>
<l>Ende die quaet hevet ghedaen</l>
<l>Laet men dicke quite gaen."</l>
<l n="575">Doe hi seide dese dinc,</l>
<l>Gheboot hi mede den coninc</l>
<l>Dat hi hem niet en soude ontsien.</l>
<l>Dat poisoen ghinc nederwaert mettien</l>
<l>Ende die coninc hi ghenas,</l>
<l n="580">Teerst dat binden aderen was.</l>
<l><milestone unit="fol" n="16ra"/> Te voren was hi onghedaen;</l>
<l><pb n="54"/>Sine varwe quam hem weder saen.</l>
<l>Die heren waren alle blide,</l>
<l>Ende quamen besien te stride</l>
<l n="585">Philip, diene hadde ghenesen,</l>
<l>Dies si blide mochten wesen.</l>
<l><hi rend="bold">D</hi>es anderen daghes metter sonnen,</l>
<l>Doe die nacht was ontronnen,</l>
<l>Sat hi up sijn snelle wreen,</l>
<l n="590">Hiet Bucifal, der bester een,</l>
<l>Dat men wiste in eneghen tide.</l>
<l>Hi maecte al sine liede blide</l>
<l>Ende dankes sinen goden saen</l>
<l>Dat hi cracht hadde ontfaen.</l>
<l n="595">Daerna dedi die borghe slechten,</l>
<l>Die jeghen hem wilden vechten,</l>
<l>Ende voer van Tarchen te Yssoen waert,</l>
<l>Dat wel met ketenen was bewaert.</l>
<l>Daer quam hem jeghen Permenio,</l>
<l n="600">Die sijns was harde vro,</l>
<l>Ende gheledene in die poort,</l>
<l>Die van den poorters was ghestoort.</l>
<l>Die heren vraechden hem tien tiden,</l>
<l>Weder hi woude daer ontbiden</l>
<l n="605">Darise ende sine ghewelt,</l>
<l>So voorder soeken up dat velt.</l>
<l>Doe seidi, tware beter vele</l>
<l>Striden in die nauwe kele</l>
<l>Tusschen die roetsen, want si seiden</l>
<l n="610">Het ware al eens daer van hem beiden.</l>
<l>Permenio sprac dat hem dochte,</l>
<l>Datmen daer bat belopen mochte</l>
<l>Darise ende sine ghewelt,</l>
<l><milestone unit="fol" n="16rb"/> Dan buten up dat breede velt.</l>
<l n="615"><hi rend="bold">N</hi>arbasines, die openbare</l>
<l>In allen doene was moordenare</l>
<l>Ende groot here van Oscanie</l>
<l>Seinde onder Alexanders paertie</l>
<l>Een paer litteren tote Cicines,</l>
<l n="620"><pb n="55"/> Die Alexanders ridder es,</l>
<l>Al te Yssoen in de stede.</l>
<l>Hi ontboot hem Daris vrede,</l>
<l>Woudi Alexander nemen dleven</l>
<l>Ofte enechsins vergheven.</l>
<l n="625">Waert dat hijt volbringhen woude</l>
<l>Beide van selver ende van goude</l>
<l>Souden si hebben haren wille.</l>
<l>Cicenes liet ligghen stille</l>
<l>Dat paer litteren, dat hem quam,</l>
<l n="630">So dat die coninc vernam.</l>
<l>Al en hadde hi ghenen ghere,</l>
<l>Te dodene sinen gherechten here,</l>
<l>Nochtan so was in den stonden</l>
<l>Dat paer litteren over hem vonden</l>
<l n="635">Ende was daer omme doot.</l>
<l>Dat was onrecht haerde groot.</l>
<l><hi rend="bold">M</hi>ettien quamen al te hant</l>
<l>Ridderen uut Griekenlant,</l>
<l>Timodes ende sine neven,</l>
<l n="640">Die uten lande waren verdreven,</l>
<l>Tote Darise omme sout</l>
<l>Ende ooc mede om behout.</l>
<l>Si raden Darise, of hi woude,</l>
<l>Dat hi weder keren soude</l>
<l n="645"><milestone unit="fol" n="16va"/> Met sinen here ten pleinen lande;</l>
<l>Ende oft hem dochte wesen scande,</l>
<l>So rieden hem die Grieken dat,</l>
<l>Dat hi soude half sinen scat</l>
<l>Weder senden ende half sine liede,</l>
<l n="650">Bedi, ocht also ghesiede,</l>
<l>Dat si deen helt verloren al,</l>
<l>Of god wille, dat niet sijn en sal!</l>
<l>Dat Darise volcs te vullen bleve,</l>
<l>Daer hi di Grieken mede verdreve.</l>
<l n="655">Want het es [....] al durenture</l>
<l>Eens conincs goet ende aventure</l>
<l>Te settene algader up enen dach.</l>
<l><pb n="56"/>Dit es die raet, die sere wach</l>
<l>Den ridders, die daer hoorden toe.</l>
<l n="660">Si rieden haren here doe</l>
<l>Dat hi die Grieken doden dade,</l>
<l>Dat ware die loon van sulken rade,</l>
<l>Want si wouden dat gheloven,</l>
<l>Dat si den scat wouden roven</l>
<l n="665">Ende met penninghen versoenen</l>
<l>Jeghen Alexandere, den coenen.</l>
<l><hi rend="bold">M</hi>aer Daris was een soete man.</l>
<l>Hi antwoorde den heren dan:</l>
<l>(Sijn herte twivelde dies si seghen)</l>
<l n="670">"Neen, ghi heren, doet enweghe!</l>
<l>Ic bem die ghone, dies niet enbestaet,</l>
<l>Dat ic wille dat men verslaet</l>
<l>Goede riddere ende coene</l>
<l>Die te minen pauwelioene</l>
<l n="675">Comen ghevaren omme sout.</l>
<l>Ic bem van daghen nu so out,</l>
<l>Het ware lachter dedic dat."</l>
<l><milestone unit="fol" n="16vb"/> Dus bleven si quite daer ter stat.</l>
<l>Maer niet en woudi weder keren,</l>
<l n="680">Want hi scaemde hem der onneren.</l>
<l>Doch sendi weder dat meeste goet</l>
<l>Van sinen scatte metter spoet</l>
<l>Tote Damas in die stede.</l>
<l>Maer na sijnre voorders sede</l>
<l n="685">Helt hi daer wijf ende kindere</l>
<l>Beide meerre ende mindere.</l>
<l>Seker so was Daris dies,</l>
<l>Waert sijn win ofte verlies,</l>
<l>Dat men te wighe soude gaen,</l>
<l n="690">Teerst datmen saghe die sonne up staen.</l>
<l>Hi clam up enen beerch groene</l>
<l>Te midden onder die pauwelioene,</l>
<l>Daer een lauwerboom up stont</l>
<l>Wel ghewassen ende ront.</l>
<l n="695">Ooc so es ghedaen sijn nature,</l>
<l><pb n="57"/>Al vrore deerde durenture,</l>
<l>Weder dat es heet of cout,</l>
<l>Dat hi altoos sine lover behout.</l>
<l>Ooc stont daer menich blomekijn,</l>
<l n="700">Enter luchter siden sijn</l>
<l>Liep ene riviere over tsant,</l>
<l>Het was die scoonste diemen vant.</l>
<l>Hier stont Daris ende besach</l>
<l>Al dat volc, dat onder hem lach.</l>
<l n="705">So goetlijc was hi ghedaen,</l>
<l>Dat men hem sonder waen,</l>
<l>Gheerne soude wesen vrient,</l>
<l>Al en haddijs anders niet verdient.</l>
<l>Hi hiet dat volc sceden te voren</l>
<l n="710">Ende sine tale horen.</l>
<l><milestone unit="fol" n="17ra"/> "<hi rend="bold">E</hi>dele heren van Perci,</l>
<l>Die beste wigande sijdi</l>
<l>Van der werelt uutvercoren.</l>
<l>Ghi sijt van den goden gheboren</l>
<l n="715">Ende van den ouden Beluse comen.</l>
<l>Dat es noch wale cont u somen.</l>
<l>Hi verdiende in die eertsce weelde,</l>
<l>Dat na hem dat eerste beelde</l>
<l>Was ghemaect, dat ie ghewas.</l>
<l n="720">Daerbi so verdiendi das,</l>
<l>Dat hi eerst van eertrike</l>
<l>Was ghevoert te hemelrike.</l>
<l>Ghi heren en sijt niet vervaert.</l>
<l>Dit orloghe en es niet waert,</l>
<l n="725">Datment heet eneghen wijch.</l>
<l>Want die cnecht die wille prijch</l>
<l>Houden jeghen sinen here,</l>
<l>Mi dunct dat hi verwoet es sere.</l>
<l>Et en es gheen strijt, maer het es wrake,</l>
<l n="730">Also als ghevalt die sake,</l>
<l>Dat die here sinen cnecht</l>
<l>Blouwet ende voeret na sijn recht</l>
<l>Ende sijns selfs lant bescermt.</l>
<l>Ic wane die keytijf niene ghehermt,</l>
<l n="735"><pb n="58"/> Die quade bastaert, om die dinc,</l>
<l>Dat hi worden es coninc,</l>
<l>Hi waent werden sekerlike</l>
<l>Here van al eertrike.</l>
<l>Dat riet hem die jonghe joghet.</l>
<l n="740">Ic wane ghi wel merken moghet,</l>
<l>Dat hi onversien ende sonder raet</l>
<l>Alrande dinc dicke bestaet.</l>
<l>Hem ware liever, ware hi doot,</l>
<l>Dan hi hem up gheve door di noot.</l>
<l n="745"><milestone unit="fol" n="17rb"/> Al nu so es hi hopeloos,</l>
<l>Dat hi so meneghen man verloos</l>
<l>Jeghen Mennoene up die Granike,</l>
<l>Daer menech man bleef jammerlike.</l>
<l>Wach arme! dat quade cnechte</l>
<l n="750">Houden wanen hare ghevechte,</l>
<l>Die alleweghe aerm waren ende keytijf,</l>
<l>Jeghen heren, die al hare lijf</l>
<l>Hebben ghehat wensche ghewout</l>
<l>Ende dient selver ende gout.</l>
<l n="755">Alexander, hoe gheerne ic wiste</l>
<l>Bi wat duvele, of bi wat liste</l>
<l>Du winnen waens dat conincrike,</l>
<l>Dat Cyrus wan gheweldelike,</l>
<l>Die tlant van Lidien verwan,</l>
<l n="760">Ende Cresus den riken man,</l>
<l>Die die rijcste was te voren,</l>
<l>Die noch ie was gheboren,</l>
<l>Ende Baltasar van Babilone</l>
<l>Ende daertoe alre heren crone,</l>
<l n="765">Die tien tiden coninc waren.</l>
<l>Al es hi te hemele ghevaren,</l>
<l>Noch hebbic sine aventure</l>
<l>Ende sijn gheluc al durenture.</l>
<l>Noch segghic ene ander sake,</l>
<l n="770"><pb n="59"/> Dies ghij moghet sijn te ghemake:</l>
<l>Wi sijn van dier giganten gheslachte,</l>
<l>Die alle waren van groter crachte</l>
<l>Entie dien toren van Babilone,</l>
<l>Die noch es hoghe ende scone,</l>
<l n="775">Eerstwerf van teghelen wrochten,</l>
<l>Entie jeghen die gode vochten.</l>
<l>Bedi bidde ic u, dat ghi doet</l>
<l>Uwe voorders in uwen moet</l>
<l><milestone unit="fol" n="17va"/> Ende dat ghi doet al sulke were,</l>
<l n="780">Dat ghijs lof hebt ende ere.</l>
<l>Sal een keytijf, een incomelinc</l>
<l>Ooc verdriven uwen coninc</l>
<l>Ende houden uwer voorders erven,</l>
<l>Al sult ghiere ooc om sterven?</l>
<l n="785">Alst so ghevalt, dat niet en sal,</l>
<l>Of god wille ende goet gheval,</l>
<l>Dat iemen vlie den griexen cnechten,</l>
<l>Of ghi dor mi en willet vechten,</l>
<l>Hi peise doch om sijn wijf</l>
<l n="790">Ende om sine kinde, ende tlijf</l>
<l>Verliesen sullen in den strijt;</l>
<l>Ende dan so eest vechtens tijt.</l>
<l>Nochtan weet ic wale alleweghe</l>
<l>Dat wi sullen hebben den seghe.</l>
<l n="795">Want ic in minen drome sach,</l>
<l>Daer ic up minen bedde lach,</l>
<l>Bernen die griexe pauwelioene</l>
<l>Ende den keytijf dulcoene</l>
<l>Ghecleet na babiloonsce wise.</l>
<l n="800">Hi voer in die poort van prise,</l>
<l>Daerna brochtmenne mi ghevaen.</l>
<l>Doe verghinc mijn droom wel saen.</l>
<l>Wat hulpt dat ic u vele seide?</l>
<l>Ic sweert u bi die gotlicheide</l>
<l n="805">Vander sonnen, di wi u wisen,</l>
<l>Die wi bi orlove laten risen</l>
<l><pb n="60"/>Int einde van onsen conincrike:</l>
<l>Die vlien, sullen ewelike</l>
<l>Verdreven wesen van den lande,</l>
<l n="810">Ghelijc dat waren onse viande."</l>
<l><milestone unit="fol" n="17vb"/> <hi rend="bold">D</hi>oe hi stoet in dese tale,</l>
<l>Quam ghelopen in den dale</l>
<l>Een messenghier met eenre mare,</l>
<l>Ende seide dat Alexander ware</l>
<l n="815">Ghevloen ende there ghinge faelgen</l>
<l>Over berch ende buscaelgen</l>
<l>Ende ter seewaert ware ghevloen.</l>
<l>Hi was so blide, hine wiste wat doen</l>
<l>Van vrouden, doe hi hoorde die tale.</l>
<l n="820">Over berch ende over dale</l>
<l>Ende over bosch ende over stene</l>
<l>Ghinc dat volc vlien al ghemene</l>
<l>Algader dien dach ende die nacht,</l>
<l>Dies waren si qualijc bedacht</l>
<l n="825">Om dat sien sullen achter lopen;</l>
<l>Dat si sere sullen becopen.</l>
<l>Want Alexander en hadde vrucht,</l>
<l>Dan om dies conincs Daris vlucht.</l>
<l>Al hadde hi den core also,</l>
<l n="830">Weder hi liever hadde dat hi vlo</l>
<l>Ende hi verwonne in sulker wijs,</l>
<l>So dat hi soude hebben den prijs</l>
<l>Ende al werende tlijf verliesen,</l>
<l>Hi en soude wat weten kiesen,</l>
<l n="835">Want hi soude hem emmermere</l>
<l>Daerna scamen der onnere.</l>
<l><hi rend="bold">A</hi>lso na waren si nu comen,</l>
<l>Daris scaren, dat si vernomen</l>
<l>Waren in die diepe dale.</l>
<l n="840">Men mochte si bekennen wale</l>
<l><milestone unit="fol" n="18ra"/> Bi dien blikene van den goude,</l>
<l>Entie stuvinghe van der moude</l>
<l>Verdonkerde dier sonnen ganc,</l>
<l><pb n="61"/>Dat avont sceen sonder wanc.</l>
<l n="845">Up enen toren liep een seriant.</l>
<l>Hi riep in Yssoen al te hant</l>
<l>Dat Daris quame ende al sijn here</l>
<l>Ende men vaste vinghe ter were.</l>
<l>Cume gheloofdet Alexander,</l>
<l n="850">Dies blider was dan een ander</l>
<l>Ende sere langhde na den wighe.</l>
<l>Hi riep: "wapent u te prighe!"</l>
<l>Hi was die eerste die uut trac</l>
<l>Ende ooc die den eersten stac.</l>
<l n="855">Hem volchde menech scone serjant,</l>
<l>Helm up hovet, scacht in die hant.</l>
<l>Nu laet sien, wat sullen doen,</l>
<l>Die men seide dat si waren ghevloen.</l>
<l><hi rend="bold">D</hi>oe tfolc sach dat si dare waren,</l>
<l n="860">Alexander ende sine scaren,</l>
<l>Wel ghewapent vor sijn oghen,</l>
<l>Doe wisten si wel, si waren bedroghen.</l>
<l>Men riep daer helpe! in menegher tale;</l>
<l>Men mochtes niet verstaen wale.</l>
<l n="865">Daris scaerde anderwaerf dat here</l>
<l>Ende sette tfolc ter were.</l>
<l>Hi hadde in sinen sin ghedacht,</l>
<l>Ooc mochte hijt hebben volbracht,</l>
<l>Dat hi die Grieken voren ende bachten</l>
<l n="870">Soude hebben beringht met crachten.</l>
<l>Hadde hijt ghedaen, het ware hem goet.</l>
<l><milestone unit="fol" n="18rb"/> Maer daventure, die emmer doet</l>
<l>Den starken breken, den cranken staen,</l>
<l>Die en liets hem niet anegaen.</l>
<l n="875"><hi rend="bold">D</hi>us stoeden die Grieken wel ghescaert</l>
<l>Up enen berch al onvervaert:</l>
<l>Alexander sette hem ter were</l>
<l>Vore algader tander here</l>
<l>Ene scare van lieden te voet,</l>
<l n="880">Die ten wapen waren goet.</l>
<l>Sijn here was in tween ghescaert.</l>
<l><pb n="62"/>Die rechter side die bewaert</l>
<l>Nichanor, Permenions sone,</l>
<l>Die alre eren was ghewone.</l>
<l n="885">Hector sijn broeder was daer mede,</l>
<l>En Tholomeus, die wonder dede,</l>
<l>Meleager ende Perdicas</l>
<l>Clitus ende ooc Amictas.</l>
<l>Dit waren riddere al van prise;</l>
<l n="890">Elc na conincstavels wise</l>
<l>Van ere paertien leitsman.</l>
<l>Ane die luchter side daeran</l>
<l>Was leitsman Permenio,</l>
<l>Die der orloghen was wel vro.</l>
<l n="895">Ende an die selve side so was</l>
<l>Sijn sone, mijnher Philotas,</l>
<l>Craterus ende Antigonus,</l>
<l>Cenus ende Eumenius.</l>
<l>Alexander, die coene was ende blide,</l>
<l n="900">Hi was in die ander side</l>
<l>Met enen helm van goude root,</l>
<l>Sijn spere staerc ende groot</l>
<l><milestone unit="fol" n="18va"/> Ende wel ghewapent over al,</l>
<l>Ende hi sat up sijn Bucifal.</l>
<l n="905">An di side hielt bi hem doe</l>
<l>Alre naest Eufestio,</l>
<l>Die die scoonste was als te voren</l>
<l>Ende sijn gheselle uut vercoren.</l>
<l>Vore tfolc voer Alexander die fiere</l>
<l n="910">Blakende met sijnre baniere.</l>
<l>Den hoghen lieden bat hi sere</l>
<l>Te vechtene door der werelt ere.</l>
<l>Hi makede sinen lieden moet;</l>
<l>Den vrecken man gheloofdi goet</l>
<l n="915">Eighinen lieden gheloofde hi</l>
<l>Dat hise soude maken vri,</l>
<l>Die traghe wincti metten vingheren</l>
<l>Ende hietse werpen met den slingheren.</l>
<l>Hi sprac: "hoort an nu dese tale</l>
<l n="920"><pb n="63"/> Eer ghi gaet van den berge te dale:</l>
<l>"<hi rend="bold">E</hi>dele heren, nu sijt coene!</l>
<l>Heden hebdijs wel te doene;</l>
<l>Gi sult alt volc van eertrike</l>
<l>Dwinghen saen wel cortelike.</l>
<l n="925">Siet hier den dach, daer u up sal</l>
<l>Die aventure ghelden al</l>
<l>Den seghe, dien si u behiet.</l>
<l>Dit goet es uwe, en twivelt niet.</l>
<l>Dat toochde soe u wale te voren,</l>
<l n="930">Doe soe u Teben liet te storen,</l>
<l>Ende ghi Athenen haddet so vervaert,</l>
<l>Dat het al u eighen waert.</l>
<l>Siedi nu dese liede staen?</l>
<l>Sij sijn als wive al ghedaen,</l>
<l n="935">Si blicken van goude so sere,</l>
<l><milestone unit="fol" n="18vb"/> Si hebben hope vele mere</l>
<l>Omme roof, dan om verwinnen.</l>
<l>Men salt hem wale doen bekinnen</l>
<l>Dat onse sweert gout biten ontwee.</l>
<l n="940">Si connen dreighen ende nemmee,</l>
<l>Si sijn der weelden so ghewone,</l>
<l>Dat si en durren ghene soene</l>
<l>Houden jeghen di scaerpe swaerde.</l>
<l>Noopt mense enewerf metter gaerde</l>
<l n="945">In den rugghe of in den buuc,</l>
<l>Over busch ende over struuc</l>
<l>Sullen si vlien met alre cracht.</l>
<l>Daer sal men merken uwe macht,</l>
<l>Ende of ghi mint mi haerde,</l>
<l n="950">Daermen breect die plompe swaerde,</l>
<l>Daermen scoort die buckelaren,</l>
<l>Daer sal ic wel besien die scaren,</l>
<l>Die mi van herten goedes onnen.</l>
<l>Verwint tfolc, het es verwonnen!</l>
<l n="955"><pb n="64"/> Di sijns viants leven spaert,</l>
<l>Hi heeft sijns selves lijf onwaert.</l>
<l>In striden salmen nieman sparen,</l>
<l>En si of si verwonnen waren.</l>
<l>Godsat hebbe die traghe hant!</l>
<l n="960">Die blode vecht alse een wigant,</l>
<l>Als hi niet en mach ontvlien,</l>
<l>Dan sal den coenen niet ghescien.</l>
<l><hi rend="bold">D</hi>ie van Percen hebben dicken</l>
<l>Die Grieken gheslaghen tsticken</l>
<l n="965">Ende ooc menich onrecht ghedaen,</l>
<l>Bede vercocht ende ghevaen.</l>
<l>Dunket u wesen ghenoech,</l>
<l>Neent, het es groot onghevoech,</l>
<l><milestone unit="fol" n="19ra"/> Dattie kindere dat becopen,</l>
<l n="970">Dat hare voorders hebben belopen?</l>
<l>Al die liede sonder waen,</l>
<l>Sullent becopen, die hier staen,</l>
<l>Dat onrecht dat up Europen</l>
<l>Dicwile es belopen.</l>
<l n="975">Media ende Daris, die hier staet,</l>
<l>Sullen becopen Cerces daet,</l>
<l>Die Grieken groten toren dede.</l>
<l>Dat sullen wi wreken hier ter stede</l>
<l>Up meer volcs, dan ghi hier siet;</l>
<l n="980">Want dus vele en ghenoeghet mi niet.</l>
<l>Vecht alse ic doe omme prijch,</l>
<l>Deelt met mi den starken wijch!</l>
<l>Ic lat u tgoet bliven allene,</l>
<l>Want ic en wille dinc enghene,</l>
<l n="985">Dan den name van dier daet."</l>
<l>Dit sprac hi, ende metter vaert</l>
<l>Noopti Bucifalle met sporen.</l>
<l>Het lichte hem achter ende voren,</l>
<l>Entie scaren begonden naken,</l>
<l n="990">So dat si hem onderstaken.</l>
<l>Maer eer ic telle van iemans cracht</l>
<l>Wie daer vlo, ocht wie daer vacht,</l>
<l>Sal ic u wijs maken das,</l>
<l><pb n="65"/>Hoe Daris scilt ghetekent was.</l>
<l n="995"><hi rend="bold">D</hi>aris wapen waren goet.</l>
<l>Maer dat an den scilde stoet,</l>
<l>Dat was een historie lanc.</l>
<l>Diet horen wille, hebbe danc.</l>
<l>Sijn scilt hinc an enen waghen,</l>
<l n="1000">Want gheen man en mochten draghen,</l>
<l>Hi was goudijn goet ter curen,</l>
<l><milestone unit="fol" n="19rb"/> Hi hadde seven coverturen;</l>
<l>Gedeelt was hi in drien quartieren.</l>
<l>Boven stonden in haerre manieren</l>
<l n="1005">Daris voorders haerde scone</l>
<l>Die gygante van Babilone,</l>
<l>Ende hoe Memroet die gygant</l>
<l>Dat in sinen rade vant,</l>
<l>Datmen enen toren soude maken,</l>
<l n="1010">Die toten hemel soude gheraken,</l>
<l>Om dat die luvie daer naer</l>
<l>Nemmermeer en dede vaer.</l>
<l>Also stont dare Chams gheslachte,</l>
<l>Hoet daer den hoghen toren wrachte.</l>
<l n="1015">Doe en wout god niet ghedoghen</l>
<l>Ende quam sine cracht daer toghen</l>
<l>Ende verkeerde hare sprake.</l>
<l>Om aldusghedane sake</l>
<l>Bleef di toren te makene voort.</l>
<l n="1020">Daeraf so comt nu die poort,</l>
<l>Die es gheheten Babilone.</l>
<l>Al dit stont bescreven scone</l>
<l>Int overste quartier van den scilde,</l>
<l>Also alst die here wilde.</l>
<l n="1025">In dat ander so stont mee,</l>
<l>Hoe die coninc van Caldee</l>
<l>Nabugodonosor die rike</l>
<l>Met groten here gheweldelike</l>
<l>Te Jherusalem weert voer voren,</l>
<l n="1030">Ende hoe hi daer brac meneghen toren,</l>
<l><pb n="66"/>Ende hoe die coninc vacht den seghe</l>
<l>Jeghen die Joden alleweghe.</l>
<l>Daer stont bescreven, hoe dat was</l>
<l>Ghevanghen die coninc Cedecias</l>
<l n="1035">Ende ooc mede daer met hem</l>
<l>Al tfolc van Jherusalem,</l>
<l><milestone unit="fol" n="19va"/> Entie coninc ooc gheblint</l>
<l>Ende in den kerkere ghesint.</l>
<l>Sijn twee kinder waren met lede</l>
<l n="1040">Vor sijn oghen onthovet bede,</l>
<l>Ende goods kerke entie mure</l>
<l>Ende al die huus gheslicht aldure.</l>
<l>Ende ooc nam hi ons heren vate</l>
<l>Ende voerde se siere strate</l>
<l n="1045">Ende diender sine afgode mede,</l>
<l>Daer hi groot quaet ane dede.</l>
<l>Cedecias verloos die crone</l>
<l>Ende bleef ghevaen in Babilone</l>
<l>Ende die Joeden mede aldaer</l>
<l n="1050">Al durenture seventich jaer.</l>
<l>Nochtan liet hi te scrivene bliven</l>
<l>Een hystorie, die ic sal scriven,</l>
<l>Hoe Nabugodonosor lach</l>
<l>In sinen drome ende sach</l>
<l n="1055">Een beelde groot vore hem staen,</l>
<l>Dat wonderlike was ghedaen:</l>
<l>Sijn hovet was goudijn root,</l>
<l>Entie scouderen entie aerme groot</l>
<l>Waren selverijn al claer;</l>
<l n="1060">Die buuc was coperijn, dats waer,</l>
<l>Yserijn waren sine been</l>
<l>Dat en es loghene engheen;</l>
<l>Van eerden waren die voete sijn</l>
<l>Ende ghemanc ooc yserijn.</l>
<l n="1065">Dus sach die coninc al te hant,</l>
<l>Hoedane wijs dat sonder hant</l>
<l>Een keselkijn ghehouwen waert</l>
<l>Ute enen berghe, dat metter vaert</l>
<l><pb n="67"/>Gheent beelde an sinen voet smeet.</l>
<l n="1070">Het vel ter neder al ghereet</l>
<l><milestone unit="fol" n="19vb"/> Ende vaert te nieute alse ghestof.</l>
<l><hi rend="bold">D</hi>anieel hi spreect hier of,</l>
<l>Want hi bediede desen droom:</l>
<l>"Coninc", sprac hi, "nu nemet goom!</l>
<l n="1075">Dat beelde betekent di;</l>
<l>Du bes selve, coninc vri,</l>
<l>Dat guldijn beelde, dat du saghes,</l>
<l>Daer du in dinen drome laghes.</l>
<l>Die selverin scouderen metten aermen</l>
<l n="1080">Bediet dat dijn rike sal aermen</l>
<l>Ende cranken van ghewoude,</l>
<l>Also vele alst selver es beneden goude.</l>
<l>Ooc salt sijn ghedeelt in tween,</l>
<l>Dat en es loghene engheen;</l>
<l n="1085">Het sullen hebben die Persiene</l>
<l>Ende ooc mede die Mediene.</l>
<l>Die buuc, die coperijn was al,</l>
<l>Dat es dat in Grieken sal</l>
<l>Een coninc werden ende sal verslaen</l>
<l n="1090">Percen ende Meden ent rike ontfaen.</l>
<l>Die been van ysere bediet</l>
<l>Dat roomsce rike ende anders niet;</l>
<l>Gheliker wijs dat yser verwint</l>
<l>Alle spise die men vint,</l>
<l n="1095">So sal verwinnen troomsce rike</l>
<l>Al dat volc van eertrike.</l>
<l>Dat die voete waren van eerden</l>
<l>Betekent dat daerna sal weerden</l>
<l>Die werelt quaet ende onghetrouwe.</l>
<l n="1100">Daerna sal ene vrouwe</l>
<l>Sonder man een kint ontfaen.</l>
<l>Dat bediet sonder waen</l>
<l><milestone unit="fol" n="20ra"/> Dat keselkijn, dat du saghes</l>
<l>In dinen droom, daer du laghes."</l>
<l n="1105"><hi rend="bold">O</hi>oc liet hi achter enen droom,</l>
<l>Hoe dat hi sach enen boom,</l>
<l>Nabugodonosor die rike,</l>
<l><pb n="68"/>Ende hoorde van hemelrike</l>
<l>Dat men dien soude houwen uut</l>
<l n="1110">Ere stemme roupen over luut,</l>
<l>Ende men die wortele niene soude sniden,</l>
<l>Totien daghe dat seven tiden</l>
<l>Verkeert waren up den boom.</l>
<l>Daniel bediede hem den droom;</l>
<l n="1115">Hi seide, dat hi die boom ware,</l>
<l>Om dat hi gode hadde ommare</l>
<l>Ende hi ware so sot,</l>
<l>Dat hi selve waende wesen god.</l>
<l>Bedi so seidi over waer</l>
<l n="1120">Dat hi soude seven jaer</l>
<l>Alse een beeste eten al uut</l>
<l>Beide gars ende cruut</l>
<l>Ende in enen osse sijn verkeert,</l>
<l>Totien tiden, dattijs ware gheleert</l>
<l n="1125">Dat doch ware een ander god,</l>
<l>Die overal heeft sijn ghebot.</l>
<l>Dit was dien coninc al ghesciet,</l>
<l>Nochtan waest daer bescreven niet.</l>
<l>Sint droech hi weder crone</l>
<l n="1130">Ende was coninc in Babilone,</l>
<l>Alsi te voren hadde ghedaen.</l>
<l>Hi dede sinen sone vaen</l>
<l>[...............]</l>
<l>[...............]</l>
<l n="1135">Te dien tiden was int rike</l>
<l>Dat hi was beesten ghelike.</l>
<l><milestone unit="fol" n="20rb"/> Daerna doe hi doot was bleven,</l>
<l>Waert sijn sone daer verheven.</l>
<l>Doe dede hi in corten tiden</l>
<l n="1140">Sinen vader ontwee sniden</l>
<l>In clenen stucken al te gader.</l>
<l>Aldus begaedde hi sinen vader</l>
<l>Ende gaf elc stucke enen giere</l>
<l>Ende lietse enweghe vlieghen sciere,</l>
<l n="1145">Om dat hi ontsach dat hi verresen</l>
<l><pb n="69"/>Van dode te live soude wesen,</l>
<l>Ende hem dat rike soude ontgaen.</l>
<l>Dat was waerheit sonder waen.</l>
<l>Also nam Nabugodonosor ende,</l>
<l n="1150">Om dat hi gode niet en kende.</l>
<l><hi rend="bold">A</hi>ldus ende in deser maniere</l>
<l>Waren ghemaect die overste quaertiere.</l>
<l>Maer het was om sconincs lachter,</l>
<l>Dat dit was ghelaten achter.</l>
<l n="1155"><hi rend="bold">I</hi>n dien voet ooc van den scilde</l>
<l>Stont bescreven, alse men wilde,</l>
<l>Hoe Daris trike van Meden wan</l>
<l>Met Cyrus, den riken man.</l>
<l>Balthasar sat daer ghescreven,</l>
<l n="1160">Die tien tieden coninc was bleven</l>
<l>Van Nabugodonosors gheslachte,</l>
<l>Die luttel up gode achte.</l>
<l>Hi maecte tenen tide feeste,</l>
<l>Aldus leest ment in die geeste,</l>
<l n="1165">Mettien vaten diende men hem,</l>
<l>Die Nabugodonosor te Jherusalem</l>
<l>In die heleghe kerke nam.</l>
<l>Daerom was god up hem gram.</l>
<l><milestone unit="fol" n="20va"/> Daer hi sat met sinen wiven</l>
<l n="1170">Ende sine feeste soude driven,</l>
<l>Quam een hant van hemelrike,</l>
<l>Nemmeer en sach men sekerlike.</l>
<l>Soe screef drie woort, ende mettien</l>
<l>En mochte mense meer ghesien.</l>
<l n="1175">Maer niemen van sinen lieden</l>
<l>En mocht ghelesen no bedieden.</l>
<l><hi rend="bold">D</hi>oe was ghehaelt Daniel,</l>
<l>Die prophete, ende laest wel.</l>
<l>Dit waren die woort, sijts ghewes:</l>
<l n="1180">Mene ... Tegel ... Fares.</l>
<l>"Coninc", seide Daniel,</l>
<l>"Ja en weetstu dat selve wel,</l>
<l>Dat dat rike dinen oudervader,</l>
<l>Nabugodonosorre, algader</l>
<l n="1185"><pb n="70"/> God gaf, ende hijs niet en kinde.</l>
<l>Daerom waert hi ghelijc den rinde</l>
<l>Seven jaer al ommetrent.</l>
<l>Dit heefstu selve wel bekent.</l>
<l>Nochtan en scuwestu ghene sonden</l>
<l n="1190">Dore eneghe dinc in allen stonden.</l>
<l>Ooc en woutu niet laten,</l>
<l>Du en does di dienen metten vaten,</l>
<l>Die dijn oudervader nam.</l>
<l>Daeromme es god up di gram</l>
<l n="1195">Ende hevet di al dit ghesent,</l>
<l>Daermede du saen sals sijn ghescent.</l>
<l>Mane dat bediet ghetal:</l>
<l>Dijn rike es ghetellet al,</l>
<l>Ende het hevet te vele gouts;</l>
<l n="1200">Du sals verliesen dattu houts.</l>
<l><milestone unit="fol" n="20vb"/> Tegel dat bediet ghewichte:</l>
<l>Du salt dijn goet verliesen lichte.</l>
<l>Fares bediet besceet:</l>
<l>Di sal saen ghescien groot leet:</l>
<l n="1205">Lijf ende rike dat sal bede</l>
<l>Van di sceden met groten lede;</l>
<l>Cyrus van Percen ende Daris van Meden</l>
<l>Sullen winnen die stat noch heden."</l>
<l>Dit sprac hi, ende binder nacht</l>
<l n="1210">Waert ghevaen met groter cracht</l>
<l>Babylonie, die goede stede,</l>
<l>Ende Baltasar versleghen mede.</l>
<l>Die twee coninghe verwonnense sciere.</l>
<l>Si daden ontleiden die riviere,</l>
<l n="1215">Ende nam anderen loop, dan soe plach</l>
<l>Te voren over meneghen dach,</l>
<l>Ende dor die gate van den mure,</l>
<l>Daer twater plach te lopene dure,</l>
<l>Quam ghelopen in met crachte</l>
<l n="1220">Tfolc ende wan die poort bi nachte.</l>
<l>Ende Cyrus liet in Babylone</l>
<l>Daris van Meden draghen crone.</l>
<l>Dit en was Daris niet, god weet,</l>
<l><pb n="71"/>Die jeghen Alexandere street.</l>
<l n="1225"><hi rend="bold">A</hi>l omtrent den scildes rant</l>
<l>Stont bescreven, hoe di wigant</l>
<l>Cyrus meneghen seghe vacht.</l>
<l>Hi wan Lidien met siere cracht</l>
<l>Ende al die grote rijcheit mede,</l>
<l n="1230">Die Cresus hadde in meneghe stede,</l>
<l>Die die alre rijcste was te voren,</l>
<l>Die noch nooit was gheboren.</l>
<l><milestone unit="fol" n="21ra"/> Nochtan dore al dat hi verwan</l>
<l>So menich lant, so meneghen man,</l>
<l n="1235">Die coninghinne Thamaris</l>
<l>Soe en achte niet al dis,</l>
<l>Een moghende wijf ende vermeten,</l>
<l>Ende vrouwe van den Massageten</l>
<l>Ende ooc van der magheden lant,</l>
<l n="1240">Dat Amasonien es ghenant.</l>
<l>Soe vinc Cyrus, den edelen deghen,</l>
<l>Ende heeft hem thovet af ghesleghen</l>
<l>Ende waerpt met groten overmoede</l>
<l>In ene cupe vol van bloede.</l>
<l n="1245">Soe seide "du begheres strijt;</l>
<l>Al bestuus sat, het es wel tijt."</l>
<l>Aldus was ghene scilt ghedaen,</l>
<l>Als ghi moocht horen ende verstaen.</l>
<l><hi rend="bold">D</hi>ie ander boec neemt hier ende.</l>
<l n="1250">Nu hoort van den groten ghenende,</l>
<l>Dat Alexander daer ghesciede</l>
<l>Vore sconincs Daris liede.</l>
<l><hi rend="bold">G</hi>od here, hoe moghen wi blide</l>
<l>Altoos wesen of teneghen tide?</l>
<l n="1255">Waerbi moghen wi die werelt minnen,</l>
<l>Daer wi luttel ane moghen winnen,</l>
<l>Enten lesten vinden niet,</l>
<l>Also men dagheliken siet?</l>
<l>Cyrus, die een groot here was,</l>
<l n="1260">Also men hier te voren las,</l>
<l><pb n="72"/>Die so menighen prijs ghewan</l>
<l>[...............]</l>
<l>[............] sine name,</l>
<l>Nochtan bleef hi met groter scame</l>
<l n="1265"><milestone unit="fol" n="21rb"/> Van enen cranken wive doot,</l>
<l>Die bi naturen es wel bloot.</l>
<l>Waerom mesdoen wi jeghen gode,</l>
<l>Die dlijf ons leent bi sinen ghebode,</l>
<l>Ende alsi wille, so eest ghedaen</l>
<l n="1270">Met ons allen sonder waen?</l>
<l>Elc hoede hem vor der sonden val!</l>
<l><hi rend="bold">I</hi>n dien derden bouc staet al</l>
<l>Van Darise ende Macedo,</l>
<l>Wie so vacht ende wie so vlo.</l>
</div>
<div type="chapter"><head type="chapter"><pb n="73"/> DIE DERDE BOEC.</head>
<l><hi rend="bold">E</hi>er liet ic die geeste staen,</l>
<l>Daer men te stride soude gaen,</l>
<l>Entie scaren hem onderstaken.</l>
<l>Nu seghic u in waren saken,</l>
<l n="5">Dat die crakinghe van den slaghen</l>
<l>Ende tstriden ende tjaghen</l>
<l>Verdreef tgheluut van den businen,</l>
<l>Dat al niet en dochte schinen.</l>
<l>Daer vloghen so vele scichte</l>
<l n="10">Ende quarele so ghedichte,</l>
<l>Datmen cume ghesach die lucht.</l>
<l>Daer was an beiden siden vrucht.</l>
<l>Die eerste, die ter selver stede</l>
<l>Ane eneghen joeste dede,</l>
<l n="15">Dat was die coene Macedo,</l>
<l>Die van vrese noit en vlo.</l>
<l>Daer hi sach dat menich scilt</l>
<l>Wel verdect met goude hilt,</l>
<l><milestone unit="fol" n="21va"/> Ende men van goude doreroot,</l>
<l n="20">Daerinne een drake van kele groot,</l>
<l>Den standaert brochte ghedraghen</l>
<l>Voor Darise up enen waghen,</l>
<l>Daerwaert keerde hi ter vaert</l>
<l>Mettien breidele sijn paert,</l>
<l n="25">Om dat hi woude sonder waen</l>
<l>Talre eerst Darise verslaen;</l>
<l>Hem dochte dat hijs bat verdiende.</l>
<l>Doe quam een van Daris vriende,</l>
<l><pb n="74"/>Die van Surien soudaen was</l>
<l n="30">Ende was gheheten Arethas,</l>
<l>Ende hi hadde an sinen scacht</l>
<l>Enen witten vane, daerin ghewracht</l>
<l>Een lyoen van goude stoet.</l>
<l>Een karbonkel diere ende goet</l>
<l n="35">Was up sinen helm gheset.</l>
<l>Hi es die eerste man, die let</l>
<l>Alexandere mettien spere.</l>
<l>Die coninc sette hem ter were.</l>
<l>Ateras brac sinen scacht;</l>
<l n="40">Maer Alexander reet met cracht</l>
<l>Hem den bokelare ontwee</l>
<l>Up die bulle min no mee,</l>
<l>Die van goude was wel claer.</l>
<l>Die scacht ghinc in over waer</l>
<l n="45">Dor die wapine ter herten toe.</l>
<l>Aretas storte neder doe.</l>
<l>Dat was die ierste, die daer staerf.</l>
<l>Die Grieken riepen menichwaerf:</l>
<l>"Onse es die seghe, onse es die seghe!</l>
<l n="50">Ghi sijt verwonnen, vliet enweghe!"</l>
<l><milestone unit="fol" n="21vb"/> <hi rend="bold">C</hi>litus en Tholomeus bede</l>
<l>Daden utermaten lede</l>
<l>Die van Percen ende haren scaren.</l>
<l>Tholomeus reet te waren</l>
<l n="55">Dodone van Parten van boven neder,</l>
<l>Datti niet meer upstont weder.</l>
<l>Clitus dede met sinen spere</l>
<l>Utermaten grote were.</l>
<l>Hem quam Ardofilon te ghemoete.</l>
<l n="60">Die een stac anderen onsoete,</l>
<l>Dattie scachte ontwee spronghen.</l>
<l>So sere si te gader dronghen,</l>
<l>Dat si tsockeerden metten peerden,</l>
<l>So dat si vielen up der eerden.</l>
<l n="65">In onmacht waren si alle bede.</l>
<l>Men waende dat si waren versceden.</l>
<l>Clitus was deerste die ontspranc,</l>
<l><pb n="75"/>Met nide hi dat sweert uut swanc</l>
<l>Ende stont over sine voete.</l>
<l n="70">Hi sloech Ardofilone wel onsoete</l>
<l>Thooft van den buke, alse die boude,</l>
<l>Daer hi hem rechten soude.</l>
<l><hi rend="bold">D</hi>oe quam die here van Babilone,</l>
<l>Die here Macheus, die herde scone</l>
<l n="75">Ende wel gheraect was in den mont;</l>
<l>Hi sloech doot ter selver stont</l>
<l>Enen Griec, die hiet Jolas.</l>
<l>Dat versach daer Philotas.</l>
<l>Metter haest quam hi ghestreken</l>
<l n="80">Ende woude Iolase wreken;</l>
<l>Maer Macheus hi ontreet.</l>
<l>Dat was Philotas haerde leet.</l>
<l><milestone unit="fol" n="22ra"/> Maer al en mochten si niet ontriden;</l>
<l>Othim slouch hi ontwee die siden.</l>
<l n="85">Dat was in die luchter paertie.</l>
<l>Doe quamen die van Hircanie,</l>
<l>Ende souden Philoten vervaren,</l>
<l>Met vele ridders up hem ghevaren.</l>
<l>Hi nam den meneghen dat leven;</l>
<l n="90">Maer wel na was hiere selve bleven.</l>
<l>Hem quam te helpene Antigonus,</l>
<l>Cenos ende ooc Craterus</l>
<l>Ende Permenio, sijn vader,</l>
<l>Ende dat luchter here algader.</l>
<l n="95">Si braken die Yrconoise scaren.</l>
<l>Antigonus versloech te waren</l>
<l>Feax met sinen scaerpen sweerde.</l>
<l>[...............]</l>
<l>[...............]</l>
<l n="100">Craterus dede grote were.</l>
<l>Daer vele hogher liede toe saghen</l>
<l>Sat een ridder up enen waghen.</l>
<l><pb n="76"/>Hi doreslouch hem helm ende hooft,</l>
<l>Ende alse hijt hem hadde gheclooft,</l>
<l n="105">Trac hi hem van den waghen neder.</l>
<l>Nemeer en richte hi hem weder.</l>
<l>Die hier versleghen bleef aldus,</l>
<l>Hi was gheheten Anfilocus.</l>
<l>Craterus slouch ter selver stede</l>
<l n="110">Sinen waghenman te doot mede.</l>
<l>Permenio die in ghenen tiden</l>
<l>Die van Percen ne woude vermiden,</l>
<l>Hi dorreet dat here met crachten.</l>
<l>Twee ridders quamen met twee scachten,</l>
<l n="115">Die beide joesten up hem daden;</l>
<l>Maer en mochte hem niet scaden.</l>
<l>Ysamnes was deen gheheten,</l>
<l>Ende eens conincs sone vermeten.</l>
<l><milestone unit="fol" n="22rb"/> Dimus was des anders name.</l>
<l n="120">Maer hi en achtes niet een brame,</l>
<l>So wat si hem moghen doen.</l>
<l>Een ander ridder was ghevloen</l>
<l>Van den Grieken, hiet Orestes,</l>
<l>Die up een roche gheclommen es,</l>
<l n="125">Die voer hi troosten, ende mettien</l>
<l>Heeft hi Ysamnesse versien.</l>
<l>Dor die borste stac hi hem te hant,</l>
<l>Dat hi viel neder in dat sant.</l>
<l>Orestes, die wech was ghevloen,</l>
<l n="130">Dedi die wapen ane doen</l>
<l>Ende mettien trac hi sijn swaert.</l>
<l>Dimuse slouchi ter vaert</l>
<l>Sinen aerm af, dat was waer,</l>
<l>Ende reetene al te stucken daer.</l>
<l n="135">Agilone verslouch hi mede</l>
<l>Ende Elame ter selver stede,</l>
<l>Cirifon ooc mede daerna</l>
<l>Van den lande van Arabia.</l>
<l><hi rend="bold">D</hi>us vachtmen an die luchter side,</l>
<l n="140">Ende die strijt was herde stide.</l>
<l><pb n="77"/>Maer an die rechter siden vacht</l>
<l>Emenidus met groter cracht.</l>
<l>Hi sloech met sinen sweerde,</l>
<l>Daer hi den meneghen mede deerde,</l>
<l n="145">Ende stac ooc met spieten.</l>
<l>Dien hi gheraecte, hi en condes ghenieten.</l>
<l>Metten sweerde so slouch hi</l>
<l>Dyaspen, enen ridder vri.</l>
<l>Eudochiun hi mede scoot</l>
<l n="150">Met enen spiete steendoot.</l>
<l><milestone unit="fol" n="22va"/> Hi slouch meneghen ter neder</l>
<l>Ende reet dore ende quam weder.</l>
<l>Nichanor dede wonder groot.</l>
<l>Hi sloech meneghen te doot</l>
<l n="155">Ende maecte die plaetse root van bloet.</l>
<l>Mettien dede Eclimus hem ghemoet,</l>
<l>Een bacheleer met enen scachte,</l>
<l>Scone ende edel van gheslachte,</l>
<l>Want hi was van Cyrus gheboren.</l>
<l n="160">Hi reet up Nichanor van voren</l>
<l>Ende hi stakene up dien scilt,</l>
<l>Dien hi up die side hilt;</l>
<l>Maer hi en mochte hem niet ghederen.</l>
<l>Nichanor sette hem ter weren</l>
<l n="165">Ende stakene doe vele sciere</l>
<l>Mettien spere dor die visiere</l>
<l>Dor den nese in bede doghen.</l>
<l>Eclimus en const niet ghedogen,</l>
<l>Hi en viel neder van den paerde</l>
<l n="170">Voren, al blint up die aerde.</l>
<l><hi rend="bold">D</hi>ie prince van Ninivee</l>
<l>Hi dede vele Grieken wee;</l>
<l>Hi vacht harde an Daris side</l>
<l>Ende maecte vele Grieken onblide.</l>
<l n="175">Negusar seit men dat hi hiet.</l>
<l>Hi scoet meneghen scaerpen spiet.</l>
<l>Ooc consti vechten metten swaerde,</l>
<l><pb n="78"/>Mettier gysaermen sloech hi haerde,</l>
<l>Alse nu vachti metten ghescotte,</l>
<l n="180">Nu metter aex, ghelijc den Scotte.</l>
<l>Helime hadde hi ghescoten dure;</l>
<l><milestone unit="fol" n="22vb"/> Dorilas haddes quade hure,</l>
<l>Dien haddi metten sweerde doot.</l>
<l>Armogenes hadde thovet root,</l>
<l n="185">Hi was gheslaghen mettier aex.</l>
<l>Dese drie hadden luttel ghemaex</l>
<l>Ende alle drie so warent Grieken;</l>
<l>Si en dorften hare wonden wieken.</l>
<l>Philotas sach daer Negusar,</l>
<l n="190">Die jeghen die Grieken was ghespar;</l>
<l>Hi trac sijn sweert ende voer bat naer.</l>
<l>Ic sal u segghen over waer,</l>
<l>Dat een pyrop diere ende goet</l>
<l>Up Negusars helme stoet.</l>
<l n="195">Philotas sloughene van boven,</l>
<l>Helm ende steen heeft hi ghecloven.</l>
<l>Nochtan die coyfie wederstoet</l>
<l>Dien slach, bedi soe was so goet.</l>
<l>Doch becochte hi sere den smete,</l>
<l n="200">Dat sweert was van goeder bete,</l>
<l>Die luchter hant verloos hi saen,</l>
<l>Doe hi den slach waende ontfaen.</l>
<l>Negusar hadde luttel ghemaex,</l>
<l>Nochtan verhief hi sine aex</l>
<l n="205">Ende soude wreken den slach.</l>
<l>Maer Amictus het versach</l>
<l>Ende boot sinen scilt daerjeghen,</l>
<l>Els ware Philotas doot bleven;</l>
<l>Want die aex voer in den scilt,</l>
<l n="210">Daren Amictus voor hem hilt,</l>
<l>Tote der middewerde in.</l>
<l>Philotas peinsde om sijn ghewin:</l>
<l>Daer hi die aex uuttrecken soude,</l>
<l>Slouch hi Negusare, alse die boude,</l>
<l n="215"><milestone unit="fol" n="23ra"/> Althans af die rechter hant,</l>
<l><pb n="79"/>Dat soe neder viel upt sant.</l>
<l>Van rouwen comt dicke cracht.</l>
<l>Negusar hevet hem bedacht</l>
<l>Dat hi onnutte es in orloghe.</l>
<l n="220">Hi stont up enen waghen hoghe</l>
<l>Ende waerp hem te ghemoete</l>
<l>Rechte vor Iolas voete.</l>
<l>Iolas voer up hem ter neder,</l>
<l>Ende eer hi mochte upcomen weder,</l>
<l n="225">Was hi dorscoten ende sijn wreen.</l>
<l>Negusar ooc, alst hem wel sceen,</l>
<l>Was dorscoten met spieten.</l>
<l>Dus moeste hi der doot ghenieten.</l>
<l><hi rend="bold">A</hi>lnu was dare so ghevochten,</l>
<l n="230">Dat vele liede becochten,</l>
<l>Ende si waren som wel moede.</l>
<l>Dat gras was bedect met bloede,</l>
<l>Die dode bedecten deerde.</l>
<l>In beiden siden hadde met sweerde</l>
<l n="235">Menech man die doot vercoren;</l>
<l>Maer die Percen hadden verloren</l>
<l>Vele meer liede, dan die Grieken.</l>
<l>So dat die lucht begonde rieken,</l>
<l>Entie van Percen sijn vermoit,</l>
<l n="240">So dat des stridens hem vernoit.</l>
<l>Nochtan so was die scare clene</l>
<l>Van dien Grieken al ghemene;</l>
<l>Maer hare coenheit ende hare were</l>
<l>Was beter vele dan Daris here.</l>
<l n="245">Die Percen begonden vlien.</l>
<l><milestone unit="fol" n="23rb"/> Alexander heeft dat versien</l>
<l>Ende slouch achter alstie coene,</l>
<l>Die alle dinc bestont te doene,</l>
<l>Met ere scare van lieden te voet,</l>
<l n="250">Die hem wel in staden stoet.</l>
<l>Beide dor ridders ende dor paerde</l>
<l>Ende dor scutte ende dor swaerde</l>
<l>Sochti des conincs Daris waghen,</l>
<l><pb n="80"/>Want hiene gheerne hadde verslaghen.</l>
<l n="255"><hi rend="bold">D</hi>aris broeder Oxateus</l>
<l>Sach Alexander comen aldus.</l>
<l>Hi sette ene scare ter were</l>
<l>Vor sinen broeder jeghen sijn here.</l>
<l>Daer was rouwe ende hantgheslach,</l>
<l n="260">Het riep daer "owi! owach!"</l>
<l>Ane beden siden menech man,</l>
<l>Die ic al ghenomen niet en can.</l>
<l>Maer die Percen hadden al</l>
<l>Van den stride tongheval.</l>
<l n="265">Som hadden si die storte ontwee,</l>
<l>Ende dorscoten wasser mee,</l>
<l>Som met colven ghesleghen doot.</l>
<l>Si laghen van den bloede root;</l>
<l>Die een slouch met al den leden,</l>
<l n="270">Ende selc hadde die pine leden,</l>
<l><hi rend="bold">E</hi>en ridder stoet an Daris side,</l>
<l>Die bekennet was haerde wide</l>
<l>Ende hadde witte wapen an.</l>
<l>Van Damiette was die man,</l>
<l n="275"><milestone unit="fol" n="23va"/> Sijn name was Soroas.</l>
<l>Men secht datti die vroetste was</l>
<l>Van sterren in Egypten lant,</l>
<l>Dien men in dien tiden vant.</l>
<l>So wat dinghe soude ghescien,</l>
<l n="280">Dat consti in die sterren sien;</l>
<l>Hi wiste wale in waren saken,</l>
<l>Welctijt dat coren soude gheraken,</l>
<l>Of welctijt diere soude sijn.</l>
<l>Hi sach ooc in der sterren scijn,</l>
<l n="285">Wanen so die snee quam,</l>
<l>Ende wat den wint maect so gram,</l>
<l>Ende wat nature die lentijn</l>
<l>Doet groene ende soete sijn.</l>
<l>Die dauwes nature wisti ghereet,</l>
<l n="290">Ende waerbi die somer es so heet,</l>
<l>Bi wat naturen die wijngaert</l>
<l><pb n="81"/>In dien heerfste sijne rijpheit baert.</l>
<l>Ooc wiste hi wel ter cure,</l>
<l>Hoe die heerfst heeft droghe nature.</l>
<l n="295">Noch wiste hi wonderlike [......]</l>
<l>Hi kende die hemelsce  [......]</l>
<l>Ende ooc die viere elemente</l>
<l>Ende al die sterren van dien firmamente.</l>
<l>Die sevene hemele kendi wel</l>
<l n="300">Ende wiste bat, dan iemen el,</l>
<l>Bi wat naturen ende bi wat dinghen</l>
<l>Dat si jeghen den achtenden dringhen:</l>
<l>Die hemel, daer die sterren in staen,</l>
<l>Doetse met hem westwaert gaen;</l>
<l n="305">Nochtan wille hare vaert</l>
<l>Alle wege ten oosten waert;</l>
<l>Hi wiste wel, hoe meneghen graet</l>
<l>Die hemel van der eerden staet.</l>
<l>Die zodiaken kendi wel</l>
<l n="310"><milestone unit="fol" n="23vb"/> Ende wiste bat dan iemen el,</l>
<l>Waerbi ooc twalef tekine staen,</l>
<l>Daer die planeten onder gaen.</l>
<l>Die sterren die hier boven liden,</l>
<l>Die wi sien te haren tiden,</l>
<l n="315">Ende die ooc onder ons staen,</l>
<l>Die noit man en sach sonder waen,</l>
<l>Al haren ganc ende hare nature</l>
<l>Wisti herde wel ter cure.</l>
<l>Al die uren consti sien,</l>
<l n="320">Ende watter in soude ghescien.</l>
<l>Dat ic u telle, dat is clene;</l>
<l>Maer hi kendet al ghemene,</l>
<l>So wat so an den hemel staet,</l>
<l>Cort ende lanc, goet ende quaet.</l>
<l n="325"><hi rend="bold">S</hi>oroas hadde versien</l>
<l>Dat hem soude ghescien,</l>
<l>Dat hi emmer soude sterven</l>
<l>Ende die better doot verwerven</l>
<l><pb n="82"/>In dien strijt, dien men daer vacht.</l>
<l n="330">Des was hi haerde wel bedacht,</l>
<l>Want die sterren sonder waen</l>
<l>Dadent hem haerde wel verstaen.</l>
<l>Hi begheerde dattene Alexander</l>
<l>Soude doden ende gheen ander,</l>
<l n="335">Want het dochtem wesen ere,</l>
<l>Storve hi van alsulken here.</l>
<l>Hi begheerde sere die doot,</l>
<l>Entaer die strijt was haerde groot</l>
<l>Quam hi hem neven up enen waghen</l>
<l n="340">Ende brochte meneghen spiet ghedraghen.</l>
<l>Hi scoot dien coninc up dien scilt,</l>
<l>Daer hi vor den waghen hilt.</l>
<l><milestone unit="fol" n="24ra"/> Hi scoot up hem meneghen spiet;</l>
<l>Ende dat en ghenoechdem niet,</l>
<l n="345">Hi en verspraken ooc aldus:</l>
<l>"Ja en was Neptanabus</l>
<l>Dijn vader ende niemen el,</l>
<l>Dat weetmen vor waereit wel,</l>
<l>Ende hi wan di lachterlike,</l>
<l n="350">Du bes een bastaert sekerlike.</l>
<l>Wat slaestu aldus sonder were</l>
<l>Dat crancste volc van den here?</l>
<l>Com hare, oftu bes so coene,</l>
<l>Dattuut dars bestaen te doene.</l>
<l n="355">Ic bem een ridder coene ende goet</l>
<l>Ic bem van seven aerten vroet</l>
<l>Ic bem die beste astronomien,</l>
<l>Die noit in lant was ghesien."</l>
<l><hi rend="bold">A</hi>lse Alexander dat heeft ghehoort,</l>
<l n="360">Hi en toornede hem niet om dese woort,</l>
<l>Maer hem wonderde, dat sulc een here</l>
<l>Die doot begheerde also sere.</l>
<l><pb n="83"/>Goetlike so antwoorde hi:</l>
<l>"Owi aerme, wat eest dat ic sie?</l>
<l n="365">Soete vrient, laet dine tale.</l>
<l>Twi wiltu breken dedele sale,</l>
<l>Daer die wijsheit binnen es?</l>
<l>Des wes seker ende ghewes,</l>
<l>Dat mijn sweert nemmermeer en snijt</l>
<l n="370">Dine hersene, daer so vele toe tijt.</l>
<l>Du bes in die werelt goet.</l>
<l>Wat grooter lede eest, datti doet</l>
<l>Die helle hebben dus vercoren,</l>
<l>Daer alle wijsheit in es verloren?"</l>
<l n="375">Dus sprac hi; maer Soroas,</l>
<l><milestone unit="fol" n="24rb"/> Die emmer in den wille was</l>
<l>Dat hi van hem sterven woude</l>
<l>Spranc van den waghen alstie boude</l>
<l>Ende sloech den coninc in sijn die.</l>
<l n="380">Een luttelkijn vergramde hi,</l>
<l>Maer hi liet den ridder staen,</l>
<l>Want hien niet en woude slaen.</l>
<l>Dus bedwanc hi sinen moet.</l>
<l>Maer Meleager, die bi hem stoet,</l>
<l n="385">Slouch hem af bede sine been.</l>
<l>Doe viel daer der bester een</l>
<l>Onder die voete in dat gras,</l>
<l>Dat haerde grote scade was.</l>
<l><hi rend="bold">D</hi>oe Soroas dus was versleghen,</l>
<l n="390">Vlo daer menich coene deghen,</l>
<l>Entie scaren woorden testoort.</l>
<l>Die Grieken voeren voort,</l>
<l>Ende al die vrese van den stride</l>
<l>Quam an des conincs Daris side.</l>
<l n="395">Al es Daris staerc ende coene,</l>
<l>Wat raedi hem nochtan te doene?</l>
<l>Hi en mach niet sonder waen</l>
<l>Sonder hulpe die pine bestaen,</l>
<l>Ende hi en sach van al den heren</l>
<l n="400">Totem niemen weder keren.</l>
<l>Ooc sachi wale, wat die Grieken daden:</l>
<l><pb n="84"/>Berch ende dal al overbaden</l>
<l>Metten bloede, ja hi sach</l>
<l>Tusschen die peerde, aldaer hi lach</l>
<l n="405">Sinen waghenare sonder hooft.</l>
<l>Hi was in twivel, des ghelooft,</l>
<l>Weder hi hem woude laten vaen,</l>
<l>So sterven, so die vlucht bestaen.</l>
<l><milestone unit="fol" n="24va"/> Doe hi dus in twivel was,</l>
<l n="410">Scoot enen spiet Perdicas</l>
<l>Ende gheraectene int hovet.</l>
<l>Doe waert hi also verdovet,</l>
<l>Dat hi ter aerden neder tumede</l>
<l>Entien riken waghen rumede.</l>
<l n="415">Hi en sette hem nemeer ter were,</l>
<l>Hi maecte hem vaste uten here.</l>
<l>Daer mochte men enen coninc sien</l>
<l>Haerde onedelike vlien,</l>
<l>Die te voren wale sere vacht</l>
<l n="420">Met woorden, sonder ander cracht</l>
<l>Ende maecte hem so bout.</l>
<l>Hi vlo met al siere ghewout</l>
<l>Al te voete metter vaert,</l>
<l>Totien dat hem sende een paert</l>
<l n="425">Een riddere, die hiet Ausoen.</l>
<l>Ter vlucht begonste hi hem doen,</l>
<l>Daer hi wiste die Eufrate.</l>
<l>Hi voer henen siere strate</l>
<l>Te Babilonien in die stede.</l>
<l n="430">Hem volchde menich prince mede.</l>
<l><hi rend="bold">M</hi>acheus hoorde die niemare</l>
<l>Dat Daris ontreden ware</l>
<l>Ende hi hem hadde ghedaen ter vlucht.</l>
<l>Althans hadde hi grote vrucht,</l>
<l n="435">Die te voren sonder waen</l>
<l>Meneghe coenheit hadde ghedaen</l>
<l><pb n="85"/>Ende ooc noch met siere cracht</l>
<l>Jeghen die Grieken sere vacht.</l>
<l>Hi ghinc vlien al dat hi mochte,</l>
<l n="440">Ende al dat here, dat hi brochte,</l>
<l>Ridderen knapen ende baroene</l>
<l><milestone unit="fol" n="24vb"/> En scaemden hem niet ter vlucht te doene.</l>
<l>Ende et es recht ende nature,</l>
<l>Alst hooft heeft quade aventure,</l>
<l n="445">Dat al die lede sijn tongemake.</l>
<l>Alse die herde es onder die brake,</l>
<l>So sijn die scaep verbeten saen.</l>
<l>Hierbi machmen wel verstaen,</l>
<l>Als hare here was ghevloen,</l>
<l n="450">Moesten sijt ooc mede doen.</l>
<l>Doe sloechmense doot van bachten,</l>
<l>Si en mochtens hem niet ghewachten.</l>
<l>Die niet en woude dor sijn lant</l>
<l>Hem weren jeghen sinen viant,</l>
<l n="455">Die moeste al vliende tlijf verliesen</l>
<l>Ende een scandelike doot verkiesen.</l>
<l><hi rend="bold">N</hi>u sijn die Grieken alle moede.</l>
<l>Si vaechden haer swaert van den bloede,</l>
<l>Ende Alexander hi gheboot,</l>
<l n="460">Datmen niemen en sla te doot.</l>
<l>Hi hietse toten rove vaen</l>
<l>Ende ooc ten scatte gaen</l>
<l>Ende laden hem met goude.</l>
<l>Het was in enen donkeren woude,</l>
<l n="465">Daer die kemele metten bulen</l>
<l>Ende daertoe haerde vele mulen</l>
<l>Stoeden gheladen metten scatte.</l>
<l>Alexander hi wiste al datte</l>
<l>Ende voer aldare metter spoet</l>
<l n="470">Ende deelde ghelijc dat goet.</l>
<l>Men loet peerde ende waghen,</l>
<l>Also vele alsi mochten draghen.</l>
<l>Daer waert sat die vrecke man.</l>
<l>Men vult die sacke ende dat men can;</l>
<l n="475"><pb n="86"/><milestone unit="fol" n="25ra"/> Si werper in al dat si vinden,</l>
<l>So vol waersi, men en mochtse binden.</l>
<l>Nochtan dat si so moede waren,</l>
<l>En mochten sijs niet ontbaren,</l>
<l>Si en vulden haer cousen ende haer broeke</l>
<l n="480">Hare boesemspleten entie doeke.</l>
<l>So vele hadden sijs gheladen,</l>
<l>Si en constent ghedraghen no bestaden.</l>
<l><hi rend="bold">D</hi>aerna ghinghen die keytive</l>
<l>Ende vercrachten die scone wive,</l>
<l n="485">Die comen waren metten here.</l>
<l>Si mochtent wel doen sonder were.</l>
<l>Nuscen ende goudine ringhe,</l>
<l>Hechsele ende alrande dinghe,</l>
<l>Dattie vrouwen scone maect,</l>
<l n="490">Al hebben sijt te hem ghesaect.</l>
<l>Nochtan dor al dat dit ghesciede,</l>
<l>Algader Daris maisniede,</l>
<l>Moeder suster ende wijf</l>
<l>Kinder, knapen ende joncwijf</l>
<l n="495">Bleven algader in hare ere.</l>
<l>Al dat goet, min ende mere,</l>
<l>Vergulde waghene ende cierheit</l>
<l>Bleef hem al, ende so ghereit</l>
<l>Waren si ghevoert in prisoene</l>
<l n="500">In die griexe pauwelioene.</l>
<l><hi rend="bold">D</hi>aris moeder dedi sulke ere,</l>
<l>Als oft sijn moeder ware, of mere.</l>
<l>Suster hiet hi Daris vrouwe</l>
<l>Ende siere suster hiet hi joncvrouwe;</l>
<l n="505">Daris kint hilt hi alse sone;</l>
<l><milestone unit="fol" n="25rb"/> Dies was hi altoos ghewone.</l>
<l>Dat kint was van seven jaren.</l>
<l>So goedertieren was hi te waren</l>
<l>Ende so hovesch in siere joocht.</l>
<l n="510">Ware hi bleven in der doocht,</l>
<l>So en weetic in mine ghedochte</l>
<l><pb n="87"/>Saken diemen hem lachteren mochte,</l>
<l>Alse an enen heidenen man.</l>
<l>Maer doe hi die rijcheit ghewan</l>
<l n="515">Beide van Percen ende van Meden</l>
<l>Ende van al den riken steden,</l>
<l>Doe verkeerde sijn hoofsce sin.</l>
<l>Die weeldecheit ent groote ghewin</l>
<l>Daden hem dorperheit verkiesen</l>
<l n="520">Ende sijn hovescheit verliesen.</l>
<l>Rijcheit ende die aventure</l>
<l>Daden verkeren sijn nature.</l>
<l>Bedi die eer sine viande</l>
<l>So hoveschlec hadde in sine hande,</l>
<l n="525">Hi waert daerna sinen vrienden,</l>
<l>Die alre dogheden verdienden,</l>
<l>So wreet dat hise slouch te doot.</l>
<l>Dat was ene mesdaet groot.</l>
<l>Hi waende dat al ware goet</l>
<l n="530">Wat so hem stont in sinen moet.</l>
<l>Bedi seidi al openbare</l>
<l>Dat Jupiter sijn vader ware</l>
<l>Ende hiet dat mens gheloven soude.</l>
<l>Dat dede rijcheit van den goude.</l>
<l n="535">Hi hadde cure van den wensche;</l>
<l>Hem verdroot dat hi was mensche;</l>
<l>Nochtan dat hi die hoochste was,</l>
<l>Daer noit man af in boeke las.</l>
<l><milestone unit="fol" n="25va"/> <hi rend="bold">H</hi>ier binnen riep hi Permenioene</l>
<l n="540">Ende gheboot hem te doene</l>
<l>Dat hi te Damasch soude varen</l>
<l>Om den scat met sinen scaren,</l>
<l>Die daer Daris hadde brocht.</l>
<l>Maer die soudaen hadde ghedocht</l>
<l n="545">Daer te voren dat hi die stede</l>
<l>Ende ooc al den scat daermede</l>
<l>Alexandere up gheven soude.</l>
<l><pb n="88"/>Bedi trac hi alstie boude</l>
<l>Met sinen volc uter stede,</l>
<l n="550">Om dat hi waende daermede</l>
<l>Alexander succurreren</l>
<l>Ende sijns heren cracht verweren;</l>
<l>Daerre so menech dusent bleef,</l>
<l>Dat noit man tghetal bescreef.</l>
<l n="555">Eer hi hem noit bekinnen dede,</l>
<l>Was hi daer verslaghen mede.</l>
<l>Dus was ghehaelt in die stat</l>
<l>Al sonder were al die scat.</l>
<l>Dit es allene die troost</l>
<l n="560">Die Daris drouve herte verloost</l>
<l>Van al den scade dien hi nam,</l>
<l>Doe hem die niemare quam,</l>
<l>Dattie verrader doot ware</l>
<l>Ende versleghen in die eerste scare,</l>
<l n="565">Die valsche soudan van Damasch.</l>
<l>Voorwaert meer so waert hi rasch</l>
<l>Ende prijsde sere daventure</l>
<l>Dat soe somwile ter cure</l>
<l>Den quaden sine quaetheit loont</l>
<l n="570">Ende dat soe nieman en bescoont.</l>
<l>Aldus vergat hi sinen rouwe</l>
<l>Om des soudaens onghetrouwe,</l>
<l>Al was hem sulke scade ghesciet.</l>
<l><milestone unit="fol" n="25vb"/> Ens niet so quaet, et en dooch iet.</l>
<l n="575"><hi rend="bold">A</hi>lexander hadde begraven</l>
<l>Die heren met groter haven,</l>
<l>Die in den strijt waren versleghen;</l>
<l>(Dies woudi tallen stonden pleghen,</l>
<l>Dat hise groef na haerre weerden.)</l>
<l n="580">Bin achte daghen brochtmense ter eerden;</l>
<l>Ende hi voerde dat here voort</l>
<l>Tote Saiet, ter ouder poort.</l>
<l>Fenise hieten die lantsliede.</l>
<l>Hi dwancse al sonder miede</l>
<l n="585"><pb n="89"/> Dat si hem waren onderdaen;</l>
<l>Dus en woude hiere ghenen slaen.</l>
<l>Alse Saiet was ghegaen in hant</l>
<l>Entie Fenise ende al dat lant,</l>
<l>Doe seinde die coninc boden voort</l>
<l n="590">Tote Tyren in die goede poort,</l>
<l>Daer Appollonis in was here</l>
<l>Gheweldich ende met groter ere.</l>
<l>Hi ontboot hem, of si wouden,</l>
<l>Dat si hem beraden souden,</l>
<l n="595">Weder si hem wouden ontfaen,</l>
<l>So met stride wederstaen.</l>
<l><hi rend="bold">O</hi>nweert hadden si die boden;</l>
<l>Bedi daden sise doden.</l>
<l>So dat verhoort Macedo;</l>
<l n="600">Hi was der orloghen wel vro,</l>
<l>Maer sere rouwen hem die liede;</l>
<l>Hi peinsde, dat si om ghene miede</l>
<l>Jeghen hem en mochten versoenen.</l>
<l>Hi liet die poort van Cydoenen</l>
<l n="605"><milestone unit="fol" n="26ra"/> Ende voer voort te Tyren waert.</l>
<l>Die poorters vant hi onvervaert</l>
<l>Ende ghevest met enen mure</l>
<l>Ghetornet ende begraven ter cure</l>
<l>Ende meneghen man staende ten tinne.</l>
<l n="610">Blide was hi in sinen sinne,</l>
<l>Dat hi daer vechten soude seghe;</l>
<l>Dies was hi seker alle weghe.</l>
<l>Hi besach die poorte van bi.</l>
<l>Daer stont menich deghen vri</l>
<l n="615">Wel ghewapent na hare maniere,</l>
<l>Ende menich toren staerc ende diere.</l>
<l>Verhort waren die cantele</l>
<l>Jeghen tribuke ende magnele.</l>
<l>Daer stelde men meneghen pederiere.</l>
<l n="620">Die van binnen behinghen sciere</l>
<l>Die mure met planken ende met scilden,</l>
<l>Die die woorpe wel onthilden,</l>
<l>Met slingheren street men vele daer</l>
<l><pb n="90"/>Ende met boghen, dat was waer.</l>
<l n="625">So langhe vachtmen vor die stede,</l>
<l>Datmen daer meneghen steerven dede.</l>
<l>Nochtan en mochtmense niet winnen,</l>
<l>So grote were was van binnen.</l>
<l>Want si daden die were so groot,</l>
<l n="630">Dat si dusent heren sloeghen doot.</l>
<l>Die stede stont bi der see;</l>
<l>Daer dedemen den lieden wee</l>
<l>Met scepen, daer men mede vacht</l>
<l>Up die poort met groter cracht,</l>
<l n="635">Ende te lande vachtmen mede</l>
<l>Te paerde ende te voete up die stede,</l>
<l>Bede bi daghe ende bi nachte,</l>
<l>Ende men brac den muur met crachte.</l>
<l>Al dat volc slouch men te doot,</l>
<l n="640"><milestone unit="fol" n="26rb"/> Jonc ende out, clene ende groot,</l>
<l>Enghere ghenaden en woudemen pleghen,</l>
<l>Want si die boden hadden versleghen.</l>
<l>Hier omme dede die coninc verslaen</l>
<l>Al dat men daer mochte begaen,</l>
<l n="645">Sonder die in kerken vloen</l>
<l>En woude hi gheen quaet doen.</l>
<l>Daer was haerde groot ghecrac,</l>
<l>Doe men die edel stede ontstac</l>
<l>Onder wint met griexen viere.</l>
<l n="650">Die brant was groot ende onghehiere.</l>
<l>Die vrouwen riepen lude met wene,</l>
<l>Het verbrande al groot ende clene.</l>
<l>Maer Appolonis hi ontghinc</l>
<l>Doe tfolc al die doot ontfinc.</l>
<l n="655">Daer was die doot menegherande:</l>
<l>Some liepen si in die brande,</l>
<l>Alsi wouden ontflien den slaghen,</l>
<l>Som si ooc dat vier ontsaghen</l>
<l>Ende lieten hem met sweerden slaen.</l>
<l n="660">Die dit ooc bede wouden ontgaen</l>
<l>Si lieten hem vallen in die see.</l>
<l><pb n="91"/>Dus was daer meneghen vele wee.</l>
<l>Som bleven si onder der maisieren.</l>
<l>Dus waren die dode van manieren.</l>
<l n="665">Ooc wasser vele in waren dinghen,</l>
<l>Die hem ooc met stricken hinghen.</l>
<l>Sulke waren ooc van dien</l>
<l>Die altoos niet en wouden vlien,</l>
<l>Want het dochte hem wesen scande.</l>
<l n="670">Si wouden dor die ere van den lande</l>
<l>Werender hant haer lijf verliesen</l>
<l>Ende een eerlec inde kiesen.</l>
<l>Men slouchse doot, ende si sloughen,</l>
<l>Dit dochte hem alre beste ghevoughen.</l>
<l n="675"><milestone unit="fol" n="26va"/> Het dochte mi sijn die scoonste doot,</l>
<l>Bedi si haddens ere vele groot.</l>
<l>Aldus was die edel poort</l>
<l>Tyren algader ghestoort.</l>
<l><hi rend="bold">D</hi>us es gheslicht menich tor,</l>
<l n="680">Die wilen maecte Agenor</l>
<l>Ende Tyren ierst die name gaf.</l>
<l>Wi vinden wel ghescreven daeraf,</l>
<l>Dat te Tyren, in die goede poort,</l>
<l>Eerst griexe letteren waren ghehoort;</l>
<l n="685">Bedi Agenor hadde enen sone,</l>
<l>Hiet Cadmus, dat was die gone,</l>
<l>Die griexe letteren eerst visierde,</l>
<l>Daer hi die werelt met versierde.</l>
<l>Dit weetmen wel dat waer es.</l>
<l n="690">Entie prophete Moyses</l>
<l>Hi vant ebreusce litteren teerst;</l>
<l>Dus was die wijsheit ghemeerst.</l>
<l>Carmentis, ene maghet fijn,</l>
<l>Vant eerst letteren in latijn.</l>
<l n="695">Te voren, eer Tyren was ghemaeet,</l>
<l>So was tfolc al ongheraect,</l>
<l>Ende so luttel van vroeden lieden:</l>
<l>Woude ieman anderen iet ontbieden,</l>
<l>Wildi een paert, hi screef een paert</l>
<l n="700"><pb n="92"/> Ende sendet ooc dan ter vaert;</l>
<l>Woudi iet el, hi screef des ghelike.</l>
<l>Dus was die sede in eertrike.</l>
<l><hi rend="bold">N</hi>u es Tyren ghedestrueert</l>
<l>Tfolc verslaghen, tgoet verteert.</l>
<l n="705">Te voren en const noit man ghewinnen.</l>
<l><milestone unit="fol" n="26vb"/> Nu doe ic u die waerheit kinnen,</l>
<l>Dat soe es ghevest weder,</l>
<l>Al was soe ghewoorpen neder,</l>
<l>Ende soe heet Surs heden den daghe,</l>
<l n="710">Dat en es altoos enghene saghe.</l>
<l>Al was soe heidijn doe te tiden,</l>
<l>Soe es kerstijn woorden siden.</l>
<l>Daer dede sider wel groten staet</l>
<l>Die edel markijs van Monfraet</l>
<l n="715">Entie here van Tabarie.</l>
<l>Dat se god ghebenedie!</l>
<l>Si scoffeerden ooc Saladine</l>
<l>Ende ooc die ghesellen sine.</l>
<l><hi rend="bold">D</hi>oe Tyren dus was testoort,</l>
<l n="720">Doe voer Alexander voort</l>
<l>Haestelike te Jherusalem,</l>
<l>Dat eerstwerf hiet Salem.</l>
<l>Noes sone, Sem die rike,</l>
<l>Die eerste coninc van eerderike</l>
<l n="725">Ende ooc die eerste pape mede</l>
<l>Leestmen datse eerst maken dede.</l>
<l>Salem hiet hise ende woonde daer</l>
<l>Meneghen dach ende menech jaer.</l>
<l>Melchisedech hiet hi ooc mede,</l>
<l n="730">Ende al die coninghe vander stede</l>
<l>Hieten langhe wile na hem.</l>
<l>Ende sider hiet Jherusalem</l>
<l>Die coninc David, doe hijt wan</l>
<l>Up dat volc van Chanaan.</l>
<l n="735"><hi rend="bold">N</hi>u heeft Alexander bracht</l>
<l>Groot here al daer ende heeft ghedacht,</l>
<l>Dat hi die poort sal ontsteken</l>
<l>Ende dan ons heren kerke breken,</l>
<l><pb n="93"/><milestone unit="fol" n="27ra"/> Daer die Joden sesse ende viertich jaer</l>
<l n="740">Over wrachten, dat es waer,</l>
<l>Eer sise mochten vol maken.</l>
<l>Dit lesemen in waren saken.</l>
<l>Doe hi was in dit ghedochte</l>
<l>Enti die poort met crachten sochte,</l>
<l n="745">Quam die patriarke voort,</l>
<l>Die woonde in die heileghe poort,</l>
<l>Met al den papen, die daer waren,</l>
<l>In diere ghelike, in diere ghebaren,</l>
<l>Dat Alexander onsen here</l>
<l n="750">Ghecleet sach, no min no mere,</l>
<l>Dan als een bisscop es ghecleet,</l>
<l>Also alst in dien eersten boeke steet,</l>
<l>Dat Alexander, daer hi lach,</l>
<l>Ons heren figure sach</l>
<l n="755">Over twee jaer hier te voren,</l>
<l>Eer hi Teben dede te storen.</l>
<l><hi rend="bold">T</hi>en eersten dattien Macedo</l>
<l>Sach, was hi haerde vro</l>
<l>Ende bete neder up die aerde</l>
<l n="760">Ootmoedelike van sinen paerde.</l>
<l>Over sine knie hi neder seech</l>
<l>Ende mettien hoofde hi hem neech.</l>
<l>Daer en was ridder noch baroen,</l>
<l>Hi en moeste ooc also doen.</l>
<l n="765">Dien ridders wonderde uter maten,</l>
<l>Dat hi hem woude so ghematen,</l>
<l>Wanti was van hoghen sede.</l>
<l>Si vraechden hem, waerom hijt dede?</l>
<l>Hi seide "dese hevet mi ghegheven</l>
<l n="770">Al mine macht ende mijn leven,</l>
<l>Die mi ooc mede gheven sal</l>
<l><milestone unit="fol" n="27rb"/> Onder mi die werelt al."</l>
<l>Hi liet al tfolc buten die stede</l>
<l>Sonder al luttel, die hi dede</l>
<l n="775">Met hem varen in die poort.</l>
<l>Hi mercte al wat daer behoort</l>
<l>Ende hoemen dare diende gode.</l>
<l><pb n="94"/>Hi offerde na die ghebode</l>
<l>Dat hem die patriaerke seide</l>
<l n="780">Selver, gout ende chierheide</l>
<l>Ende gafse van allen chense vri.</l>
<l>Dese doocht die dede hi</l>
<l>Den Joden dore onsen here.</l>
<l>Daeran dedi gode grote ere.</l>
<l n="785">Si bleven ooc ghevrijet aldus</l>
<l>Toter tijt, dat die here Antiocus,</l>
<l>Die ooc Epiphanes hiet,</l>
<l>Den Joden dede groot verdriet.</l>
<l>Dat es bi anderhalf hondert jaer;</l>
<l n="790">Dit weet men wale dat es waer.</l>
<l><hi rend="bold">D</hi>oe ghinc verre die niemare</l>
<l>Dat ment doe seide al openbare</l>
<l>Int gheberchte van Caspi,</l>
<l>Die leghen int lant van Endi.</l>
<l n="795">Daer was dat volc van Israhel,</l>
<l>Dat diende gode wilen wel</l>
<l>Van Salmanassare verdreven,</l>
<l>Die coninc was al sijn leven</l>
<l>Int lant van Asiria.</l>
<l n="800">Hi hadde verre ende na</l>
<l>Tfolc van Israhel ghevaen</l>
<l>Ende hadt in dit lant ghedaen,</l>
<l>Dat met beerghen was besloten.</l>
<l>Daer waren si met haren roten,</l>
<l n="805">Si en mochten uut maer tenen gate.</l>
<l>Doe si hoorden van derre bate,</l>
<l><milestone unit="fol" n="27va"/> Die Alexander den Joden dede,</l>
<l>Doe sinden si ooc boden mede</l>
<l>Tote Alexandere, die bem baden</l>
<l n="810">Dat hi hem dede ghenaden</l>
<l>Ende hise dade uten prisoene,</l>
<l>Want si hoorden ten joetscen doene.</l>
<l><hi rend="bold">A</hi>lexander hi dede doe vraghen,</l>
<l>Wie si waren ende wies si plaghen.</l>
<l n="815">Doe seidemen weder ghereit,</l>
<l><pb n="95"/>Dat se dor haer grote quaetheit</l>
<l>Onse here plaghen liet,</l>
<l>Want si up gode en achten niet;</l>
<l>Diese ute alre pinen brochte.</l>
<l n="820">Bedi becochten sijt dus onsochte.</l>
<l>Bedi voer Alexander al daer.</l>
<l>Ic segghe u dat al over waer,</l>
<l>Dat hi dat gat vermuren dede.</l>
<l>Doe docht hem grote pijnlichede,</l>
<l n="825">Want dat gat was haerde wijt.</l>
<l>Hi bat gode ter selver tijt,</l>
<l>Of hi die israhelsce roten</l>
<l>Daerinne woude hebben besloten,</l>
<l>Dat hi die beerghe bi siere ghenade</l>
<l n="830">Tegader beide comen dade.</l>
<l>God ghehoorde sijn ghebede,</l>
<l>Want hi dat gat verhelen dede.</l>
<l>Daer sijn si binnen noch ghevaen,</l>
<l>Tiene gheslachten sonder waen</l>
<l n="835">Ende een half ooc daer mede.</l>
<l>Ocht onse here so vele dede</l>
<l>Door enen heidinen man,</l>
<l>So segghic dat hi soude dan</l>
<l>Doen dore eens Kerstijns bede</l>
<l n="840"><milestone unit="fol" n="27vb"/> Vele meer wonderlichede.</l>
<l>Drie hondert jaer dertich ende een,</l>
<l>Dat en es loghene engheen,</l>
<l>Drouch Alexander crone te voren,</l>
<l>Eer Jhesus Christus waert gheboren.</l>
<l n="845">Daeromme eest also ghesciet</l>
<l>Dat hi gode en kende niet.</l>
<l><hi rend="bold">V</hi>an Jherusalem ghereide sine vaert</l>
<l>Alexander te Gazen waert,</l>
<l>Daer wilen Samson was beseten</l>
<l n="850">Van meneghen Philistee vermeten.</l>
<l>Men leest dat hi die poorten nam</l>
<l>Ende up enen berch ooc clam.</l>
<l>Het was een vercoren stede;</l>
<l>So ghetrouwe was soe mede</l>
<l n="855"><pb n="96"/> Darise, haren eersten here,</l>
<l>Dat si om min no om mere</l>
<l>Enwouden Alexander ontfaen</l>
<l>Ende gheloveden sonder waen,</l>
<l>Dat si dore hare ghetrouwechede</l>
<l n="860">Behouden souden hare stede.</l>
<l>Hi beleide die poorte al omme</l>
<l>Met ere haerde groter somme</l>
<l>Ende street daer met groten nide.</l>
<l>Men sloegher vele an elke side.</l>
<l n="865">Mettien dat men street aldus</l>
<l>Quam een van binnen, hiet Becus,</l>
<l>Ende waende den coninc doot slaen.</l>
<l>Hi quam rechte of hi ghevaen,</l>
<l>Hem den coninc woude gheven</l>
<l n="870">Ende uter poort ware verdreven.</l>
<l>Doe hi den coninc bi was comen</l>
<l>Woudi hem tlijf hebben ghenomen.</l>
<l><milestone unit="fol" n="28ra"/> Bindien scilde hilt hi tswaert</l>
<l>Ende reet ten coninc waert,</l>
<l n="875">Met crachte sloech hi hem upt hooft.</l>
<l>Hi hadden doot, des ghelooft,</l>
<l>Maer daventure weder stoet,</l>
<l>Die hem dicke hadde ghehoet.</l>
<l>Bedi en haddi niet die macht,</l>
<l n="880">Datti den slach hadde volbracht.</l>
<l>Alexander sloech te hant</l>
<l>Becuse af die rechter hant.</l>
<l>Des hadde Becus groten toren,</l>
<l>Alse hi die hant hadde verloren.</l>
<l n="885">Metter ander stac hi den here</l>
<l>In die luchter scoudere sere.</l>
<l>Ende doe waert die coninc ghewont</l>
<l>Met enen steen ter selver stont</l>
<l>In die scene van den bene.</l>
<l n="890">Daeromme gaf hi haerde clene.</l>
<l>Becuse sloechi sonder waen</l>
<l>Ende dede dat hi hadde bestaen:</l>
<l>Hi dorbrac die staerke scaren.</l>
<l><pb n="97"/>Die ghene, die in die stede waren,</l>
<l n="895">Gaven up die goede stede</l>
<l>Behouden lijf ende lede.</l>
<l><hi rend="bold">D</hi>oe Alexander, die blide man,</l>
<l>Die stat van Gazen aldus wan,</l>
<l>Setti sine cure daerin,</l>
<l n="900">Sulke alsi vant in sinen sin.</l>
<l>Doe voer hi te Egypten waert.</l>
<l>Al dat lant was so vervaert</l>
<l>Van den staerken griexen here,</l>
<l>Dat si up gaven sonder were</l>
<l n="905">Altenen gader haer conincrike.</l>
<l><milestone unit="fol" n="28rb"/> Doe deet di coninc cortelike</l>
<l>Na sinen wille besetten algader,</l>
<l>Want hi seide het was sijns vader,</l>
<l>Bedi waert sijn van rechter ure,</l>
<l n="910">Ende hi besetter in sine cure.</l>
<l>Daer vant hi een scone beelde</l>
<l>Ghemaect na den edelen heelde</l>
<l>Neptanabuse, sinen vader,</l>
<l>Van brunen maerbersteen algader.</l>
<l n="915">Doe hi wiste, wies beelde twas,</l>
<l>Verhoghede hi sere das;</l>
<l>Hi cusset ende hi helset mede.</l>
<l>Ooc sprac hi ter selver stede:</l>
<l>"Vader, du bes mi willecome,</l>
<l n="920">Wient si scade ofte vrome."</l>
<l>Daer dedi maken ene stede,</l>
<l>Die hi Alexandrien heten dede.</l>
<l>Daer groef hi den prophete ons heren,</l>
<l>Jeremien met groter eren.</l>
<l n="925">Sider dat hine graven dede,</l>
<l>En quam serpent engheen in die stede.</l>
<l>Daer hadder te voren so vele ghewesen,</l>
<l>Dat nieman cume en conste ghenesen.</l>
<l><hi rend="bold">M</hi>ettien reet hi sine vaert</l>
<l n="930">Met haesten te Lybien waert,</l>
<l>Dat een wonderlijc lant es.</l>
<l>Sijt des seker ende ghewes:</l>
<l><pb n="98"/>Het es so heet bi naturen,</l>
<l>Datter niemen en mach gheduren,</l>
<l n="935">Ende het leghet in Affrike</l>
<l>Int westeinde van eertrike.</l>
<l>Lybien dat es een arem lant,</l>
<l>Gras no coren wast int sant.</l>
<l><milestone unit="fol" n="28va"/> Daer es menich staerk woorm.</l>
<l n="940">Welctijt dat es een stoorm,</l>
<l>So vlieghet tlant in die ghebare,</l>
<l>Ocht in die wilde see ware.</l>
<l>Daer en vallet dau no reen,</l>
<l>Rijm no snee altoos engheen.</l>
<l n="945">Daer en es beke, noch riviere,</l>
<l>Noch water in neghere maniere,</l>
<l>Sonder een fonteine, dat es waer.</l>
<l>Ne maer een bosch es aldaer;</l>
<l>Ander boom, verre no na,</l>
<l n="950">So en es int lant van Libia.</l>
<l>In den bosch es ene kerke</l>
<l>Van haerde dieren ghewerke,</l>
<l>Daer Jupiters beelde in staet.</l>
<l>Die coninc vant in sinen raet</l>
<l n="955">Dat hire woude doen sine ghebede</l>
<l>Ende bidden hem dat hi hem sede,</l>
<l>Wie sijn gherechte vader ware,</l>
<l>Want hi en wistes niet openbare.</l>
<l>Ooc woudi weten sonder waen,</l>
<l n="960">Hoet hem in stride soude vergaen.</l>
<l>Hi seinde sine boden te voren,</l>
<l>Die hi uut hadde vercoren,</l>
<l>Enten pape groot goet te waren.</l>
<l>Selve quam hi na ghevaren</l>
<l n="965">Met ere mateliker scaren,</l>
<l>Die staercste, die int here waren.</l>
<l><hi rend="bold">T</hi>eerst dat si voeren binden sande</l>
<l>Ende si waren buten eylande,</l>
<l>Braken die baren also hoghe,</l>
<l n="970"><pb n="99"/> Vanden sande, al waest droghe,</l>
<l><milestone unit="fol" n="28vb"/> Alse ocht ware in die gherume see.</l>
<l>Daer hadde menich vele wee,</l>
<l>Die versmoorden inden sande.</l>
<l>Si en vonden in den lande</l>
<l n="975">Noch voetspor, noch enich lant,</l>
<l>Noch gras noch beemt, els niet dan sant.</l>
<l>Viere daghe ende viere nachte</l>
<l>Reet die coninc dus onsachte,</l>
<l>Eer hi Amons busch vernam,</l>
<l n="980">Ende in Jupiters kerke quam,</l>
<l>Daer hi van der fonteinen dranc,</l>
<l>Daer af te tellene es haerde lanc.</l>
<l>Soe es lau ter sonnen upganghe.</l>
<l>Dat duurt daer also langhe</l>
<l n="985">Toten middaghe; dan es soe so cout,</l>
<l>Dat ghijs cume gheloven sout.</l>
<l>So welken tijt die sonne es neder,</l>
<l>So es soe lau woorden weder.</l>
<l>So heet es soe up die minnacht,</l>
<l n="990">Dat wallet van groter cracht.</l>
<l>So et naerre den daghe gaet,</l>
<l>So soe meer coelheit ontfaet.</l>
<l>Dit es een wonderlike nature.</l>
<l>Het waert den Grieken sere te sure,</l>
<l n="995">Eer si dronken vander fonteine,</l>
<l>Die claer was ende haerde reine.</l>
<l><hi rend="bold">A</hi>ls Alexander hade ghedronken,</l>
<l>Ende sijn hette was ghesonken,</l>
<l>Ghinc hi in den monster staen</l>
<l n="1000">Voor Jupiters ghebeelde saen.</l>
<l>Die afgod seide al openbare</l>
<l>Dat Jupiter sijn vader ware.</l>
<l>Maer die duvel can wel lieghen,</l>
<l>Alse hi den minsche wille bedrieghen;</l>
<l n="1005">Hi seide dat hi in ghenen strijt</l>
<l>Sterven soude in eneghen tijt.</l>
<l>Hieromme was die coninc blide</l>
<l><pb n="100"/>Ende keerde weder over side</l>
<l>Mettien selven, die ontfaren</l>
<l n="1010">Uten heten lande waren.</l>
<l>Want daer versmoorde menich man.</l>
<l>Te Damiette quam hi an.</l>
<l>Hi hadde ghere van Libia</l>
<l>Te vaerne in Etiopia,</l>
<l n="1015">Dat es der swarter more lant,</l>
<l>Ende danen woudi altehant</l>
<l>Varen in Mennoens conincrike,</l>
<l>Dat es toostinde van eertrike.</l>
<l>Maer hem quam een niemare,</l>
<l n="1020">Dattie coninc Daris ware</l>
<l>Anderwerf ghereet te wighe</l>
<l>Met groten ghere ende met prighe.</l>
<l>Dus moet sijn wille bliven al,</l>
<l>Eist dat hi prijs bejaghen sal.</l>
<l n="1025"><hi rend="bold">H</hi>ier binnen dat Alexander wan</l>
<l>Saiette, Tiren ende al haer man,</l>
<l>Jherusalem ende Gasa mede</l>
<l>Ende in Egypten meneghe stede,</l>
<l>Hondert dusent bi ghetale,</l>
<l n="1030">Ghevest uter maten wale,</l>
<l>Doe ghereide Daris echt sijn here,</l>
<l>Want hi hem woude doen ter were</l>
<l>Al durenture sijn conincrike.</l>
<l>Al dat volc van eertrike</l>
<l n="1035">Dochte ten here te gader comen.</l>
<l><milestone unit="fol" n="29rb"/> Dat ghetal en canic niet ghenomen,</l>
<l>Bedi, dat secht mi mijn waen,</l>
<l>Die sterren, die an dien hemel staen,</l>
<l>Waren te tellene also goet.</l>
<l n="1040">Si scaemdens hem in haren moet</l>
<l>Dat there ere verwonnen was.</l>
<l>Ooc hadden si achtinghe das,</l>
<l>Dat si souden vechten seghe.</l>
<l>Alle de liede vloen enweghe,</l>
<l n="1045">Ridders, doorpers ende baroene,</l>
<l>Knapen ende serianten coene.</l>
<l><pb n="101"/>Men liet die lande woeste bliven,</l>
<l>Beide van knapen ende van wiven.</l>
<l>Men spien die ossen in die waghen,</l>
<l n="1050">Die die wapen souden draghen.</l>
<l>Up buffele quam tfolc ghevaren</l>
<l>Ende ooc up kemele te waren,</l>
<l>Up dromedaers ende olifante</l>
<l>Quamen die ridders ende seriante.</l>
<l n="1055">Die olifante droeghen castele,</l>
<l>Ende daer stoeden up cantele.</l>
<l>Si ghinghen in dier ghebare,</l>
<l>Alse ocht een maisiere ware.</l>
<l>Ende ridders waerre binnen</l>
<l n="1060">Wel ghewapent toten tinnen.</l>
<l>Cerces, die machtighe man,</l>
<l>Die wilen tlant van Grieken wan</l>
<l>Enten berch van Cisia,</l>
<l>Die der see was haerde na,</l>
<l n="1065">Slichten dede in die see,</l>
<l>Ende noch dedi wonders mee:</l>
<l>Doe hi van der see die helt</l>
<l>Ghevult hadde met ghewelt,</l>
<l>Daerna dedi haerde saen</l>
<l n="1070">Met scepen dander helt overslaen:</l>
<l><milestone unit="fol" n="29va"/> Dore al dat hem dit ghesciede,</l>
<l>Nochtan hadde Daris meere liede.</l>
<l>Menelaus ooc van Grieken,</l>
<l>Die wilen Troien dede smieken,</l>
<l n="1075">Ende sijn broeder Agamemnoen,</l>
<l>Aiax ende menich coene baroen,</l>
<l>Doe si in een eylant laghen,</l>
<l>Dat Aulis hetet nu bi daghen,</l>
<l>Ende tote hem quamen ghelopen</l>
<l n="1080">Al die liede van Europen,</l>
<l>So vele volx hadden si te waren,</l>
<l>Alsi ten scepen souden varen,</l>
<l>Dat sijt ghescepen niet en mochten.</l>
<l>Nochtan leestmen dat si brochten</l>
<l n="1085"><pb n="102"/> So vele scepe, dat dat mere</l>
<l>Te nauwe was dien sciphere.</l>
<l>Al dat volc, dats groot roem,</l>
<l>Was vergadert, om een hoerdoem</l>
<l>Te wrekene up Parise van Troien.</l>
<l n="1090">Dies mochte dien meneghen vernoien.</l>
<l>Nochtan hadde Daris liede mee</l>
<l>Dan si daden, dese twee,</l>
<l>Die hier vore ghenoemet waren.</l>
<l>Dies moghen die Grieken hem vervaren.</l>
<l n="1095"><hi rend="bold">D</hi>oe wonderes uter maten sere</l>
<l>Alexander, den groten here,</l>
<l>Alsi hoorde die niemare.</l>
<l>Hi waende dat dat volc ware</l>
<l>Uter eerden al weder comen,</l>
<l n="1100">Dien hi dlijf hadde ghenomen</l>
<l>In dien strijt die leden was,</l>
<l><milestone unit="fol" n="29vb"/> Alsmen hier te voren las.</l>
<l>Also groot wonder haddi des,</l>
<l>Alse wilen hadde Hercules,</l>
<l n="1105">Doe hi Antheus hadde ter neder,</l>
<l>Ende meerre ende staerker up stont weder,</l>
<l>Dan hi was, eer hi neder vel.</l>
<l>Doe Hercules dat wiste wel,</l>
<l>Hief hine boven in die lucht</l>
<l n="1110">Ende sprac "di en helpt gheen vlucht,</l>
<l>En moetstu niet up daerde sterven,</l>
<l>Hier moetstu die doot verwerven."</l>
<l>Hercules slouch een serpent,</l>
<l>Dat menich hoot al omtrent</l>
<l n="1115">Hadde up sinen buke staende.</l>
<l>Alse hise af houwen waende,</l>
<l>Quamer up elken struke viere.</l>
<l>Doe verbernedi met griexen viere</l>
<l>Bede serpent ende maras,</l>
<l n="1120">Daer die grote beeste in was.</l>
<l>Dies hadde wonder Hercules;</l>
<l>Also hadde Alexander des,</l>
<l>Dat Daris anderwerf sulc here</l>
<l>Jeghen hem brachte ter were.</l>
<l n="1125"><pb n="103"/> Maer hi hadde onweert tghetal</l>
<l>Ende alle vrese ende ongheval.</l>
<l>Bedi voer hi siere strate,</l>
<l>Ende hi voer over die Eufrate</l>
<l>Ende tgriexe here mede.</l>
<l n="1130">Hi vant doorp ende stede</l>
<l>Al verbrant ende tcoren,</l>
<l>Dat upt tlant stoet scone te voren.</l>
<l>Want Maceus van Babylone,</l>
<l>Die wale gheraect was ende scone,</l>
<l n="1135">Hadt al verbrant clene ende groot,</l>
<l>Want Daris hem ontboot.</l>
<l><milestone unit="fol" n="30ra"/> Dit dedi doen, om dat hi woude,</l>
<l>Dat Alexander keren soude</l>
<l>Ende met hem tgriexe here,</l>
<l n="1140">Alsi die lande sonder lijfnere</l>
<l>Algader vonden ende sonder broot.</l>
<l>Maer hi en ontsach ghene doot,</l>
<l>Die edele man, die edele here;</l>
<l>Hi peinsde altoos om die ere.</l>
<l n="1145">Hi vlooch rechte alse Tygris,</l>
<l>Dat een scone riviere is;</l>
<l>Soe es so snel, dat soe die stene</l>
<l>Beide groet ende clene</l>
<l>Met hare drivet in die see.</l>
<l n="1150">Hi vlooch ghelijc alse die snee,</l>
<l>Die comt ghevloghen metter vlaghen;</l>
<l>Dit en waren ghene saghen.</l>
<l>Hi sochte Darise sonder waen,</l>
<l>Dat hi hem niet en soude ontgaen</l>
<l n="1155">Int einde van sinen rike;</l>
<l>Dies sneldi hem ghenendelike.</l>
<l>Up die Albene quam hi ghevaren,</l>
<l>Dat een riviere was te waren,</l>
<l>Daer Daris van sinen lieden,</l>
<l n="1160">Diene qualike verrieden,</l>
<l>Was sint versleghen doorperlike.</l>
<l>Dat wrac Alexander, die rike.</l>
<l><pb n="104"/><hi rend="bold">R</hi>echt doe dach ende nacht versciet</l>
<l>Alsmen die mane up gaen siet;</l>
<l n="1165">Ende ooc was soe wale ront.</l>
<l>Doe soe up quam, ter selver stont</l>
<l>So verloos soe hare lecht.</l>
<l>Anderwaerf so waert soe echt</l>
<l>Also root alse een bloet.</l>
<l n="1170"><milestone unit="fol" n="30rb"/> Lelic dat dat hare stoet.</l>
<l>Alexanders liede al</l>
<l>Ontsaghen hem van ongheval,</l>
<l>Doe si die mane saghen vervaren.</l>
<l>Het was den daghe bi te waren,</l>
<l n="1175">Dat men ten stride varen soude.</l>
<l>Ooc seiden si dat soe hem woude</l>
<l>Vertoghen tgrote ongheval,</l>
<l>Dat bet achter comen sal.</l>
<l>Hem verkeerde hare moet,</l>
<l n="1180">Die ten wapinen waren goet,</l>
<l>Want die herte hem verscoot;</l>
<l>Daer was die vrese haerde groot.</l>
<l>Si riepen alle even sere</l>
<l>Jeghen Alexandere, den here,</l>
<l n="1185">Si seiden dat sijn die scoude waren,</l>
<l>Dattie mane woude vervaren.</l>
<l>Alexander wouden si slaen;</l>
<l>Hem vernoies sonder waen</l>
<l>Dat si met hem moesten varen.</l>
<l n="1190">Si claechden, datti lande waren</l>
<l>Al verarmet mettien viere.</l>
<l>Lant, bosch ende riviere</l>
<l>Hadden onweert dat si wouden</l>
<l>Die werelt met crachte houden</l>
<l n="1195">Ende alre liede heren wesen.</l>
<l>Si bewijstent ooc in desen:</l>
<l>Om dattie mane vertoornet ware</l>
<l>Dat soe daerom was vervaren,</l>
<l>Ende dat hem die sterren bolghen,</l>
<l n="1200"><pb n="105"/> Dat hi cume woude volghen</l>
<l>Nature ende minschlichede</l>
<l>Ende hi hem anbeden dede.</l>
<l>Hem rouwet dat si so meneghe vrese</l>
<l>Ende so meneghe staerke rese,</l>
<l n="1205"><milestone unit="fol" n="31va"/> Dor sinen wille hadden besuert,</l>
<l>Ende hem so dicke gheaventuert.</l>
<l>Mettien ghinc dat volc al uut</l>
<l>Ende riep al over luut,</l>
<l>Dat si den coninc wouden slaen.</l>
<l n="1210">Maer Alexander sonder waen,</l>
<l>Hi en haddes altoos ghenen vaer,</l>
<l>Hi riep die wijste meesters daer,</l>
<l>Diemen hiet astronomiene</l>
<l>Ende gheboot hem te besiene,</l>
<l n="1215">Wat die mane vervaren dede,</l>
<l>Ende wat die gode wouder mede;</l>
<l>Ende wat ooc mochte bedieden,</l>
<l>Dat sijt seiden al den lieden.</l>
<l><hi rend="bold">D</hi>ie alre beste astronomien</l>
<l n="1220">Die beste in sterren conde ghesien,</l>
<l>Dat was doude Aristaldes.</l>
<l>Hi antwoorde den volke al des:</l>
<l>"Ghi liede, laet u claghen staen.</l>
<l>Die sterren moeten dien ganc gaen,</l>
<l n="1225">Dien si van beghinsele ghinghen.</l>
<l>Ic segghe u in waren dinghen,</l>
<l>Haren wech ende hare stede</l>
<l>Ende al dat si bedieden mede,</l>
<l>Si houdent alse hijt gheboot,</l>
<l n="1230">Diet al gheboot, clene ende groot,</l>
<l>Ende si en gaen niet uten kere,</l>
<l>Dien hi hem gaf, die grote here.</l>
<l>Maer niet en segghic dat ic weet,</l>
<l>Hoe die grote here heet,</l>
<l n="1235">Diet al hevet in sijn ghebot;</l>
<l><pb n="106"/>Ens Jupiter niet, onse god.</l>
<l>Wat so die here van beghinne</l>
<l><milestone unit="fol" n="30vb"/> Hevet versien in sinen sinne</l>
<l>So weder die see [....] sal gaen,</l>
<l n="1240">So die eerde beven bestaen,</l>
<l>So die sterren hem verdraghen,</l>
<l>Of blixeme achter velde jaghen,</l>
<l>Ochte die donre ons vervaren,</l>
<l>Al dat wetic wel te waren</l>
<l n="1245">Dat al doet die grote here</l>
<l>Ende daertoe wonders vele mere:</l>
<l>Dau, rijm, haghel ende snee</l>
<l>Reghen, vorst ende daertoe mee,</l>
<l>Wat so in die lucht ghesciet,</l>
<l n="1250">Dat ghevalt, alse hijt ghebiet.</l>
<l>Ic segghe, eertbevinghe ende vloet</l>
<l>Die cracht ons heren algader doet,</l>
<l>Plaghen van sterren ende groten wint,</l>
<l>Al segghic dat onse here sint.</l>
<l n="1255">Al dinghe volghen na sijn ghebot,</l>
<l>Met rechte es hi der naturen god.</l>
<l>Waerbi so de sonne vervaert,</l>
<l>Dat seghic u, hoort harewaert:</l>
<l>Men leest dat seven hemele staen,</l>
<l n="1260">Daer die planeten binnen gaen,</l>
<l>Ende elc boven den anderen gaet.</l>
<l>In den nedersten so staet</l>
<l>Die mane, die nu es vervaren.</l>
<l>Vier hemele bat up te waren</l>
<l n="1265">Steet die sonne, die den dach</l>
<l>Int eertrike gheven mach.</l>
<l>So die mane meer lichts hevet,</l>
<l>So die sonne meer beghevet,</l>
<l>Ende so weltijt dat soe ontfanghet,</l>
<l n="1270">So machmen merken dat soe hanghet</l>
<l>Vor die sonne ende soe ontfaet,</l>
<l>Ane tlicht, dat van der sonnen slaet.</l>
<l><milestone unit="fol" n="31ra"/> Alsoe tusscen ons staet enter sonnen,</l>
<l>Eest dat wi iet merken connen,</l>
<l n="1275"><pb n="107"/> Wi moghen merken dat soe doet,</l>
<l>Dattie sonne vervaren moet.</l>
<l>Ende dat ghesciet na minen wane</l>
<l>Altoes in die nuwe mane,</l>
<l>Want en mach anders niet ghescien;</l>
<l n="1280">Dit machmen bi naturen sien.</l>
<l>Welctijt dat also ghesciet,</l>
<l>So en eest sonder sake niet.</l>
<l>Coninghe ende ander hoghe liede</l>
<l>Hebbent becocht, alst ghesciede,</l>
<l n="1285">Want si heten sekerlike</l>
<l>Sonne van al eertrike.</l>
<l>Bedi wildes hem onse here onnen</l>
<l>Dat si betekent sijn bider sonnen."</l>
<l>"Nu hoort", sprac Aristaldes echt,</l>
<l n="1290">"Waerbi die mane verliest haer lecht.</l>
<l>Soe en vervaert te ghere stont,</l>
<l>Sonder dat soe es al ront.</l>
<l>Alse die sonne onder gaet</l>
<l>Entie mane risen bestaet,</l>
<l n="1295">So es deerde daertusscen recht;</l>
<l>Dus verliest die mane haer lecht,</l>
<l>So welctijt dat al dus ghesciet,</l>
<l>No min no me, no anders niet.</l>
<l>Hier bi eest, in minen wane,</l>
<l n="1300">Dat dus donker es die mane.</l>
<l>Nochtan so en seghic niet,</l>
<l>Dat sonder redene ghesciet.</l>
<l>Ic wilt u prouwen bi clergien,</l>
<l>Ooc so sullen met mi lien</l>
<l n="1305">Die meesters van Egypten lant,</l>
<l>Dien die sterren sijn becant.</l>
<l>Die sonne hoort den Grieken toe,</l>
<l><milestone unit="fol" n="31rb"/> Ende ic sal u segghen hoe:</l>
<l>Welctijt so die sonne vervaert,</l>
<l n="1310">Dat Grieken dan verwonnen waert,</l>
<l>Ende alse dier manen dat ghesciet,</l>
<l>So en salt achter bliven niet,</l>
<l>Die Percen en sullen onder gaen.</l>
<l><pb n="108"/>Bi reden doe ict u verstaen:</l>
<l n="1315">Alse Cyrus van Percen dwanc</l>
<l>Menich conincrike lanc</l>
<l>Ende hi woude der maechde lant</l>
<l>Al bedwinghen metter hant,</l>
<l>Thamaris, die coninghinne,</l>
<l n="1320">Die fier was in haren sinne,</l>
<l>Quam doe jeghen hem ter were.</l>
<l>Des avonts sachmen in dat here</l>
<l>Die mane vervaren, alsoe nu doet.</l>
<l>Des moorghens storte menich sijn bloet,</l>
<l n="1325">Ende Cyrus van Percen ooc mede;</l>
<l>Hi bleef daer ter selver stede.</l>
<l>Hier bi laet u claghen staen!</l>
<l>Die seghe es onse sonder waen."</l>
<l>Al die liede, die dat hoorden,</l>
<l n="1330">Gheloofden Aristaldes woorden</l>
<l>Ende lieten doe haer belghen staen,</l>
<l>Ende sijn ten tenten weder ghegaen.</l>
<l>Ende Alexander dede bi nachte</l>
<l>Die tenten up breken met crachte.</l>
<l n="1335">Ooc voer hi blidelike voren</l>
<l>Ende sanc dat ment mochte horen</l>
<l>Bi eenre halver milen lanc;</l>
<l>Van joien sanc hi nuwen sanc.</l>
<l>Ic secht u allen over luut:</l>
<l n="1340">Die derde bouc gaet hier uut.</l>
</div>
<div type="chapter"><head type="chapter"><pb n="109"/> DIE VIERDE BOEC.</head>
<l><milestone unit="fol" n="31va"/> <hi rend="bold">I</hi>n dien derden boec so stoet,</l>
<l>Hoe die coninc ende there te voet</l>
<l>Bi nachte waren up ghestaen,</l>
<l>Alse die mane was vergaen.</l>
<l n="5">Hi voer met eenen vane voren</l>
<l>Ende sanc, datment mochte horen</l>
<l>Al dorentore int griexe here.</l>
<l>Tlant was al sonder lijfnere,</l>
<l>Ende verbrant, als ic eer seide,</l>
<l n="10">Doorp ende poort, busch ende heide.</l>
<l>Up ene riviere voer hi van prise,</l>
<l>Die comt uten paradise,</l>
<l>Die Tygris heet, dat weet ic wel,</l>
<l>Om dat soe es so dore snel,</l>
<l n="15">Dat in die crone van Vrancrike</l>
<l>En es gheen water haers ghelike.</l>
<l>Die rochen sijn an beden siden</l>
<l>So hoghe, die daer onder liden</l>
<l>Hem dunken si ten wolken slaen</l>
<l n="20">Entie bome diere up staen.</l>
<l>Het was vier daghe vor die batalie,</l>
<l>Dat men dorsloech meneghe malie,</l>
<l>Als ic hier achter sal bescriven,</l>
<l>Dattie bloeme van allen wiven,</l>
<l n="25">Die coninghinne, Daris wijf,</l>
<l>Van rouwen verloos haer lijf,</l>
<l>Dat soe sach haer lant te storen</l>
<l>Ende haren man hadde verloren.</l>
<l>Ende vanden stride ooc die pine,</l>
<l n="30"><pb n="110"/> Daer haer altoos stont in te sine,</l>
<l>Die corte, wanic, hare daghe.</l>
<l><hi rend="bold">N</hi>u hoort Alexanders claghe!</l>
<l><milestone unit="fol" n="31vb"/> Alexander Macedo</l>
<l>Was also drouve ende also onvro,</l>
<l n="35">Doe die vrouwe versceden was,</l>
<l>Alse of hi seker ware das,</l>
<l>Dat sijn lieve suster bede</l>
<l>Ende sijn moeder met groten lede</l>
<l>Waren doot van sinen vianden.</l>
<l n="40">Hi wranc bloet uut sinen handen</l>
<l>Ende liet also hete trane,</l>
<l>Dat seghic u na minen wane,</l>
<l>Alse Daris laten mochte,</l>
<l>Doe men hem die mare brochte.</l>
<l n="45">Die jonghelinc sat bi der bare</l>
<l>Ende versuchte heerde sware.</l>
<l>Al was hi wreet, die grote doghet,</l>
<l>Die ghi an hem merken moghet,</l>
<l>Ende sine grote edelheit</l>
<l n="50">Leerde hem ontfaermicheit.</l>
<l>Hi liet meneghen heten traen.</l>
<l>Van dien dat hise hadde ghevaen</l>
<l>Toter wilen dat soe staerf,</l>
<l>En sach hise maer ene waerf.</l>
<l n="55">Al was soe een scone wijf,</l>
<l>So goedertieren was sijn lijf,</l>
<l>Dat hi hare minnen en ghewouch.</l>
<l>Haddi die ere, hi hadde ghenouch,</l>
<l>Die grote here, diet al dwanc</l>
<l n="60">Die maer vive voete was lanc.</l>
<l><hi rend="bold">D</hi>oe liep een vanden spadoenen</l>
<l>Uutten griexen pauwelioenen,</l>
<l>Die Tyrioot gheheten was.</l>
<l>Hi trac sijn haer, alst ware vlas,</l>
<l n="65">Ende scoorde sine cleder mede,</l>
<l><milestone unit="fol" n="32ra"/> Met sinen naghelen hi bloeden dede</l>
<l>Haerde sere sijn ansichte.</l>
<l>Hi weende ende riep ghedichte</l>
<l><pb n="111"/>Haerde lude "o wi, o wach!"</l>
<l n="70">Doene Daris versach</l>
<l>Riep hi lude "nu segghe mi</l>
<l>Twi du weens ende wat es di?</l>
<l>Wetstu iet wat meeren mach</l>
<l>Minen rouwe, secht mi dach!</l>
<l n="75">Ic can wel wesen keytijf</l>
<l>Ende rouwich al mijn lijf.</l>
<l>Die liede weten geerne te voren</l>
<l>Haren rouwe ende haren toren.</l>
<l>Du salt mi dinghe te voren legghen,</l>
<l n="80">Die ic selve niet en dar segghen."</l>
<l><hi rend="bold">T</hi>yrioot antwoorde te hant</l>
<l>"Alexander, dijn viant,</l>
<l>Doet dien dinen also grote ere</l>
<l>Alse of du wares sijn gherechte here.</l>
<l n="85">Maer wach arme, keytijf!</l>
<l>Die vrouwe, dijn edel wijf,</l>
<l>Die coninghinne soe es doot."</l>
<l>Dus antwoorde Tyrioot.</l>
<l>Mettien so was so groten gheclach.</l>
<l n="90">Si riepen sere "o wi, o wach!"</l>
<l>Daris verloos al sine cracht</l>
<l>Ende viel neder in onmacht.</l>
<l>Hi waerp up sijn haer dat mul</l>
<l>Ende riep, of hi ware dul.</l>
<l n="95">Hi waende dat soe ware versleghen,</l>
<l>Om dat soe niet en woude pleghen</l>
<l>Dies conincs Alexanders minne.</l>
<l>Tyriote riep hi inne.</l>
<l>Die ridders hi doe buten sloot</l>
<l n="100"><milestone unit="fol" n="32rb"/> Ende vraechde, hoe soe ware doot,</l>
<l>Die knape swoer dat hi nie en dede</l>
<l>Der vrouwen eneghe lelichede,</l>
<l>Al was soe met hem ghevaen;</l>
<l>Ende dat hi hare hadde ghedaen</l>
<l n="105">Also grote ere al sijn lijf,</l>
<l>Of soe hadde gheweest sijn wijf.</l>
<l>Doe was Daris in groten vare,</l>
<l><pb n="112"/>Ende seide dat van minnen ware,</l>
<l>Dat hi hare ere hadde ghedaen,</l>
<l n="110">Ende soen ooc minde, sonder waen.</l>
<l>Ooc seide hi "hets des heren sede,</l>
<l>Waer dat hi comt tenegher stede,</l>
<l>Dat hi daer emmer hevet amien.</l>
<l>Soe was die scoonste van al Percien,</l>
<l n="115">Hi es een here, een jonghelinc;</l>
<l>Men maecht prouven bi ere dinc:</l>
<l>Dat hi haer dede, hi mocht wel doen."</l>
<l>Doe swoer sere die spadoen</l>
<l>Bi al den goden van der see</l>
<l n="120">Ende vanden hemelen, dat es mee,</l>
<l>Dat Alexander sinen wive</l>
<l>Noit lachter en dede van den live.</l>
<l>Doe swoer die knape dat waer is</l>
<l>Doe gheloofdes die here Daris,</l>
<l n="125">Ende het was hem haerde lief.</l>
<l>Al wenende hi die hant up hief,</l>
<l>Aldus dedi sine bede:</l>
<l>"Vader, ende here mede</l>
<l>Van den goden al te voren,</l>
<l n="130">Daer ic ooc af bem gheboren</l>
<l>Ende uwe maech van rechter ure,</l>
<l>Al die werelt durenture</l>
<l>Ende alle dinc die staen bi u.</l>
<l>Eerstwerf so biddic u nu,</l>
<l n="135"><milestone unit="fol" n="32va"/> Ocht wesen mach, dat ghi mijn rike</l>
<l>Mi behout ghestadelike;</l>
<l>Ende ocht also es in uwen moet</l>
<l>Dat ics emmer derven moet,</l>
<l>Ende ansien moet dat verliesen,</l>
<l n="140">So biddic u dat ic moet kiesen</l>
<l>Enen coninc doch na mi.</l>
<l>Ic bidde dat Alexander si</l>
<l>Na mi coninc, ghehoort mi das,</l>
<l>Die hovescste viant die nooit was."</l>
<l n="145">Dit waren sconincs Daris woort.</l>
<l>Ende sine bede was ghehoort.</l>
<l><pb n="113"/>Die trane, die van hem liepen,</l>
<l>Ic wane si vor gode riepen.</l>
<l><hi rend="bold">D</hi>aris hadde tweewerf ghesint</l>
<l n="150">Tote Alexander om paerlemint</l>
<l>Ende omme maken vasten vrede.</l>
<l>Maer twas om niet, dat hi dede.</l>
<l>Dore die doocht van sinen viant</l>
<l>Hevet hi derdewerf ghesant</l>
<l n="155">Sine boden, om dat hi woude</l>
<l>Datmen vrede maken soude.</l>
<l>Het was tien tiden sede,</l>
<l>Wie so hebben woude vrede,</l>
<l>Dat hi voerde enen tac,</l>
<l n="160">Die men van ere oliven brac.</l>
<l>Om den vrede voersi tiene,</l>
<l>Vroede ridders ende siene,</l>
<l>Entie vroetste diere was,</l>
<l>Dat was die oude Achillas,</l>
<l n="165">Ende was van rade gheraect wale,</l>
<l>Ende daertoe condi sine tale</l>
<l>Utermaten scone toghen.</l>
<l><milestone unit="fol" n="32vb"/> Dus sprac hi vor Alexanders oghen:</l>
<l>"Hovesce coninc, verstaet wel,</l>
<l n="170">Uwe hovescheit ende niet el</l>
<l>Dat doet Darise, onsen here,</l>
<l>Om vrede bidden also sere.</l>
<l>Ende dat hi hier tote u seint echt,</l>
<l>Dat en doet hi niet dor recht,</l>
<l n="175">Maer om dattu sine kinder</l>
<l>Moeder, suster, meerre ende minder,</l>
<l>So hoveschlike heves ghevaen.</l>
<l>Al hebben wier breke, sonder waen</l>
<l>Si en dunken ons niet ghevanghen sijn.</l>
<l n="180">Dies danct u sere die here mijn,</l>
<l>Want du hare suverheit bewaers,</l>
<l>Ghelijc dattu haer vader waers.</l>
<l>Altoos hetise coninghinnen,</l>
<l>Ende ghi en doet hem niet bekinnen</l>
<l n="185">Dat ghise haet in enegher wijs.</l>
<l><pb n="114"/>Dies gheve u god ere ende prijs!</l>
<l>U drouve ghelaet, u drouve oghen</l>
<l>Dunkent mi van buten toghen</l>
<l>Dat ghi sijt een hovesch viant.</l>
<l n="190">Daris, die ons hare heeft ghesant,</l>
<l>Dochte mi cume so drouve sijn,</l>
<l>Alse nu toghet dijn anscijn.</l>
<l>Nochtan weent hi om sijn wijf,</l>
<l>Die hi minde alse sijn lijf,</l>
<l n="195">Ende ghi weent om uwen viant.</l>
<l>Ghi waert ghewapent al te hant</l>
<l>Jeghen ons, dat weet ic wel,</l>
<l>En daet dit leet, ende niet el.</l>
<l>Daris doet u bidden haerde</l>
<l n="200">Om ghetrouwelike vaerde,</l>
<l>Ende siere dochter biet hi di</l>
<l>Ende alt lant quite ende vri,</l>
<l><milestone unit="fol" n="33ra"/> Dat leghet van der navelsee</l>
<l>Toter Eufraten, ende daertoe mee:</l>
<l n="205">Diere stene ende daertoe gout</l>
<l>Ende ander chierheit menichfout.</l>
<l>Hout sinen sone hier te waren</l>
<l>Te ghisele ende laet met ons varen</l>
<l>Siere moeder ende sine twee suster mede.</l>
<l n="210">Dies biddewi u up hovescede.</l>
<l>Ende neemt van hem drien te lone</l>
<l>Dertich dusent besanten scone</l>
<l>Ende algader goudijn root;</l>
<l>Dat es ene chiereit groot.</l>
<l n="215">En hadden u niet die gode ghegheven</l>
<l>Goede aventure in u leven,</l>
<l>Het ware tijt dat ghi om vrede</l>
<l>Haddet ghedaen dus grote bede.</l>
<l>Nu eist so comen datmen u bit.</l>
<l n="220">En moochdi niet merken dit,</l>
<l>Hoe groten here Daris hevet?</l>
<l>Met hem es alt tfolc dat levet,</l>
<l>Hi hevet die see bedect met scepen</l>
<l>Ende dlant met tenten al begrepen.</l>
<l n="225">Nochtan es te nauwe dat mere</l>
<l><pb n="115"/>Ende dlant te sinen here;</l>
<l>Die rivieren sijn so besloten,</l>
<l>Si en moghen niet ter see wert vloten.</l>
<l>Ic wane hi meer volcs heeft allene</l>
<l n="230">Dan die werelt al ghemene.</l>
<l><hi rend="bold">A</hi>lse Alexander hadde ghehoort</l>
<l>Achillas tale ende sine woort,</l>
<l>Riep hi in ene kemenade</l>
<l>Al sine hoochste liede te rade</l>
<l n="235">Ende vraghede, wat si hem rieden.</l>
<l><milestone unit="fol" n="33rb"/> Twivel was van sinen lieden,</l>
<l>Wat si hiermede wouden doen.</l>
<l>Doe sprac die here Permenioen,</l>
<l>Die bat doen conde grote daet,</l>
<l n="240">Dan ghegheven nauwen raet.</l>
<l>"Tevoren" sprac hi "waest mijn raet,</l>
<l>Ic waent niemen en ware quaet,</l>
<l>Datmen die ghevangen weder gave</l>
<l>Omme scat ende omme have.</l>
<l n="245">Men hadder vele om ghegheven.</l>
<l>Nu sijn si doot som hier bleven,</l>
<l>Ende som sijn si ontgaen,</l>
<l>Daer wi af hebben scade ontfaen.</l>
<l>Noch raedic datmen die joncfrouwen</l>
<l n="250">Varen late mettier vrouwen.</l>
<l>Bedi wat soude ons een quene?</l>
<l>Men salse laten varen hene;</l>
<l>Si quellet ons in menegher stat.</l>
<l>Nu laetse varen om den scat.</l>
<l n="255">Ic raede ooc wel ten huwelike,</l>
<l>Dattu hebben moges sulc een rike</l>
<l>Sonder slach ende sonder stoot.</l>
<l>Ic wane gheen lant en es so groot,</l>
<l>Dat enen here heeft ende nemee,</l>
<l n="260">Alse vander navelsee</l>
<l>Al dat lant totier Eufraten.</l>
<l>Dus mochti al u vechten laten.</l>
<l><pb n="116"/>Merct, hoe ghi met uwer hant</l>
<l>Moghet bedwinghen al die lant,</l>
<l n="265">Die ghi begheert na uwen wille!</l>
<l>Bacteren lant laet ligghen stille</l>
<l>Ende ooc Inden ende Meden!</l>
<l>Peinst, hoe vele goeder steden</l>
<l>Ghi moghet winnen met ghemake!</l>
<l n="270">Hets een sekerliker sake,</l>
<l><milestone unit="fol" n="33va"/> Na groten prijs, na groten seghe</l>
<l>Te landewaert te vaerne enweghe,</l>
<l>Dan nacht ende dach te sine</l>
<l>In wapen ende in grote pine."</l>
<l n="275">Swaerlijc verdroech dat Macedo,</l>
<l>Doe dat sprac Permenio.</l>
<l>Ende hi antwoorde alstie coene:</l>
<l>"Slachtic dien here Permenioene,</l>
<l>So haddic liever alle weghe</l>
<l n="280">Groten scat, dan goeden seghe.</l>
<l>Maer, bi trouwen, neenic niet.</l>
<l>Mi es vele bat ghesciet.</l>
<l>Ic bem quite van groten goede</l>
<l>Ende seker in die aermoede,</l>
<l n="285">Die mi niet en laet an ghene side.</l>
<l>Des bem ic uter maten blide,</l>
<l>Dat ic bem coninc, niet coopman.</l>
<l>Soude ic tgoet vercopen dan,</l>
<l>Dat mi aventure gaf?</l>
<l n="290">Neen ic, twaren, dat doe ic af.</l>
<l>In hebbe te cope enghene dinc,</l>
<l>Noch van den volke, dat ic vinc,</l>
<l>Sal icker iemen af laten keren,</l>
<l>Dien salic gheven dor miere eren.</l>
<l n="295">In woude niet dat mi ghesciede</l>
<l>Dat icker af hadde eneghe miede.</l>
<l>Gave icse om goet, so ware die danc</l>
<l>Entie ere mede wel cranc."</l>
<l>Doe hi dit hadde gheantwoort,</l>
<l n="300">So riep hi Daris boden voort:</l>
<l>"Verstaet dat ic u segghe wale"</l>
<l><pb n="117"/>Sprac hi "ende segghet dese tale</l>
<l>Uwen here, dien ghi dient:</l>
<l>Dat ic aldus sine vrient</l>
<l n="305">Hoveschleke hebbe ghevaen,</l>
<l><milestone unit="fol" n="33vb"/> Dat en hebbe ic dor hem niet ghedaen;</l>
<l>Ic deet dor mijns selves doocht,</l>
<l>Het wijsde mi die hovesce voocht,</l>
<l>Tfi! soude ic ooc eneghen wive</l>
<l n="310">Anxt of vrese doen vanden live!</l>
<l>Alexanders rechter hant</l>
<l>En es dien vrouwen gheen viant.</l>
<l>Die ghone en willic niet jaghen,</l>
<l>Die ghene wapen moghen draghen,</l>
<l n="315">Die so cranc sijn van naturen,</l>
<l>Datsi in wapen niet en moghen duren.</l>
<l>Tfi! soude ic jeghen hem orloghen!</l>
<l>Hi moet hem ghewapent toghen,</l>
<l>Daer ic jeghen wille striden.</l>
<l n="320">Dies willic pleghen tallen tiden.</l>
<l>Waer dat sake dat u here</l>
<l>Om vrede bade also sere,</l>
<l>Alse ghi mi nu doet verstaen,</l>
<l>Ende woude hi uter werelt gaen</l>
<l n="325">Ende gheven lant ende have,</l>
<l>In weet, of ics hem orlof gave.</l>
<l>Bedi hi taent minen lieden</l>
<l>Met scatte ende met mieden</l>
<l>Dat si mi nemen sullen dleven,</l>
<l n="330">Of met fenine mi vergheven.</l>
<l>Dies bem ic dus sere verbolghen:</l>
<l>Ic sal hem toter doot na volghen.</l>
<l>Hi en vaert niet als een recht viant,</l>
<l>Die bescermen wille sijn lant,</l>
<l n="335">Hi vaert, oft een verrader ware;</l>
<l>Ja als een recht mordenare,</l>
<l>Sal ic u die waerheit tellen,</l>
<l>Doet hi mieden mine ghesellen.</l>
<l>Mi en becomt wale niet</l>
<l n="340"><pb n="118"/> Die vorwaerde, die ghi mi biet.</l>
<l><milestone unit="fol" n="34ra"/> Bedi gavic hem die vaerde,</l>
<l>So lachterdic mi selven haerde,</l>
<l>Men mochte segghen dat ic ware versaghet,</l>
<l>Ende dat hi mi hadde verjaghet.</l>
<l n="345">Ghi biet mi goet utermaten,</l>
<l>Dat es tlant over die Eufraten.</l>
<l>Mi dunct, ghi sijt des mesraect.</l>
<l>Want ic hebt te mi ghesaect</l>
<l>Ende ghewonnen met miere doghet.</l>
<l n="350">Drijft mi uut, of ghi moghet,</l>
<l>Dat doch dat lant uwe si;</l>
<l>Dan moochtijt wale gheven mi.</l>
<l>Grote ere eist dat mi Daris sint</l>
<l>Dat hi mi gheven wille sijn kint.</l>
<l n="355">Hi hadt Macheuse belovet.</l>
<l>Heeft hise hem nu berovet?</l>
<l>Secht uwen here, al dat hi hevet</l>
<l>Ende al tfolc, dat onder hem levet,</l>
<l>Ende so wat hi hevet verloren</l>
<l n="360">Ende hi selve ooc te voren,</l>
<l>Al staet in miere ghewout</l>
<l>Ende al eest dier Grieken sout</l>
<l>Ende loon van hare pine."</l>
<l>Dus was die antwoorde sine.</l>
<l n="365"><hi rend="bold">A</hi>chillas hi nam orlof</l>
<l>Ende rumede Alexanders hof</l>
<l>Ende tellede Darise al die woort,</l>
<l>Die ghi te voren hebt ghehoort.</l>
<l>Daris seinde mettier vaert</l>
<l n="370">Macheuse al darewaert,</l>
<l>Die de weghe beligghen soude,</l>
<l>Daer Alexander varen woude.</l>
<l>Mettien dede Alexander graven</l>
<l><milestone unit="fol" n="34rb"/> Met chierhede ende met groter haven</l>
<l n="375">Darijs wijf, Telico, die vrouwe,</l>
<l>Daerom hi hadde groten rouwe.</l>
<l>Hi dede maken een graf van prise</l>
<l>Up enen berch an een falise.</l>
<l><pb n="119"/>Daer was Apelles meester af,</l>
<l n="380">Die Jode was ende screef ant graf</l>
<l>Die griexe coninghe alle twaren,</l>
<l>Die Alexanders voorders waren,</l>
<l>Ende haren name screef hi mede</l>
<l>Boven hem ter selver stede;</l>
<l n="385">Ende dystorie, hoe hemelrike</l>
<l>Was ghemaect ende eertrike,</l>
<l>Screefi an den grave besiden</l>
<l>Al tote Alexanders tiden,</l>
<l>Die ic u vertellen sal</l>
<l n="390">Met overslaghender rimen al.</l>
<l><hi rend="bold">A</hi>pelles screef goods ghelike,</l>
<l>Die alle dinc volbringhen mach,</l>
<l>Hoe hi hemel ende eertrike</l>
<l>Ende dinghele maecte up den sondach.</l>
<l n="395">Des maendaechs maecte hi tfirmament</l>
<l>Int water te middewaerde</l>
<l>Ende ront al omtrent.</l>
<l>Noch doe was overdect die aerde.</l>
<l>Dies maecti up dien dijsdach</l>
<l n="400">Die see, ende daerde quam uut.</l>
<l>Dat was teerst dat mense sach.</l>
<l>Hi sciep ooc bome ende cruut.</l>
<l>Des godensdaechs maecti die sterren</l>
<l>Entie sonne ende ooc die mane,</l>
<l n="405">Die ons lichten noch van verren;</l>
<l>Hi settese in haren stane.</l>
<l><milestone unit="fol" n="34va"/> Hi maecte up dien donredach</l>
<l>Al dat in die rivieren levet</l>
<l>Ende so wat dat vlieghen mach,</l>
<l n="410">Ende so wat die see in hevet.</l>
<l>Die beesten maecti vander eerden</l>
<l>Entien minsce up dien vridach.</l>
<l>Van siere ribben maecti weerde</l>
<l>Yeven, daer hi in slape lach.</l>
<l n="415">Hi ruste uptien saterdach</l>
<l><pb n="120"/>Van allen werken, die hi dede.</l>
<l>Hi benedide al, dat hi mach.</l>
<l>Dus was daer bescreven mede.</l>
<l>Appelles screef dien hemel blau,</l>
<l n="420">Entie eerde was ghescreven scier,</l>
<l>Die see hadde die vaerwe grau,</l>
<l>Van kelen was ghemaect dat vier.</l>
<l>Die lucht hadde die vaerwe groene,</l>
<l>Sterren ende sonne waren van goude,</l>
<l n="425">Elkerlijc na haren doene,</l>
<l>Die mane van selver, alsmen woude.</l>
<l>Die minsce hadde meest weerdechede</l>
<l>Van al dien, dat god gheboot.</l>
<l>Daer stoet dat serpent ooc mede,</l>
<l n="430">Dat ons brochte in grote noot.</l>
<l>Daer stoet bescreven, hoe dat Yeve</l>
<l>Den appel hadde in haren mont,</l>
<l>Ende Adam dor hare lieve</l>
<l>Mede beet ter selver stont.</l>
<l n="435">Dinghel dreefse met baren swerde</l>
<l>Al bernende uuten paradise.</l>
<l>Yeve sat en span up derde,</l>
<l>Adam pijnde om die spise.</l>
<l>Si en waren langher in dien paradise,</l>
<l n="440">Dan omtrent enen halven dach.</l>
<l>Daer stont oec, in welker wise</l>
<l><milestone unit="fol" n="34vb"/> Yeve van Caym ghelach.</l>
<l>Daerna lach soe van Abelle,</l>
<l>Hi wachte de scaep ende was goet man;</l>
<l n="445">Maer Caym, die quade gheselle,</l>
<l>Pijnde, hoe hi coren wan.</l>
<l>Caym slouch Abelle doot</l>
<l>End god vermalediden al daer.</l>
<l>Des dreef Adam rouwe groot,</l>
<l n="450">Hi weender omme hondert jaer.</l>
<l>Een tekijn gaf god Caime,</l>
<l>Om dat men niet en soude verslaen,</l>
<l>Dat steet ghesat in desen rime:</l>
<l><pb n="121"/>Thooft haddi juchtech sonder waen.</l>
<l n="455">Caym vlo ten oostenwaert</l>
<l>Ende wan een kint, dat Enoch hiet,</l>
<l>Daeraf leestmen dat seder waert</l>
<l>Lamech gheboren ende ander diet.</l>
<l>Lamech was een quaet keytijf.</l>
<l n="460">Hi was die alre eerste man,</l>
<l>Die te gader hadde twee wijf.</l>
<l>Recht waest dat hijt bestan.</l>
<l>Van oude verloos hi tsien.</l>
<l>Hi scoot nochtan al dat hi woude.</l>
<l n="465">Caym scoot hi doot mettien,</l>
<l>Daer hine hoorde in enen woude.</l>
<l>Sijn leidere seide "hets een man,</l>
<l>Dattu heves ghescoten, here."</l>
<l>"Hets Caym" sprac Lamech dan;</l>
<l n="470">"Du moets ooc becopen sere."</l>
<l>Sinen leidere nam hijt tleven.</l>
<l>Dus ghesciet altenen gader.</l>
<l>Caym es daermede bleven,</l>
<l>Lamechs vijfte oudervader.</l>
<l n="475">Noch enen sone wan Adam;</l>
<l>Sijn name was gheheten Set,</l>
<l><milestone unit="fol" n="35ra"/> Daer een groot gheslachte af quam,</l>
<l>Die some hilden ons heren wet.</l>
<l>Ant graf stont ooc Enoch bescreven,</l>
<l n="480">Die ons here wech varen dede;</l>
<l>Tote Antkerst tiden sal hi leven</l>
<l>Ende jeghen hem ooc striden mede.</l>
<l>Onse here stonter in diere ghelike,</l>
<l>Alse ocht hem leet hadde ghesijn</l>
<l n="485">Dat hi den man gaf sijn ghelike,</l>
<l>Ende hi liet die ghebode sijn.</l>
<l>Daer stont No&#x00EB; ende maecte daerke,</l>
<l>Also alse hem onse here gheboot.</l>
<l>Die diluvie ghinc so staerke,</l>
<l n="490">Dat al die liede bleven doot.</l>
<l>Maer si achte en behielden dlijf,</l>
<l>Dat was No&#x00EB; ende sijn drie kinder</l>
<l><pb n="122"/>Ende met hem hare viere wijf.</l>
<l>Aldus waest bescreven ghinder.</l>
<l n="495">Drie hondert ellen was die aerke lanc,</l>
<l>Ende vijftich ellen was soe hooch,</l>
<l>Ende dertich wijt. des hebbe danc,</l>
<l>Die dit screef ende niet en looch.</l>
<l>Een elle hiet in dien tiden</l>
<l n="500">Van den ellenboghe voort.</l>
<l>Menech jaer so plachmens siden,</l>
<l>Also alse ic hebbe ghehoort.</l>
<l>Twee ende twintich hondert jaer</l>
<l>Ende twee ende vijftich ooc daer mede</l>
<l n="505">Stont die werelt, dat es waer,</l>
<l>Eer god die diluvie comen dede.</l>
<l>Voghele noch dier mochten ontfaren,</l>
<l>Si en verdronken mettier see,</l>
<l>Sonder die in daerke waren</l>
<l n="510">Elkerhande twee ende twee.</l>
<l>Doe die diluvie was vergaen,</l>
<l><milestone unit="fol" n="35rb"/> Plante No&#x00EB; enen wingaert.</l>
<l>Daer was ghescreven dat hi saen</l>
<l>Vanden wine dronken waert.</l>
<l n="515">No&#x00EB; lach ende sliep</l>
<l>Ende was onttect tusscen die been,</l>
<l>Cham sijn sone stont ende riep</l>
<l>Ende bespottene ende green.</l>
<l>Sijn andere broeders riep hier toe,</l>
<l n="520">Die een hiet Sein, dander Japhet,</l>
<l>Si keerden daeraf haer oghen doe</l>
<l>Ende dectene. dies deden si bet.</l>
<l>Doe No&#x00EB; twiste, was hi gram</l>
<l>Ende benedide doudste twee</l>
<l n="525">"Vermaledijt so wese Cham"</l>
<l>Sprac hi "nu ende emmermee."</l>
<l>Daerna stoet die patriaerken</l>
<l>Ghescreven an die ander side.</l>
<l><pb n="123"/>Met goude, datmense soude maerken.</l>
<l n="530">Abraham hadde doghen blide,</l>
<l>Sara, sijn wijf, stont ende loech,</l>
<l>Want soe tharen neghentich jaren</l>
<l>Ysaac, haren sone, droech;</l>
<l>Hare man hadde hondert jaer te waren.</l>
<l n="535">Daer stoet Rebecca, Ysaacs wijf,</l>
<l>Die twee kinder droech te gader.</l>
<l>Die een was Esau, die keytijf,</l>
<l>Die ander Jacop, Joseps vader.</l>
<l>Esau was ru als een rint.</l>
<l n="540">Ysaac was daer ooc bescreven,</l>
<l>Hoe hi was van oude blint,</l>
<l>Ende niet langher en mochte leven.</l>
<l>Daer stont ghescreven Esau</l>
<l>Hoedane wijs hi jaghen liep</l>
<l n="545">Ende hoe soe Jacop maecte ru,</l>
<l>Doene sijn moeder tote haer riep.</l>
<l><milestone unit="fol" n="35va"/> Jacop was ghebenedijet</l>
<l>Van den vader, eer hi staerf,</l>
<l>Esau die bleef ontfrijet,</l>
<l n="550">Des weendi lude menechwaerf.</l>
<l>Jacop vlo wech, dat was waer</l>
<l>In Mesopotamia,</l>
<l>Sinen ome diendi seven jaer.</l>
<l>Hi gaf hem siere dochter Lya;</l>
<l n="555">Nochtan gheloofde hi hem daer</l>
<l>Siere dochter Rachel.</l>
<l>Daer diendi om noch seven jaer</l>
<l>Ghetrouwelike ende wel.</l>
<l>Alse Joseph was gheboren</l>
<l n="560">Woudi te lande weder keren.</l>
<l>Dat quam Esau te voren,</l>
<l>Ende hi wouden danen weren.</l>
<l>Jacop hi quam met twee scaren,</l>
<l>Te Lusa lach hi enen nacht,</l>
<l n="565">Daer sach hi die goods cracht te waren,</l>
<l>Daer hi jeghen den ingel vacht.</l>
<l><pb n="124"/>Josephs droom stont daer bescreven,</l>
<l>Daer hi om was vercocht,</l>
<l>Ende in Egyptenlant verdreven</l>
<l n="570">Ende tes conincs hove brocht.</l>
<l>Die vrouwe soe was daer ghemaect,</l>
<l>Die Joseppe daertoe dwinghen woude,</l>
<l>Dat hi bi hare laghe al naect</l>
<l>Ende haerre minnen pleghen soude.</l>
<l n="575">Om dat hijs niet en woude doen,</l>
<l>Was hi langhen tijt ghevaen;</l>
<l>Biden coninc Pharaoen</l>
<l>Was hi sider ute ghedaen.</l>
<l>Daer stont ooc die aventure,</l>
<l n="580">Hoe hi weder quam te hove,</l>
<l>Om dat hi spelde al durenture</l>
<l><milestone unit="fol" n="35vb"/> Des conincs droom met groten love.</l>
<l>Daer stont ooc hoe Jacop sende</l>
<l>Sine kindere omme coren,</l>
<l n="585">Ende hoe dat hi hem bekende</l>
<l>Dat Joseph niet en was verloren.</l>
<l>Jacop nam al sine kinder</l>
<l>Ende voer in Egyptenlant,</l>
<l>Bede meerre ende minder,</l>
<l n="590">Daer hi Joseph, sijn kint, vant.</l>
<l>Jacop hadde tweerande namen,</l>
<l>Dat vint men bescreven wel,</l>
<l>Van gode si hem bede quamen,</l>
<l>Want hi hiet ooc Israhel.</l>
<l n="595">[...............]</l>
<l>[...............]</l>
<l>Hi was vor gode vercoren</l>
<l>Te tiden bat dan iemen el.</l>
<l><hi rend="bold">I</hi>n dander side so stont Moyses</l>
<l n="600">Ende Aaron sijn broeder mede,</l>
<l>Hoe si Pharaoene baden des,</l>
<l>Dat hi haerde node dede.</l>
<l>"Laet gaen tfolc van Israhel"</l>
<l>Sprac Moyses "dat heet di god,</l>
<l n="605">Hi sal wesen haerde fel</l>
<l>En wiltu niet doen sijn ghebot."</l>
<l><pb n="125"/>Pharao en achte hier up niet;</l>
<l>Bedi plaechden god, onse here,</l>
<l>Also alsmen ghescreven siet</l>
<l n="610">Met tiene plaghen haerde sere.</l>
<l><hi rend="bold">T</hi>er eerster plaghen wert twater root</l>
<l>Beide in reghen ende in rivieren,</l>
<l>Ter andere quam meneghe padde groot,</l>
<l>Die de liede quelden metten dieren.</l>
<l n="615"><milestone unit="fol" n="36ra"/> Hurselen waren die derde plaghe</l>
<l>Die de liede staken sere.</l>
<l>Vlieghen in dien vierden daghe</l>
<l>Plaechden die liede vele mere.</l>
<l>Die vijfte plaghe slouch al doot</l>
<l n="620">Die beesten van Egypten lant,</l>
<l>Die seste waren bleinen groot,</l>
<l>Die hem deden groten pant.</l>
<l>Doe quam een hagel, die verteerde</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l>Tgroene al vanden conincrike.</l>
<l>Dus so waren si ghescant,</l>
<l n="630">Ende tfolc vervaerde hem vreselike.</l>
<l>Die neghende was deemsterhede,</l>
<l>Die men tasten mochte metten handen,</l>
<l>Die tiende sloech al doot mede</l>
<l>Die outste van Egyptenlande.</l>
<l n="635">Moyses met siere roede</l>
<l>Leide tfolc dor die see;</l>
<l>Pharao volchde na met moede,</l>
<l>Hem selven dede hier mede wee.</l>
<l><pb n="126"/>Pharao verdranc aldaer</l>
<l n="640">Met al sijnre compagnie,</l>
<l>Moyses bleef al sonder vaer,</l>
<l>Ende al ons heren paertie.</l>
<l>Als si quamen in die woestine,</l>
<l>Reghende up hem themelsce broot.</l>
<l n="645">Vleesch hadden si al sonder pine;</l>
<l>Dat was een mirakel groot.</l>
<l>Moyses was daer ghescreven</l>
<l>Up dien beerch van Sinay,</l>
<l>Daer hem die wet was ghegeven.</l>
<l n="650">Dit was waer, gheloves mi.</l>
<l>Daer stont ghescreven, hoe hi slouch</l>
<l>Uptien haerden maerbersteen,</l>
<l>Die hem waters gaf ghenouch;</l>
<l><milestone unit="fol" n="36rb"/> Dat en was loghene engheen.</l>
<l n="655">Si versloughen wel meneghen man</l>
<l>Up die liede van Echee,</l>
<l>Si sloughen den coninc van Basan</l>
<l>Entien coninc van Amorree,</l>
<l>Ende vochten jeghen die Gebuseen</l>
<l n="660">Ende jeghen meneghen coenen man</l>
<l>Ende jeghen die Fereseen</l>
<l>Ende jeghen dlant van Chanaan.</l>
<l>Doe Moyses versceden was,</l>
<l>Doe waert haer leider Josu&#x00EB;,</l>
<l n="665">Also alsic bescreven las.</l>
<l>Hi dede den heiden vele wee,</l>
<l>Hi leide tfolc van Israhel</l>
<l>Droochs voets over die Jordane.</l>
<l>Twater sciet hem, weet ic wel,</l>
<l n="670">Ende onghescaet ghingen si dane.</l>
<l>Josu&#x00EB; hi deelde die lande</l>
<l>Den twalef gheslachten van Israhel,</l>
<l>Alse hi verjaghet hadde die viande,</l>
<l>Elken gaf hi sijn rechte wel;</l>
<l n="675">Ende elken gaf hi sine stede</l>
<l>Ende deelet hem met pinen.</l>
<l>Selve staerf hi ooc daer mede;</l>
<l><pb n="127"/>Dede hi wel, het sal hem scinen.</l>
<l><hi rend="bold">M</hi>oyses ende Josu&#x00EB;</l>
<l n="680">Waren hertoghen van Israhel;</l>
<l>Rechteren hadden si voort mee;</l>
<l>Dat vint men bescreven wel.</l>
<l>Die staercste, die haer rechter was,</l>
<l>Dat was Samsoen, die staerke man;</l>
<l n="685">Ic dar mi vermeten das,</l>
<l>Dat hem noit man verwan.</l>
<l><milestone unit="fol" n="36va"/> Daer stoet ghescreven, hoe hi vacht</l>
<l>Jeghen die Philisteen.</l>
<l>Hi slouch doot met siere cracht</l>
<l n="690">Ende verwanre menich een.</l>
<l>Die Philisteen hadden beringht</l>
<l>Tere tijt in een woestine;</l>
<l>Daer was lichtelike ghedinght:</l>
<l>Si waendem hem doen grote pine;</l>
<l n="695">Hi sloech met eens esels kake</l>
<l>Meneghen staerken man te doot;</l>
<l>Ander wapen, no ander sake</l>
<l>Sone hadde hi ter selver noot.</l>
<l>Doe hi van dorste was vermoeit,</l>
<l n="700">Waerp hi enwech dat droghe been;</l>
<l>Daer quam water uut ghevloeit;</l>
<l>Dat en was loghene engheen.</l>
<l>Hi nam Dalidam te wive;</l>
<l>Dat was hem groot ongheval.</l>
<l n="705">Dien liebaert rovede hi van den live;</l>
<l>Aldus bescreef Apelles al.</l>
<l>Hi bant dien vossen tfier in den staert</l>
<l>Ende onstac dier liede coren,</l>
<l>Dus hadde hi meneghe man vervaert,</l>
<l n="710">Die sinen wive deden toren.</l>
<l>Te Gaza, in die goede stede,</l>
<l>Haddene sijn viande beleit,</l>
<l>Hi brac die poorte ende clammer mede</l>
<l>Up enen hoghen berch gereit.</l>
<l n="715">Doe Dalida sijn cracht wiste,</l>
<l>Bant soe sine hande te samen,</l>
<l><pb n="128"/>Ende scoer hem af sijn haer met liste.</l>
<l>Mettien sijn viande quamen.</l>
<l>Si staken uut sine oghen bede</l>
<l n="720">Ende maecten mettem hare ghile.</l>
<l>Dat becochten si met lede</l>
<l><milestone unit="fol" n="36vb"/> Over een wel corte wile.</l>
<l>In een huus hilden si feeste,</l>
<l>Dat up twee colummen lach,</l>
<l n="725">Alle die hoochste entie meeste</l>
<l>Waerre up den selven dach.</l>
<l>Dalida was mede in die sele.</l>
<l>Si riepen al te Samsoene</l>
<l>"Tooch ons een deel van dinen spele!"</l>
<l n="730">Ende doe dedi alstie coene:</l>
<l>Hi brac die colummen bede,</l>
<l>Entie sale viel al te doot.</l>
<l>Dus speelde hi met groten lede.</l>
<l>Het bleef daer al, cleene ende groot.</l>
<l n="735"><hi rend="bold">N</hi>a Samsoene stont Eli,</l>
<l>Die rechter was in Israhel;</l>
<l>Ons heren pape so was hi</l>
<l>Ende prophete, dat weetmen wel.</l>
<l>Daer stont, hoe die Philisteen</l>
<l n="740">Ons heren aerke hadden ghevaen;</l>
<l>Dat becochte menich een</l>
<l>Mettien live sonder waen.</l>
<l>Dagon, hare afgod mede</l>
<l>Was onthovet up die sille;</l>
<l n="745">Dat was dat den papen dede</l>
<l>Sere hebben haren onwille.</l>
<l>Doe Eli hoorde die niemare,</l>
<l>Dat sine kinder waren doot,</l>
<l>Entie aerke ghevanghen ware,</l>
<l n="750">Hadde hi den rouwe also groot:</l>
<l>Vanden stoele viel hi neder</l>
<l>Ende brac den hals ontwee.</l>
<l>Nemmermeer verrees hi weder;</l>
<l>Ic waenre menich omme scree.</l>
<l n="755"><hi rend="bold">N</hi>a Elyen stont Samuel,</l>
<l><pb n="129"/>Die rechtere was ende prophete</l>
<l>Over tfolc van Israhel;</l>
<l><milestone unit="fol" n="37ra"/> Si voechden wale te sinen behete.</l>
<l>Hi was die achterste baliu</l>
<l n="760">Vanden lande van Israhel.</l>
<l>Dat sal ic u hier toghen nu,</l>
<l>Hoedane wijs dat so ghevel.</l>
<l>Die liede quamen in Ramata</l>
<l>Ende eischeden enen coninc;</l>
<l n="765">Des droevede Samuel daerna,</l>
<l>Doe hi verhoorde dese dinc.</l>
<l>Doe was Saul coninc ghemaect,</l>
<l>Die goet was in siere joghet;</l>
<l>Alse hi ter outheit was gheraect,</l>
<l n="770">Verloos hi al sine doghet.</l>
<l>Doe coos Samuel Davite,</l>
<l>Die in dien tiden was heerde;</l>
<l>Men leset dat in sine vite</l>
<l>Dat hi hem dicke wel verweerde.</l>
<l n="775">Golyase, den Philistee,</l>
<l>Die sesse slachellen was lanc</l>
<l>Ende ene palme daertoe mee,</l>
<l>Dien slouch hi doot; des hebbe danc.</l>
<l>Daer stont hoe dat Saul bleef</l>
<l n="780">Uptien berch van Gelbo&#x00EB;.</l>
<l>Dat seide die ghone, diet bescreef,</l>
<l>Dat Davit doe haerde sere scree.</l>
<l>Davit vermaledide die stede,</l>
<l>Daer Jonatas, die coene deghen,</l>
<l n="785">Ende Saul, sijn vader, mede</l>
<l>Vanden heidinen waren versleghen.</l>
<l>Daer stoet ghescreven Asa&#x00EB;l,</l>
<l>Hoe hi doot bleef ende helpe riep,</l>
<l>Die te voren was so snel,</l>
<l n="790">Dat hi die ree achter liep.</l>
<l>Abner, Sauls conincstavel,</l>
<l>Was die ghene diene slouch.</l>
<l><pb n="130"/><milestone unit="fol" n="37rb"/> Hi hadder omme quaden gavel,</l>
<l>Want Joab qualic dat verdrouch.</l>
<l n="795">Joab sloech Abner te doot</l>
<l>Ende wrac den broeder Asa&#x00EB;l;</l>
<l>Dies hadde Davit rouwe groot,</l>
<l>Want hi verrieden als een fel.</l>
<l>Daer stont ooc, hoe Davit dede</l>
<l n="800">Hoerdoem met Urias wive,</l>
<l>Ende ooc, hoet Urias mede</l>
<l>Becopen moeste metten live.</l>
<l>Daer stont bescreven dat orloghe</l>
<l>Tusscen Davite ende Absaloene,</l>
<l n="805">Ende hoe hi hi hinc verwerret hoghe</l>
<l>Nebor an ene eke groene.</l>
<l>Joab scotene daer te doot;</l>
<l>Dies weende Davit meneghen dach,</l>
<l>Om sijn kint dreef hi rouwe groot</l>
<l n="810">Ende riep o wi! o wach!</l>
<l><hi rend="bold">D</hi>oe Davit, de coninc, was begraven,</l>
<l>Ontfinc Salomoen die crone.</l>
<l>Hi maecte met wel groter haven</l>
<l>Dat alre eerste goodshuus scone.</l>
<l n="815">Hi sloech Joab up enen outaer</l>
<l>Ende wrac den broeder, alstie coene.</l>
<l>[...............]</l>
<l>[...............]</l>
<l>Alse Salomoen was doot,</l>
<l n="820">Ontfinc die crone Roboam.</l>
<l>Werringhe ende orloghe groot</l>
<l><milestone unit="fol" n="37va"/> Stont daer, die cortelike quam.</l>
<l>Roboam hadde onder hem</l>
<l>[...............]</l>
<l n="825">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="830">[...............]</l>
<l><pb n="131"/>Jherusalem, die heleghe stede,</l>
<l>Was dier Joden hovetstat,</l>
<l>Men leset van Jeroboam mede</l>
<l>Dat hi coninc in Samarien sat.</l>
<l n="835">Apelles liet achter bliven</l>
<l>Die sonden van Samaria,</l>
<l>Die en woude hi niet bescriven</l>
<l>Om den lachter, diere volghet na.</l>
<l>Maer hi screef, hoedane wijs</l>
<l n="840">Elyas was upghedraghen</l>
<l>In dat eerdsce paradijs</l>
<l>Up enen viereghen waghen.</l>
<l>Die quade coninghe liet hi achter,</l>
<l>Die waren in Jherusalem;</l>
<l n="845">Dat dedi om den groten lachter,</l>
<l>Diemen tellen mach van hem.</l>
<l>Mer dien goeden Ezechias</l>
<l>Dien screef hi omme sine doghet,</l>
<l>Dat een heilich coninc was,</l>
<l n="850">Alse ghi hier wale horen moghet.</l>
<l>Hi tebrac te stucken die afgode</l>
<l>Ende verhief die wet up weder,</l>
<l>Daer in stoeden goods ghebode;</l>
<l>Alle quaetheit leidi neder.</l>
<l n="855">Hi lach siec ende soude sijn bleven;</l>
<l>Maer ic segghe u over waer:</l>
<l>God hi linghde hem sijn leven</l>
<l>Dore sine doocht vijftiene jaer,</l>
<l><milestone unit="fol" n="37vb"/> Die sonne keerde, alst god woude,</l>
<l n="860">Van den westen ten oosten waert,</l>
<l>Om dat hi twivelen niet en soude</l>
<l>Ende om die doot niet sijn vervaert.</l>
<l>Bi siere siden stoet Josias,</l>
<l>Die de Paesscen sere vierde,</l>
<l n="865">Die een heilich coninc was</l>
<l>Ende die wet sere visierde.</l>
<l>Daer stont bescreven, hoene sloech</l>
<l><pb n="132"/>Die coninc Sesac van Egypten lant;</l>
<l>Dat menech man qualec verdroech.</l>
<l n="870">Dat es Jeremien wel bekant.</l>
<l>Sonder dese twee allene</l>
<l>En hadden die Joden noit coninc,</l>
<l>Si en lieten die wet alghemene.</l>
<l>Dat was een onsiene dinc.</l>
<l n="875">Die propheten stonden daeran</l>
<l>Elkerlijc met sinen sichte,</l>
<l>Die Apelles, die vroede man,</l>
<l>Met goude beleide lichte.</l>
<l>In wat tiden dat si screven</l>
<l n="880">Hare bouke, dat stoet daer,</l>
<l>Ende in wat einde dat si bleven</l>
<l>Ende hare namen ooc daernaer.</l>
<l>Ysaias sprac te voren</l>
<l>Tole Achase, den coninc,</l>
<l n="885">Dat een kint soude sijn gheboren</l>
<l>Van ere maghet in waerre dinc.</l>
<l>Jeremias weende sere,</l>
<l>Om dat Josias was doot.</l>
<l>Hi vorseide dat onse here</l>
<l n="890">Soude maken wonder groot.</l>
<l>Jezechiel stont al daer,</l>
<l>Doe die Joden waren ghevaen</l>
<l>Hi seide hi saghe over waer</l>
<l><milestone unit="fol" n="38ra"/> Een poorte, die noit was onttaen.</l>
<l n="895">Daniel seide over waer</l>
<l>Dat Christus soude sijn versleghen</l>
<l>Over seshondert jaer daernaer</l>
<l>Vive min. daer stont jeghen,</l>
<l>Hoe die Joden weder quamen</l>
<l n="900">Uten lande van Babilone</l>
<l>Ende hoe si maecten al te samen</l>
<l>Ons heren kerke weder scone.</l>
<l>Daer na stont die scone jeeste</l>
<l>Van Asswerus, dien coninc,</l>
<l n="905">Hoe hi maecte sine feeste</l>
<l>Ende sine baroene wel ontfinc.</l>
<l><pb n="133"/>Doe dat hof vergadert was,</l>
<l>Dedi die coninghinne ontbieden;</l>
<l>Om haer scoenheit, sijt seker das,</l>
<l n="910">Woudise toghen sinen lieden.</l>
<l>Hi seinder om twee spadoene;</l>
<l>Vasti balcher omme sere,</l>
<l>Bedi hadsoet onweert te doene;</l>
<l>Dies balch hi hem, die grote here.</l>
<l n="915">Hi nam hare die conincs crone;</l>
<l>Vasti moeste van hem sceden,</l>
<l>Als was soe so dorescone.</l>
<l>Hare coenheit dedese hem verleden.</l>
<l>Hi nam Ester tenen wive,</l>
<l n="920">Die Mardocheus nichte was,</l>
<l>De scoonste eene van haren live,</l>
<l>Daer ic noit ave las.</l>
<l>Aman hi was drossete</l>
<l>In Asswerus conincrike.</l>
<l n="925">Men dede al na sinen behete;</l>
<l>Int hof was niemen sijn ghelike.</l>
<l>Ten Joden droech hi haetscap groot,</l>
<l>Ende hi bejaechde an den coninc</l>
<l>Dat mense al sloughe te doot.</l>
<l n="930"><milestone unit="fol" n="38rb"/> Dat was eene sware dinc.</l>
<l>Sconincs wijf was een jodinne.</l>
<l>Doet Mardocheus wiste, hare oom,</l>
<l>Was hi drouve in sinen sinne;</l>
<l>Hi weende sere, des neemt goom!</l>
<l n="935">Hi riep "here van hemelrike,</l>
<l>Maect blijscap van onsen rouwen!"</l>
<l>Ende hi ontboot ooc cortelike</l>
<l>Dier coninghinnen, siere vrouwen.</l>
<l>Soe verbat an haren man,</l>
<l n="940">Den coninc, der Joden doot.</l>
<l>Dies was drouve sere Aman.</l>
<l>Hi makede ene galghe groot,</l>
<l>Daeran soudi bi siere sterte</l>
<l><pb n="134"/>Hanghen Mardocheus, den Jode.</l>
<l n="945">Dit visierde in sinen herte</l>
<l>Aman, die quade valsce rode.</l>
<l>Hi was selve verhanghen daer,</l>
<l>Ende Mardocheus waert ontfaen</l>
<l>Dies conincs neve, dat was waer.</l>
<l n="950">Aldus so eist hem vergaen.</l>
<l>An dander side sat Tobias,</l>
<l>Die sere gheprijst was in sijn leven.</l>
<l>Om dat hi goet ende heilich was,</l>
<l>Was hi met gode daer verheven.</l>
<l n="955">Salmanassar haddene ghevaen</l>
<l>Ende ooc gheleit in dat prisoen;</l>
<l>Nochtan was hi onderdaen</l>
<l>Gode altoos in sijn doen.</l>
<l>Hi gaf sijn goet ooc mildelike</l>
<l n="960">Armen lieden dore gode,</l>
<l>Altoos helt hi ghetrouwelike</l>
<l>Ons heren wet ende sine ghebode.</l>
<l>Een swaluwe smalt hem in die oghen,</l>
<l>Also was blent Tobyas.</l>
<l n="965"><milestone unit="fol" n="38va"/> Hi woudet gheerne om gode doghen</l>
<l>Ende dankede hem al das.</l>
<l>Daer stoet mede sijn goede kint,</l>
<l>Ende dat hiet ooc Tobyas,</l>
<l>Hoe hijt in Meden heeft ghesint</l>
<l n="970">Ende goods inghel met hem was.</l>
<l>Daer stoet ooc hoe Ragu&#x00EB;l</l>
<l>Siere dochter gaf desen kinde.</l>
<l>Dat maecte dinghel Rapha&#x00EB;l,</l>
<l>Dien god met hem dare sinde.</l>
<l n="975">Daer stont ghescreven ooc die dinc,</l>
<l>Daer die vader bi ghenas,</l>
<l>Van enen visce, dien hi vinc,</l>
<l>Sijn sone, die jonghe Tobias.</l>
<l>Mettier gallen streec hi den vader</l>
<l n="980">Over beide sine oghen,</l>
<l>Hi ontfinc sijn sien al gader;</l>
<l>Daer mochtmen sien blijscap toghen.</l>
<l>Hi was out sesenvijftich jaer,</l>
<l><pb n="135"/>Alse hi eerst verloos sijn lecht,</l>
<l n="985">Ende over viere jaer daernaer</l>
<l>Waert hi weder siende echt.</l>
<l>Hondert jaer so was hi out</l>
<l>Ende ooc twee, die goede man,</l>
<l>Alsi voer in die goods ghewout.</l>
<l n="990">God die maker ons delachtich an!</l>
<l>Die jonge Tobias, sijn sone,</l>
<l>Levede hondert jaer, een min,</l>
<l>Die alre doghet was ghewone</l>
<l>Ende minde gode in sinen sin.</l>
<l n="995">Een ander jeeste stont daerbi</l>
<l>Van Apellese bescreven,</l>
<l>Hoe Olifernes, dien riddere vri,</l>
<l>Een vrouwe coene nam dat leven.</l>
<l>Olifernes was die leitsman</l>
<l n="1000"><milestone unit="fol" n="38vb"/> Van Nabugodonosors here.</l>
<l>Daer stont ghescreven, hoe hi verwan</l>
<l>Menich lant met groter were.</l>
<l>Hi quam ghevaren an een lant,</l>
<l>Daer die Joden woonden in.</l>
<l n="1005">Hi woude storen al, dat hi vant,</l>
<l>Dus fel was hi in sinen sin.</l>
<l>Hi beleide ene scone stede,</l>
<l>Die men hiet Betulia.</l>
<l>Wijf ende man ende kinder mede</l>
<l n="1010">Waren vervaert verre ende na.</l>
<l>Ene weduwe was in die stede,</l>
<l>Die gheheten was Judit,</l>
<l>Van heileghen live ende hovesch mede,</l>
<l>Dat den vrouwen wale sit.</l>
<l n="1015">Soe ghinc toten wreden tyrant</l>
<l>Ende bat ootmoedelike</l>
<l>Dat hi die poort ende dat lant</l>
<l>Niet en stoorde, noch dat rike.</l>
<l>Alse hi dat wijf sach so scone,</l>
<l n="1020">Bernde hi ghelijc den viere.</l>
<l>Hi hietse vrien sinen spadone,</l>
<l>Dat soet hem gheloofde sciere.</l>
<l><pb n="136"/>So dat soe dede alstie coene:</l>
<l>Soe sprac, hare en stonts niet tonbeerne,</l>
<l n="1025">In allen tiden dat te doene,</l>
<l>Dat Olifernes woude gheerne.</l>
<l>Hi was blide in sinen sin,</l>
<l>Ende hi hiet ter selver stede</l>
<l>Dat soe mochte uut ende in</l>
<l n="1030">Wandelen doen hare ghebede.</l>
<l>Savonts waert hi al dronkijn</l>
<l>Ende soude met hare slapen gaen.</l>
<l>Hi sliep, alset ware een swijn,</l>
<l>Ende Judit ghinc vore hem staen,</l>
<l n="1035"><milestone unit="fol" n="39ra"/> Ende soe bat gode dat hi hare</l>
<l>Gheve cracht den man te slane.</l>
<l>Mettien nam soene metten hare</l>
<l>Ende sloech hem thooft af ende ghinc dane.</l>
<l>Soe ghinc ter poorten ende riep in,</l>
<l n="1040">Soe toghet Olifernes hovet;</l>
<l>Doe si saghen dat ghewin,</l>
<l>Waren si blide, des ghelovet.</l>
<l>Si staken thovet up ten mure</l>
<l>Ende ghinghen doe uut te wighe.</l>
<l n="1045">Doe dandre wisten hare aventure,</l>
<l>Begonden si al vlien te prighe.</l>
<l>Dus was Betulia die stede</l>
<l>Ende alt lant, dat daerbi lach,</l>
<l>Bider daet, die dat wijf dede,</l>
<l n="1050">Al verloost up enen dach.</l>
<l>Dus bleef doot Olifernes.</l>
<l>Dus hadt ghescreven an dat graf</l>
<l>Die vroede Jode Apelles,</l>
<l>Daer ic eerstweerf telde af.</l>
<l n="1055"><hi rend="bold">T</hi>einde van al der scrifturen,</l>
<l>Die bescreven was an den grave,</l>
<l>Was van Esdra daventure,</l>
<l>Daer ic een deel sal tellen ave.</l>
<l>Alse Nabugodonosor hadde te stoort,</l>
<l n="1060"><pb n="137"/> Also als dander bouc vertelt,</l>
<l>Jherusalem die heleghe poort,</l>
<l>Kerke, huus ende mure ghevelt,</l>
<l>Sijn maerscalc Nabusardan</l>
<l>Verbrande ons heren bouke.</l>
<l n="1065">Het was een eveldadich man,</l>
<l>Dies haddi vele swaerre vlouke.</l>
<l>Doe die Joden weder quamen</l>
<l><milestone unit="fol" n="39rb"/> Uter vanghenesse van Babilone,</l>
<l>Maecten si weder al tesamen</l>
<l n="1070">Poort ende kerke haerde scone.</l>
<l>Also stont daer al bescreven,</l>
<l>Hoe men makede die scone torre,</l>
<l>Die ter neder waren ghedreven</l>
<l>Van den coninc Nabugodonosorre.</l>
<l n="1075">Esdras screef algader weder</l>
<l>Bider herten ons heren wet,</l>
<l>Die langhe lach gheworpen neder;</l>
<l>Dies heeft sine siele te bet.</l>
<l>Dus so was teinde der scrifturen</l>
<l n="1080">Die ant graf bescreven stoet.</l>
<l>Nu hoort voort die aventuren,</l>
<l>Wat dat Alexander doet.</l>
<l><hi rend="bold">D</hi>oe Alexander hadde begraven</l>
<l>Die coninghinne met groter haven,</l>
<l n="1085">Dedi up breken die pauwelioene</l>
<l>Ende voer enwech alstie coene</l>
<l>Jeghen Darise, sinen viant.</l>
<l>Hi seinde enwech altehant</l>
<l>Emeneduse met ere scare,</l>
<l n="1090">Dat hi soude nemen ware,</l>
<l>Waer Daris laghe ende sine macht.</l>
<l>Doe quam hi met groter cracht,</l>
<l>Daer Maceus hadde beleit,</l>
<l>Alsic te voren hebbe gheseit,</l>
<l n="1095">Met sinen here al die straten.</l>
<l>Maceus vlo utermaten,</l>
<l>Doe hi Emeneduse sach.</l>
<l>Hi haeste hem al dat hi mach,</l>
<l><pb n="138"/>Ende vlo met allen sinen here,</l>
<l n="1100">Daer Daris lach wel ter were.</l>
<l><milestone unit="fol" n="39va"/> <hi rend="bold">A</hi>lse Daris wiste die niemare</l>
<l>Dat tgriexe here comen ware,</l>
<l>Trac hi up een slechte velt</l>
<l>Met algader siere ghewelt,</l>
<l n="1105">Ende hi scaerde sine liede</l>
<l>Ende ghelovede hem grote miede,</l>
<l>Up dat si niet en waren vervaert.</l>
<l>Dus troostise te stride waert.</l>
<l>Maer doe Emenedus vertelde,</l>
<l n="1110">Waer Daris lage upten velde</l>
<l>Ende met hoe groter herecracht,</l>
<l>Waert Alexander also bedacht,</l>
<l>Dat hi dede in al dat lant</l>
<l>Vaen die beesten, die hi vant,</l>
<l n="1115">Scaep ende coen, swijn ende paerde,</l>
<l>Esele, geite, ende hi scaerde</l>
<l>Vor sijn here ghone diere.</l>
<l>Nu hoort wonderlike maniere!</l>
<l>Ane hare stroten ende ooc voren</l>
<l n="1120">Ane hare hooft ende an hare oren</l>
<l>Dede hi hem binden rise.</l>
<l>Dus so quamen si in derre wise,</l>
<l>Als ocht een mekel here ware.</l>
<l>Si verdonkerden openbare</l>
<l n="1125">Tsonnenscijn metten ghestove.</l>
<l>Dus quamen die heren met groten love</l>
<l>So na dien Percen up dien dach,</l>
<l>Daer Daris ende sijn here lach,</l>
<l>Dat deen anderen roupen mochte.</l>
<l n="1130">Dus waende Daris dat hi brochte</l>
<l>Met hem liede vele mee,</l>
<l>Dan si beide hadden, dese twee.</l>
<l><milestone unit="fol" n="39vb"/> <hi rend="bold">A</hi>lexander es so na comen</l>
<l>Dien van Percen, dat hi vernomen</l>
<l n="1135">Hevet hare pauwelioene,</l>
<l><pb n="139"/>Some root, some groene,</l>
<l>Some bernende van goude.</l>
<l>Nu es Macedo, die boude,</l>
<l>So na, dat men die banieren</l>
<l n="1140">An beiden siden mach visieren,</l>
<l>Wat tekene die heren draghen.</l>
<l>Doe die Grieken dat versaghen,</l>
<l>Wouden si te stride gaen,</l>
<l>Ende hadden wapen an ghedaen.</l>
<l n="1145">Die van Percen an die ander side</l>
<l>Waren ooc ghereet ten stride.</l>
<l>Cume so mochti verbieden,</l>
<l>Alexander, sinen lieden,</l>
<l>Si en wouden onghescaert</l>
<l n="1150">Ende sonder leitsman onbewaert</l>
<l>Jegen Darise vechten gaen.</l>
<l>Maer die sonne sonder waen</l>
<l>Snelde hare te hove waert.</l>
<l>Ic wane dat soe was vervaert,</l>
<l n="1155">Tansiene also vele like,</l>
<l>Alse dare worden cortelike.</l>
<l><hi rend="bold">A</hi>lexander hiet doe ghereit</l>
<l>Den Grieken graven een fosseit</l>
<l>Al om dat here haestelike</l>
<l n="1160">Ende deerde werpen tenen dike.</l>
<l>Hi liep up enen berch sciere,</l>
<l>Ende met hem menich ridder fiere,</l>
<l>Daer hi den Percen was so bi,</l>
<l>Dat Alexander, die deghen vri,</l>
<l n="1165"><milestone unit="fol" n="40ra"/> Bescouwen mochte die scaren,</l>
<l>Hoe dat si ghewapent waren.</l>
<l>Daer sach hi menegherande liede,</l>
<l>Die ic u al niet en bediede,</l>
<l>Die hem algader goudijn dochten</l>
<l n="1170">Vander cierheit, die si brochten.</l>
<l>Daer hoorden si misselike tonghen</l>
<l>Ende orsse van groten spronghen.</l>
<l>Si maecten so groot ghescal</l>
<l>Dit volc ende dese wapen al:</l>
<l n="1175"><pb n="140"/> Dorste ict segghen wel te waren,</l>
<l>Ic wane si deder om vervaren</l>
<l>Die edele berte van dien man,</l>
<l>Daer meneghe doghet leghet an.</l>
<l>Hi riep tote hem sine baroene,</l>
<l n="1180">Alse of hem twivelde van den doene.</l>
<l>Bat wanic nochtan dat hijt dede,</l>
<l>Om te kenne haren sede.</l>
<l>Hi vraechde, wat men soude doen.</l>
<l>Doe sprac die here Permenioen</l>
<l n="1185">Dat mense bi nachte soude bestaen</l>
<l>Ende stillekine te doot slaen,</l>
<l>Want hi seide datmen bi nachte</l>
<l>Scoffieren soude met clener crachte</l>
<l>There, ofte algader vaen;</l>
<l n="1190">Si souden algader sijn ontaen</l>
<l>Bede van vare ende van slape,</l>
<l>Men mochtse daer binden alse scape.</l>
<l>"Wille mense ooc bestaen bi daghe,</l>
<l>Dit segghic u al sonder saghe,</l>
<l n="1195">Daer sijn die eiselike Siten,</l>
<l>Alse of si de liede souden verbiten,</l>
<l>Entie wonderlike Inden,</l>
<l>Die hare haer niet up en binden,</l>
<l>Ende ooc menich groot gigant,</l>
<l n="1200"><milestone unit="fol" n="40rb"/> Die wonende es in Bacteren lant.</l>
<l>Aldus vreseleke scaren</l>
<l>Moghen ons" sprac hi "vervaren,</l>
<l>Ende ooc mede sonder waen,</l>
<l>Hoe mochte dus lettel volx bestaen</l>
<l n="1205">Al dat volc dat ghinder es.</l>
<l>Sijt des seker ende ghewes</l>
<l>Dat Daris up dat grote velt</l>
<l>Bedi leghet met siere ghewelt</l>
<l><pb n="141"/>Ende up dese brede campanie,</l>
<l n="1210">Om dat hi tusscen de nauwe montanie</l>
<l>Van Cilicien was besloten</l>
<l>Hier te voren met siere roten."</l>
<l>Alre meest, die dit hoorden,</l>
<l>Wouden volghen desen woorden.</l>
<l n="1215"><hi rend="bold">P</hi>olipercoen hi seide ooc mede</l>
<l>Vor den coninc daer ter stede</l>
<l>Dat men vechten soude seghe,</l>
<l>Voere dat volc bi nachte enweghe.</l>
<l>Doe sprac die coninc altehant,</l>
<l n="1220">Die int herte was gygant,</l>
<l>Al en was hi maer vijf voete lanc.</l>
<l>"Ja, vrient, groten ondanc</l>
<l>So moet hi hebben, diet mi riet.</l>
<l>Her Polipercoen, dit en diet niet,</l>
<l n="1225">Dit es der moordenaren sede,</l>
<l>Dat ghi mi raet nu ter stede,</l>
<l>Di emmer spien na dorperheit;</l>
<l>Bedi minnen si demsterheit.</l>
<l>Die ere entie aventure,</l>
<l n="1230">Die ons worden es te sure,</l>
<l>En willic niet dat enich lachter</l>
<l>Haren name besmette hier achter.</l>
<l><milestone unit="fol" n="40va"/> Die nauwe rochen entie falisen</l>
<l>En willic altoos niet prisen,</l>
<l n="1235">Noch dat Daris voor mi vliet</l>
<l>Dat en willic altoos loven niet,</l>
<l>Ende ooc en willic, sonder waen,</l>
<l>Bi nachte enghene dinc bestaen.</l>
<l>Ic sal dit volc bi daghe nopen.</l>
<l n="1240">Die seghe, daer wi omme hopen,</l>
<l>Die si eerlike, ofte niet.</l>
<l>Ic hebbe liever dat ghesciet</l>
<l>Dat wi alle bliven versleghen,</l>
<l>Dan wi bi nachte souden seghen.</l>
<l n="1245">Mi en es die seghe niet so lief,</l>
<l>Dat ic wille, datmen in eneghen brief</l>
<l><pb n="142"/>Van mi lase, daer mijn prijs</l>
<l>Bi minderen mochte in enegher wijs.</l>
<l>Ja en sieti dat die Percen mede</l>
<l n="1250">Ghewapent hebben hare lede</l>
<l>Ende ghemaect haer sciltwachte,</l>
<l>Dat mense niet en sla bi nachte?</l>
<l>Doet die heren wachten saen,</l>
<l>Ende wi sullen rusten gaen.</l>
<l n="1255">Peinst om den dach van morghen</l>
<l>Ende laet bliven nu u sorghen,</l>
<l>Ende en peinst niet alle weghe,</l>
<l>Dan wi sullen vechten seghe!"</l>
<l><hi rend="bold">D</hi>oe hi aldus dese tale seide,</l>
<l n="1260">Ghingen si binnen den fosseide.</l>
<l>Daris gheboot sinen here</l>
<l>Wapenen hem ende doen ter were.</l>
<l>Hi ontsach sere den raet</l>
<l>Ende Permenioens baraet,</l>
<l n="1265">Want hi waende sonder waen</l>
<l>Dat mense bi nachte soude bestaen.</l>
<l>Hi dede die ridderen varen wachten</l>
<l><milestone unit="fol" n="40vb"/> Up orsse van groter crachte.</l>
<l>Selve voer die here mede,</l>
<l n="1270">Daer men die sciltwachte dede.</l>
<l><hi rend="bold">I</hi>n dien tiden begherde sere</l>
<l>Alexander, die grote here,</l>
<l>Darise te sprekene, sinen viant.</l>
<l>Hi riep tote hem altehant</l>
<l n="1275">Emeneduse heimelike.</l>
<l>Hi sprac tote hem cortelike</l>
<l>"Gescie al dat mach gescien,</l>
<l>Ic moet emmer Darise sien,</l>
<l>Ende spreken mont jeghen mont."</l>
<l n="1280">Hi ghereide hem in corter stont,</l>
<l>Ende voeren wech si twee;</l>
<l>Met hem en voeren liede nemee,</l>
<l>Dan allene Emenidus.</l>
<l>Ghereden quamen si aldus</l>
<l n="1285">Tenen ghewade up ene riviere.</l>
<l><pb n="143"/>Daer hiet Alexander, die fiere,</l>
<l>Emeniduse sijns ontbiden.</l>
<l>Hi voer selve in corten tiden</l>
<l>Allene onder tfolc van Perci.</l>
<l n="1290">Alse hi quam den here bi,</l>
<l>Sach hi den coninc Darise riden</l>
<l>Om sijn here ten selven tiden</l>
<l>Ende besette die sciltwachten</l>
<l>Ende hietse wale wachten.</l>
<l n="1295">Stappans doet sach Alexander,</l>
<l>Die hovescer was, dan enech ander,</l>
<l>Groetine in caldeuscer tale.</l>
<l>Daris hi antwoorde wale</l>
<l>Ende hietene willecome sijn.</l>
<l n="1300">"Here" sprac hi "die here mijn,</l>
<l><milestone unit="fol" n="41ra"/> Alexander, hi vraghet u bi mi,</l>
<l>Weltijt dat u wille si</l>
<l>Datmen te stride sulle varen?"</l>
<l>Doe antwoordi "ic wane te waren</l>
<l n="1305">Dattu selve bes Alexander,</l>
<l>Die hier dus spreecs ende gheen ander."</l>
<l>"Ic bem sijn bode", sprac hi "te waren,</l>
<l>Ende hiet mi tote di varen."</l>
<l>"Willecome bestu mi dan"</l>
<l n="1310">Sprac Daris, die edele man,</l>
<l>"Du salt tavont met mi eten,</l>
<l>Ende dan salict di doen weten,</l>
<l>Want het es nacht altehant."</l>
<l>Mettien nam hine bi der hant</l>
<l n="1315">Ende leidene int pauwelioen</l>
<l>Ende hiet die tafele ghereiden doen.</l>
<l>Enen knape houden hi beval</l>
<l>Sijn Bucifal, want hi seit, hi sal</l>
<l>Na den etene weder varen</l>
<l n="1320">Tote Alexandere te waren.</l>
<l><hi rend="bold">D</hi>oe die tafele was gherecht,</l>
<l>Nam die coninc Daris echt</l>
<l><pb n="144"/>Alexandere, daer hine vant,</l>
<l>Ende hietene sitten altehant</l>
<l n="1325">Ter tafelen recht jeghen hem</l>
<l>Ende seide "vrient nu nem</l>
<l>Dit voordeel ende dese ere</l>
<l>Dore Alexandere, dinen here,</l>
<l>Want hi es die hovescste te voren,</l>
<l n="1330">Die noit ter werelt was gheboren."</l>
<l>Aldus aten si te samen.</l>
<l>Mettien dies conincs scinkers quamen,</l>
<l><milestone unit="fol" n="41rb"/> Die scincten den coelen wijn.</l>
<l>Alexander, die deghen fijn,</l>
<l n="1335">Nam elken nap, dien hi hem gaf,</l>
<l>Ende dranc den wijn daer af</l>
<l>Ende staken in den boesem dan.</l>
<l>Dit mercte een hoghe man,</l>
<l>Die vore sconincs tafele stont,</l>
<l n="1340">Ende maket sinen here cont,</l>
<l>Mettien alse de coninc soude</l>
<l>Scinken enen nap van goude;</l>
<l>Ende dien boot hi sinen gaste.</l>
<l>Hi dranc den wijn ende hilt vaste</l>
<l n="1345">Sconincx cop in sinen scoot.</l>
<l>Des hadde Daris wonder groot</l>
<l>Ende seide "vrient houdstu dijn scop?</l>
<l>Gef hare weder minen cop!</l>
<l>Twi wiltu minen cop roven?"</l>
<l n="1350">"Here, ghi moghes mi gheloven"</l>
<l>Sprac hi "dat ict niene dede</l>
<l>Door ghene sake in dorperhede;</l>
<l>Hets sede in mijns heren hof,</l>
<l>Dien ghi ghevet groten lof,</l>
<l n="1355">So wie te sijnre tafelen et,</l>
<l>Eist dat hijs niet en verghet,</l>
<l>Dat al die nappe sijn eighen sijn,</l>
<l>Daer hi uut drinct dien wijn."</l>
<l>Doe sprac Daris ter selver stede</l>
<l n="1360">"Trouwen, dats ene hovescede,</l>
<l>Ende dies en pleghet niemen el.</l>
<l><pb n="145"/>Hout di dien cop, ic ans di wel.</l>
<l><hi rend="bold">P</hi>arsarges quam daer mettien,</l>
<l>Die Alexander hadde ghesien</l>
<l n="1365">Ten tiden dat hi was een kint.</l>
<l><milestone unit="fol" n="41va"/> Want hi dicke was ghesint</l>
<l>Om dien cheins in Griekenlant.</l>
<l>Ende teerst dat hine hadde becant,</l>
<l>Seidijt enen, die bi hem stont.</l>
<l n="1370">Doet Alexandere was cont,</l>
<l>Spranc hi up ende nam sijn swaert</l>
<l>Ende liep ter doren waert,</l>
<l>Daermen hilt sijn Bucifal.</l>
<l>Die knape moest becopen al,</l>
<l n="1375">Die tors biden breidel helt.</l>
<l>Dien slouch hi doot ende met ghewelt</l>
<l>Ontreet hi aldus sinen waert.</l>
<l>Dies halp hem sijn goede paert,</l>
<l>Want niemen en mochte hem volghen.</l>
<l n="1380">Dies was Daris sere verbolgen</l>
<l>Dat hine dus hadde verloren,</l>
<l>Dien hi ghevaen hadde te voren.</l>
<l>Maer Alexander ontvoer aldus</l>
<l>Ende quam aldaer Emenidus</l>
<l n="1385">Sijns ontbeet, toten ghewade.</l>
<l>Het was te diere tijt so spade,</l>
<l>Dat sine riddere slapen ghinghen.</l>
<l>Doe teldi hem van desen dinghen,</l>
<l>Hoe dat hi met Darise at</l>
<l n="1390">Ende toochde hem litekine dat</l>
<l>Die goede nappe die Daris waren,</l>
<l>Ende hoe dat hi was ontvaren</l>
<l>Teldi vore die baroene.</l>
<l>Si waren blide van desen doene</l>
<l n="1395">Ende ghinghen slapen met ghemake,</l>
<l>Onthier ende si worden in wake.</l>
<l><hi rend="bold">A</hi>ne Daris side was grote vrese,</l>
<l>So waest an Alexanders rese.</l>
<l>Macedo ghinc, alse hi woude,</l>
<l n="1400">Slapen up een bedde van goude.</l>
<l><milestone unit="fol" n="41vb"/> Hi en mochte niet gherusten</l>
<l><pb n="146"/>In sijn bede met enegher lusten.</l>
<l>Alse nu peinsdi dat hi wilde</l>
<l>Beide met spere ende met scilde</l>
<l n="1405">Varen jeghen die rechter scare,</l>
<l>Doe peinsde hi dat beter ware</l>
<l>An die slinke side te jaghene,</l>
<l>Om Daris here te versaghene.</l>
<l>Dus menichfout was sijn ghedochte,</l>
<l n="1410">Dat hi slapen niet en mochte.</l>
<l><hi rend="bold">D</hi>oe Alexander was in sorghen</l>
<l>Om dien wreden dach van morghen,</l>
<l>Sach hi een wonderlike dinc.</l>
<l>Die grote here, die coninc,</l>
<l n="1415">Sach Tyberis die riviere staen</l>
<l>Daer nu Rome es sonder waen.</l>
<l>In een eylant sachi ene sale,</l>
<l>Die Tyberis hadde altemale</l>
<l>Ommelopen met haren strome.</l>
<l n="1420">Dit sach hi alse in enen drome.</l>
<l>Die sale was hoghe al toter mane.</l>
<l>Daer up sat na minen wane</l>
<l>Die godinne van den seghe,</l>
<l>Die hi minde alleweghe;</l>
<l n="1425">Victoria was hare name.</l>
<l>Soe dochte hem scone ende bequame.</l>
<l>Dat huus stoet up viere pylare</l>
<l>Groot ende scone openbare.</l>
<l>Deerste pylaer hiet Wijsheit;</l>
<l n="1430">Die moet den ghonen sijn ghereit,</l>
<l>Die sege willen sekerlike</l>
<l>Ghewinnen in dit eertrike.</l>
<l>Gherechtecheide was dander.</l>
<l><milestone unit="fol" n="42ra"/> Die hadde over hem Alexander,</l>
<l n="1435">Bedi so wan hi altoos seghe,</l>
<l>So waer hi quam alleweghe.</l>
<l>Die deerde das Ghedoochsamhede</l>
<l>Dat haddi ooc in sinen sede:</l>
<l><pb n="147"/>Blidelike ghedoochde hi tsure</l>
<l n="1440">Om die goede aventure.</l>
<l>Die vierde pylaer dat es Cracht.</l>
<l>Wie hadde noit so grote macht,</l>
<l>Dese here, dese man van vive voeten,</l>
<l>Hien dorstene harde wel ghemoeten?</l>
<l n="1445">Dusent doren waren an die sale</l>
<l>Met dieren stenen haerde wale.</l>
<l>Welctijt men porrede die herre,</l>
<l>Mochtment horen haerde verre.</l>
<l>Wat dat bediet moochdi kinnen:</l>
<l n="1450">Alse die liede seghe ghewinnen,</l>
<l>Spreectmen verre van haren daden</l>
<l>Ende singhter af in meneghen staden.</l>
<l>Up die sille sit Ghierechede,</l>
<l>Die es in der ghoonre sede</l>
<l n="1455">Die strijt ende orloghe bestaen,</l>
<l>Ende die sege willen ontfaen.</l>
<l>Up enen solre in dien paleise</l>
<l>Sit Victoria met peise.</l>
<l>Haer sitten es yvorijn al.</l>
<l n="1460">Soe ghevet mildelike over al</l>
<l>Met bliden handen alstie milde.</l>
<l>Up hare hooft stont alsoet wilde,</l>
<l>Een hoedekijn van lauwerblomen.</l>
<l>Dus sach hijt al in sinen drome.</l>
<l n="1465">Ende hare sustere saten ooc daer</l>
<l>Ende songhen sere al openbaer</l>
<l>Lof ende prijs ende werelt ere</l>
<l>Ende si en sweghen nemmermere.</l>
<l><milestone unit="fol" n="42rb"/> So wie dat hevet prijs ende seghe</l>
<l n="1470">Van hem spreect men alleweghe.</l>
<l>Naest hare sat die Mogenthede</l>
<l>Verwaendelike up hare stede.</l>
<l>Noch heeft soe in haer bedwanc</l>
<l>Al der werelt ommeganc.</l>
<l n="1475">Ontsienlichede sat daer naer,</l>
<l><pb n="148"/>Die den maten doet groten vaer,</l>
<l>Daerna die vrouwe van allen rechte,</l>
<l>Die de gave en wille lechten,</l>
<l>Sittet in die derde stede</l>
<l n="1480">Ende soe hetet Gherechtechede.</l>
<l>Goedertierenheit es daer bi.</l>
<l>Soe maect een conincrike vri</l>
<l>Ende soe doet bliven ghestade</l>
<l>Ewelike met haren rade.</l>
<l n="1485">Rijcheit es daerbi gheseten,</l>
<l>Die luttel dogheden leert weten;</l>
<l>Soe es moeder van allen sonden</l>
<l>Ende maect werringhe tallen stonden.</l>
<l>Daer sit die vrouwe Eenradichede,</l>
<l n="1490">Die vrede maect in allen steden.</l>
<l>Soe sit up enen setele hoghe</l>
<l>Ende soe es teinde van orloghe.</l>
<l>Blijscap sit vor der vrouwen voete,</l>
<l>Die alleweghe singhet soete,</l>
<l n="1495">Ende Smekinge ende Wale onnen</l>
<l>Singhen scone na haer connen</l>
<l>Vore die vrouwe Victoria</l>
<l>Liedekine, die hier na</l>
<l>Nemmermeer en werden verleet,</l>
<l n="1500">Also langhe als die werelt steet.</l>
<l>Dese ystorien, die hier staen,</l>
<l>Moet hi hebben sonder waen</l>
<l>In sijn herte alleweghe,</l>
<l><milestone unit="fol" n="42va"/> So wie so wille winnen seghe.</l>
<l n="1505"><hi rend="bold">D</hi>ese vrouwe Victoria</l>
<l>Sach ende sach verre ende na.</l>
<l>Cortelike soe versach,</l>
<l>Hoe dat Alexander lach</l>
<l>Ende sorchde om die ere.</l>
<l n="1510"><pb n="149"/> Hare begonst ontfaermen sere.</l>
<l>Soe dochte ooc mede dat soe wilde</l>
<l>Dat hi den seghe altoos behilde.</l>
<l>Bedi ontsach soe dattie vrese</l>
<l>Van der vreseliker rese</l>
<l n="1515">Dien edelen vorste quetscen mochte,</l>
<l>Om dat hire vele om dochte.</l>
<l>Soe rumede stappans hare sale</l>
<l>Met enen gheswerke ghedect wale,</l>
<l>Entoe ghinc soe altehant</l>
<l n="1520">Ten huse, daer soe den Slaep vant.</l>
<l>Aldus was hare tale algader:</l>
<l>"Stant up, hoorstuut, lieve vader,</l>
<l>Vare, daer Alexander leghet,</l>
<l>Dien de sorghe so verweghet,</l>
<l n="1525">Ende doe hem met dinen lusten</l>
<l>Al dat vergheten ende rusten!"</l>
<l>Victoria sprac dese tale,</l>
<l>Ende soe voer weder thaerre sale.</l>
<l>Cume mochte die Slaep upstaen.</l>
<l n="1530">Hi vlooch enweghe sonder waen.</l>
<l>So waer hi biden sterren vlooch,</l>
<l>En si dat sake dat hi looch,</l>
<l>Die ghene diet screef in latijn,</l>
<l>Si lieten haren ganc al sijn</l>
<l n="1535">Ende bleven slapen van der cracht,</l>
<l>Die hi hevet met hem bracht.</l>
<l>Traechlike quam hi ghevaren</l>
<l>In dat griexe here te waren,</l>
<l><milestone unit="fol" n="42vb"/> Up dies conincs bedde hi seech</l>
<l n="1540">Tusscen hem entier weech.</l>
<l>Mettien lieti die sorghen varen</l>
<l>Ende sliep soetelijc te waren</l>
<l>Al tote dat die sonne up stont,</l>
<l>Dat hi niet en roerde dan den mont.</l>
<l n="1545"><hi rend="bold">M</hi>ettien quamen die baroen</l>
<l>In dies conincs pauwelioen.</l>
<l>Si haddens wonder dat haer here</l>
<l>So vaste sliep ende so sere.</l>
<l><pb n="150"/>Hi was ghewone eer te treckene</l>
<l n="1550">Trage volc ende up te weckene.</l>
<l>Nu als die sorgen sijn alre meest,</l>
<l>Ende beide de heren sijn ghevreest</l>
<l>Leghet hi ende slaept al sachte,</l>
<l>Ocht hijs een twint niet en achte.</l>
<l n="1555">Si waenden som dat hi van vare</l>
<l>Ende niet van slape so stille ware.</l>
<l>Nochtan en dorste sonder waen</l>
<l>Niemen in sine camer gaen,</l>
<l>Noch die ridders noch die knapen</l>
<l n="1560">En dorsten hem nochtan niet wapen,</l>
<l>Si en hadden sconincs woort.</l>
<l>Permenio quam doe voort</l>
<l>Ende hiet die liede eten gaen,</l>
<l>Eer men ten wapen soude vaen.</l>
<l n="1565"><hi rend="bold">D</hi>oe quam hem ene mare</l>
<l>Dat Daris ghewapent ware</l>
<l>Ende hi te stride soude varen.</l>
<l>Die conincstavel seide te waren</l>
<l>Dat ware vele meer dan tijt</l>
<l n="1570">Dat men uut te stride rijt.</l>
<l>Permenio ghenende hem ter dinc,</l>
<l><milestone unit="fol" n="43ra"/> Te gane daer sliep die coninc.</l>
<l>Hi riep ende conden niet ghewecken,</l>
<l>Doe ghinc hien nopen ende trecken.</l>
<l n="1575">"Coninc", riep hi "het es dach.</l>
<l>Wat slape eest, datti houden mach?</l>
<l>Die van Percen ende van Meden</l>
<l>Comen harewaert ghereden.</l>
<l>Laet dijn slapen wesen doch,</l>
<l n="1580">Dijn volc es onghewapent noch</l>
<l>Up dijn ghebot beiden si alle.</l>
<l>Bi wat groter onghevalle</l>
<l>Heefstu die snelheit diere joghet</l>
<l>Ende dine cracht ende dine doghet</l>
<l n="1585">Altegader dus verloren?</l>
<l><pb n="151"/>Du waers ghewone hier te voren</l>
<l>Deerste te sine, diere up stoet."</l>
<l>"Gheloves mi" sprac die deghen goet</l>
<l>"Dat ic gheslapen niet en mochte,</l>
<l n="1590">Eer ic die sorghe van mi brochte."</l>
<l>Permenio hadde wonder das,</l>
<l>Dat hi sonder sorghe was.</l>
<l>Maer hi en dorste hem vraghen niet,</l>
<l>Bi wat saken dat was ghesciet.</l>
<l n="1595"><hi rend="bold">A</hi>lexander seide te hant.</l>
<l>"Alse Daris hadde verbrant</l>
<l>Dorp ende poort, bosch ende stede</l>
<l>Ende hi hem niet ter were en dede,</l>
<l>No ghenen strijt en dorste bestaen,</l>
<l n="1600">So mochtic sorghen sonder waen.</l>
<l>Maer nu es hi hier vore mi,</l>
<l>Ende al sijn volc so toghet hi,</l>
<l>Noch hi en mach niet ontvlien:</l>
<l>Wat dinghe soude ic dan ontsien?</l>
<l n="1605"><milestone unit="fol" n="43rb"/> Gaet, doet onse ghesellen wapen,</l>
<l>Bede ridders ende knapen!"</l>
<l>Doe die coninc aldus hiet,</l>
<l>En wouden si langher letten niet;</l>
<l>Men blies een busine saen</l>
<l n="1610">Dat men ten wapen soude vaen.</l>
<l>Sijns selfs lichame heeft hi bewaert.</l>
<l>Mettien sat hi up sijn paert,</l>
<l>Dat rijkelike ors Bucifal,</l>
<l>Het was weert der werelt al.</l>
<l n="1615">Doe hinc hi an hem sinen scilt,</l>
<l>Daer hi doe vor die lente hilt,</l>
<l>Daer stont in een lyoen rampant</l>
<l>Van kelen root, alst ware een brant;</l>
<l>Anders was die scilt van goude.</l>
<l n="1620">Die coninc reet henen alstie boude.</l>
<l><hi rend="bold">D</hi>oene saghen die baroene</l>
<l>So blide wesen ende so coene,</l>
<l>Dien ghenen dochte diene saghen</l>
<l>Dat hi seghe brochte ghedraghen.</l>
<l n="1625">Hi besette sine scaren</l>
<l><pb n="152"/>Ende beval hem te waren</l>
<l>Dat si hem wachten van den waghen,</l>
<l>Daer si die sekelen ane saghen,</l>
<l>Dat si se niet ontwee en sniden.</l>
<l n="1630">Hi hiet hem dat si niene vermiden</l>
<l>Dier wagenaers entier peerden,</l>
<l>Si en dadense vallen toter eerden.</l>
<l>Want Daris hadde vor sijn here</l>
<l>Waghene gheset ter were,</l>
<l n="1635">Daer scaerpe sekelen ane waren,</l>
<l>Die dat volc souden vervaren,</l>
<l>Om dat si souden ontwee sniden</l>
<l>Al dat ware an haren siden.</l>
<l><milestone unit="fol" n="43va"/> <hi rend="bold">M</hi>ettien quam ter selver steden</l>
<l n="1640">Een man ghevloen van den Meden.</l>
<l>Hi seide dat Daris in waren saken</l>
<l>Yserkine hadde doen maken,</l>
<l>Welke wijs dat mense waerpe,</l>
<l>Dat emmer up quame tscaerpe,</l>
<l n="1645">Ende si van viere poente waren.</l>
<l>Om dat hi niet en mochte te waren</l>
<l>Die Grieken met crachte verjaghen,</l>
<l>So woude hise met liste versaghen.</l>
<l>Die coninc dede den ghonen vaen,</l>
<l n="1650">Dat hi gheen loosheit en dede verstaen.</l>
<l>Men spieder om ende het was waer.</l>
<l>Daris hadde ghesait aldaer</l>
<l>Yserkine ter selver stede,</l>
<l>Die eerst Ulixes maken dede;</l>
<l n="1655">Vore ene poorte waerp hise te Troien,</l>
<l>Dat dede dien meneghen vernoien.</l>
<l>Aldus haddi ooc ghedaen.</l>
<l>Alst Alexander hadde verstaen,</l>
<l>Voerde hi there al een ander strate</l>
<l n="1660">Ende liet die stede van barate.</l>
<l>Aldus troosti sine liede,</l>
<l>Eer die staerke strijt ghesciede.</l>
<l>"Ghesellen" seidi "desen aerbeit</l>
<l><pb n="153"/>Sal dat inde sijn, god weit.</l>
<l n="1665">Nemeer en vechti hier na.</l>
<l>Den strijt van Cilicia</l>
<l>Ende dien ghi vocht uptie Granike</l>
<l>Jeghen Mennoene wel eerlike</l>
<l>Sine sijn niewer toe goet,</l>
<l n="1670">En si dat goede inde doet.</l>
<l>God entie goede aventure</l>
<l>Make ons einde goet ter cure!</l>
<l><milestone unit="fol" n="43vb"/> Want daventure ende haer ghewout</l>
<l>Hevet mere blijscap menechfout</l>
<l n="1675">Dat ic bem here boven hare,</l>
<l>Dat wetic wale al openbare,</l>
<l>Dan dat soe vrouwe wesen moet</l>
<l>Over meneghen prince goet.</l>
<l>Seder dat soe ghesach</l>
<l n="1680">Dat Grieken an mi ghelach,</l>
<l>Hevet soe ghevoordert mine liede.</l>
<l>Al waret sake dat ghesciede</l>
<l>Dat soe mi deren woude in rade,</l>
<l>Soe en ware so coene niet dat soet dade.</l>
<l n="1685">Dit volc van deser groter scare</l>
<l>Dat en es maer porringhe van vare.</l>
<l>Die aventure pijnt daeromme,</l>
<l>Hoe soe mi mach teenre somme</l>
<l>[...............]</l>
<l>Dat ic vlie eneghen man,</l>
<l n="1690">In toorne mi niet al vliedi dan.</l>
<l>Dit goet ende dese diere stene</l>
<l>Es algader uwe ghemene.</l>
<l>Ic vare voren, nu volghet mi!"</l>
<l>Mettien reet die deghen vri</l>
<l n="1695">Ende there wel te samen.</l>
<l>Sulc ghecrac was, daer si quamen</l>
<l>Ende een na anderen niet en duerde,</l>
<l>Als of die hemel te stucken scuerde,</l>
<l>Ende deerde, water, entie lucht</l>
<l n="1700">Te stucken braken mettier vlucht,</l>
<l><pb n="154"/>Ende al werden soude te niete,</l>
<l>Man ende beeste, velt ende vliete.</l>
<l>Dus vacht men ghinder met ghenende.</l>
<l>Die vierde bouc neemt hier ende.</l>
<l n="1705">Some jeesten diere in staen</l>
<l>[...............]</l>
<l>Ic rade, dat hi ten ghenen ga,</l>
<l>Diet can ende hem mach wisen,</l>
<l><milestone unit="fol" n="44ra"/> So sal hi die materie prisen.</l>
<l>Dese bouc entie derde mede</l>
<l n="1710">Die sijn swaer in somegher stede.</l>
<l>Dat hebbe ic bedi ghedaen,</l>
<l>Dat gheen riese sullen verstaen,</l>
<l>Die goede bouke onweert maken,</l>
<l>Alsi in die rime mesraken.</l>
<l n="1715">Der bouke sullen noch sesse wesen,</l>
<l>Daer men in sal moghen lesen</l>
<l>Wijsheit ende dachcortinghe</l>
<l>Van Alexander, den coninghe,</l>
<l>Up dat soe secht dat es goet,</l>
<l n="1720">Die scone, die mi peisen doet.</l>
<l>Al lachterent dander, mi en rouc.</l>
<l>Aldus beghint die vijfte bouc.</l>
</div>
<div type="chapter"><head type="chapter"><pb n="155"/> DIE VIJFTE BOEC.</head>
<l><hi rend="bold">L</hi>aet bliven uwe dulle woort</l>
<l>Ende hoort die tale voort,</l>
<l>Hoe dat die strijt verghinc.</l>
<l>Ic segghe u dat in ware dinc,</l>
<l n="5">Also alsic in latine las,</l>
<l>Dat dit in dien meye was</l>
<l>Dat men te stride was ghegaen.</l>
<l>Tijlic waest ooc sonder waen.</l>
<l>Nochtoe lach die dau up daerde,</l>
<l n="10">Doe men treckede die swaerde.</l>
<l>Daer waenic wel dat ghesciede</l>
<l>Up dies conincs Daris liede,</l>
<l>Dat die prophete Daniel</l>
<l>Vorseide te voren wel,</l>
<l n="15">Dat een buc soude comen</l>
<l><milestone unit="fol" n="44rb"/> Ute noordoosten ende verdomen</l>
<l>Die twee hoorne van den weder,</l>
<l>Di sal hi breken ter neder.</l>
<l>Die buc dat es Alexander,</l>
<l n="20">Die onwaenliker was dan een ander.</l>
<l>Daris hi bediet den ram,</l>
<l>Die den groten scade nam.</l>
<l>Sine twee hoorne sekerlike</l>
<l>Bedieden sine twee conincrike,</l>
<l n="25">Dat was Percen ende ooc Meden,</l>
<l>Die de Grieken al dorereden.</l>
<l>Dit was goods wrake, weet ic wel,</l>
<l><pb n="156"/>Want het seide Daniel.</l>
<l><hi rend="bold">A</hi>ristomines die Inde,</l>
<l n="30">Seide de ghene diene kinde</l>
<l>Was die deerste joeste dede</l>
<l>Jeghen Alexanders lede.</l>
<l>Hi was een riddere vermeten,</l>
<l>Up enen olifant gheseten.</l>
<l n="35">Met ere swepen van tiene cnopen</l>
<l>Dede hi ghone beeste loopen.</l>
<l>Met enen ghevenijnden spere</l>
<l>Stac hi den coninc vor dat here,</l>
<l>Dat het voer al dor den scilt,</l>
<l n="40">Die Alexander vore hem hilt.</l>
<l>Maer hi en mochtene niet ghewonden.</l>
<l>Die coninc stac weder tien stonden</l>
<l>Sinen olifante al dore die lanken.</l>
<l>Doe faelgierden hem die scranken</l>
<l n="45">Ende gaf enen groten val.</l>
<l>Aristomines becocht al:</l>
<l>Die coninc maectene hoofdeloos.</l>
<l>Dits deerste diere dlijf verloos.</l>
<l>Die Grieken riepen "die sege es onse!"</l>
<l n="50"><milestone unit="fol" n="44va"/> En es so menich stake te Donse</l>
<l>Alse daer spiete ende scichte</l>
<l>Na den coninc vloghen ghedichte.</l>
<l>Hi slouch nochtan al durenture,</l>
<l>Daer was met hem daventure.</l>
<l n="55">Hi ghinc smeden alse met anghe,</l>
<l>Ende het ghinc daer haerde banghe.</l>
<l>Hi doorstac ooc Elifas,</l>
<l><pb n="157"/>Die sconincs Pharoens sone was.</l>
<l>Enen anderen slouch hi metten sweerde</l>
<l n="60">Ende overreeten metten peerde,</l>
<l>Dat was Orcanis sone Pharos,</l>
<l>Dien makedi van den hoofde los.</l>
<l>Van Egypten was Elifas,</l>
<l>Ic wane Faros van Surien was.</l>
<l n="65"><hi rend="bold">D</hi>at lant dat langhe lach verdroghet,</l>
<l>Waert metten roden bloede ghesoghet.</l>
<l>An beden siden bleef menich man,</l>
<l>Die ic ghenomen niet en can.</l>
<l>Doe stonden daer twee Daris man,</l>
<l n="70">Enos ende Caynan.</l>
<l>Enos slouch met sinen swaerde</l>
<l>Enen Griec toter aerden,</l>
<l>Dat hi ghinder bleef aldus,</l>
<l>Entie hiet Ecifilus.</l>
<l n="75">Cainan slouch Laoemedoene</l>
<l>Met ere hantaex alstie coene.</l>
<l>Doe Laoemedoen was versleghen</l>
<l>Quam Philotas daer jeghen.</l>
<l>Cainan ende ooc Enos</l>
<l n="80">Makedi van den live los.</l>
<l>Mettien so quam een gigant</l>
<l>Jeghen Alexandere te hant,</l>
<l>Geon van der roder see.</l>
<l>En sijn so leelic niet si twee</l>
<l n="85">Tusscen hier entie Losane.</l>
<l>Sijn moeder was na minen wane</l>
<l><milestone unit="fol" n="44vb"/> Een gygantinne, ene slore</l>
<l>Ende soe wannen bi enen more.</l>
<l>Hi was groot ghelijc der moeder,</l>
<l n="90"><pb n="158"/> Al en was hijs niet te vroeder.</l>
<l>Van hude was hi swart algader,</l>
<l>Dus gheleec hi sinen vader.</l>
<l>Some ontsaghen si sine ghedane</l>
<l>Some die cracht van sinen slane.</l>
<l n="95">Dese hadde Alexander doot,</l>
<l>Ne ware dat daventure verboot.</l>
<l>Ene colve hadde hi van drien cnopen.</l>
<l>Vijftiene heeft hiere mede belopen</l>
<l>Van den Grieken ende versleghen.</l>
<l n="100">Doe quam hem die coninc jeghen.</l>
<l>Groot wonder hadde Alexander das,</l>
<l>Dat die viant so groot was.</l>
<l>Die colve hief hi up mettien,</l>
<l>Alse hi den coninc heeft versien,</l>
<l n="105">Ende soe was root van den bloede.</l>
<l>Geon riep met groten moede</l>
<l>"Alexander edele here,</l>
<l>Hoe waerstu verwoet so sere,</l>
<l>Dattu jeghen enen gigant</l>
<l n="110">Souts comen, die es dijn viant?</l>
<l>Du heves ghelesen dat mijn gheslachte</l>
<l>Den hemel winnen woude met crachte.</l>
<l>Jupiter hi ontvlo cume."</l>
<l>Dit sprac hi; ende hem liep die scume</l>
<l n="115">Over sine leppen bede.</l>
<l>Die coninc lonet hem met lede,</l>
<l>Hi stakene ter selver stont</l>
<l>Metten spere in den mont</l>
<l>Ende naghelde hem die tonghe</l>
<l n="120">An sinen roost ten selven spronghe.</l>
<l>Geoen stont ende beet den scacht,</l>
<l><milestone unit="fol" n="45ra"/> Die coninc stietene met cracht</l>
<l>Metter borst van sinen paerde</l>
<l><pb n="159"/>Dat hi viel neder up die aerde.</l>
<l n="125">So groten slach gaf hi te waren</l>
<l>Alse een eke van hondert jaren,</l>
<l>Die met haren telghen vallet.</l>
<l>Die Grieken quamen toe ghewallet</l>
<l>Ende dorstakene hondertfout.</l>
<l n="130">Dus moeste hi sterven met ghewout.</l>
<l><hi rend="bold">D</hi>ie rechtere scare vacht aldus.</l>
<l>An de luchtere vacht Clitus,</l>
<l>Een de beste van sinen live</l>
<l>Die noint gheboren was van wive.</l>
<l n="135">Sijn suster soghede den coninc,</l>
<l>Ic wane hijs quaden loon ontfinc.</l>
<l>Der Percen slouch hi menech een</l>
<l>Ende gaf hem een quaet leen.</l>
<l>Een van Damasch, hiet Sanga,</l>
<l n="140">Die was Clituse so na,</l>
<l>Dat hi hem sach slaen sinen broeder,</l>
<l>Sijns vader kint ende siere moeder</l>
<l>Ende hi suchte sere driewaerf,</l>
<l>Doe hi sach dat sijn broeder staerf.</l>
<l n="145">Hi scoot up Clituse drie spiete,</l>
<l>Nochtan pijndi al omme niete.</l>
<l>Mettien scoot hi van den waghen</l>
<l>Ende heeftene mettien sweerde gheslaghen,</l>
<l>Dat hem de helm was gheclovet.</l>
<l n="150">Maer die coyfie bescermet thovet,</l>
<l>Anders ware hi doot bleven.</l>
<l>Clitus hevet hem ghegheven</l>
<l>Mettien sweerde enen slach,</l>
<l>Dat hi vor sine voete lach.</l>
<l n="155"><pb n="160"/><milestone unit="fol" n="45rb"/> Meta haerre beder vader</l>
<l>Die sach dit al tenen gader,</l>
<l>Hi waert van rouwen so cout,</l>
<l>Dat hi verloos al sijn ghewout,</l>
<l>No hine mochte wenen niet.</l>
<l n="160">Dicke eist also ghesciet,</l>
<l>Die rouwe die den mensce deert</l>
<l>Dat hi de trane al verteert.</l>
<l>Die oude man versuchte sere</l>
<l>Ende waert bleec ie lanc so mere.</l>
<l n="165">Hi hadde den rouwe so dore groot,</l>
<l>Dat hi wel na was bleven doot.</l>
<l>Doch dat hi te hem selven quam</l>
<l>Ende sprac alstie was gram</l>
<l>"Wreet keytijf ende wreet liebaert,</l>
<l n="170">Ja en hevet hier dijn swaert</l>
<l>Twee scone kinder tenen gader</l>
<l>Te doot ghesleghen bi haren vader,</l>
<l>Ende di ontfaermet niet miere oude?</l>
<l>Du wistes dat die moeder soude</l>
<l n="175">Wenen sere om die niemare.</l>
<l>Daeromme biddic di, com hare</l>
<l>Ende nem mi met hem mijn leven,</l>
<l>Daer mine kinder mede sijn bleven,</l>
<l>So heefsture ghenomen drie,</l>
<l n="180">Datti nemeer quaets en ghescie.</l>
<l>So mach die weduwe wenen dan</l>
<l>Om twee kinder ende enen man.</l>
<l>Heefstu kinder ofte moeder</l>
<l>Ofte enech wijf ochte broeder,</l>
<l n="185">Noch moeten si om dine doot</l>
<l>Rouwe driven also groot!"</l>
<l>Clitus en achte siere vloeke niet</l>
<l>Ende Meta scoot enen spiet,</l>
<l>Grammelike up sijn ansichte,</l>
<l n="190"><pb n="161"/><milestone unit="fol" n="45va"/> Maer Clitus ontfinghen lichte</l>
<l>Up sinen scilt te middewaerde</l>
<l>Ende hi slouchene af metten swaerde.</l>
<l>Clitus ghinc hem bat naer,</l>
<l>Ende recht daer hem sijn grauwe haer</l>
<l n="195">Up die scouderen neder hinc</l>
<l>Stac hi den ouden erminc</l>
<l>Dore den hals met sinen swaerde.</l>
<l>Doe viel hi neder uptie aerde</l>
<l>Onder sine kinder bede.</l>
<l n="200">Hi helsese met groten lede</l>
<l>Ende voer enweghe metter vaert</l>
<l>Hem derder ter hellen waert.</l>
<l><hi rend="bold">M</hi>ettien quam Daris ghevaren</l>
<l>Vreselike met sinen scaren.</l>
<l n="205">Bid er cracht vanden stenen</l>
<l>Ende bi de [.....] vanden wrenen</l>
<l>Mochtmen weten dat Daris was.</l>
<l>Nichanor hadde wonder das,</l>
<l>Die di conincstavelie</l>
<l n="210">Helt an die rechter paertie,</l>
<l>Ende keerde darewaert sijn here</l>
<l>Ende sette hem ter were.</l>
<l>Die aventure, die gheerne lieghet</l>
<l>Enten mensce dicke bedrieghet,</l>
<l n="215">Gaf hem eerst goet gheval.</l>
<l>Hi dede vore hem vallen al</l>
<l>So wat so quam in sijn ghemoet.</l>
<l>Hi dorreet dat here te voet,</l>
<l>Alse ocht scape hadden ghewesen.</l>
<l n="220">Cume mochter een ghenesen.</l>
<l>So menighe sloech daer sijn here,</l>
<l>Dat hi wel na sonder were</l>
<l><milestone unit="fol" n="45vb"/> Darise selven hadde ghevaen</l>
<l><pb n="162"/>Doe quam hem tontmoete saen</l>
<l n="225">Remnoen van Arabia,</l>
<l>Ende hem volchden mede na</l>
<l>Ridderen goet in hare doen.</l>
<l>Hi trooste die Percen diere vloen</l>
<l>Ende maecte hem moet, so dat si staen,</l>
<l n="230">Enter were hebben ghevaen.</l>
<l>Men scoot vele scaerper scichte,</l>
<l>Die stene vloghen wel ghedichte,</l>
<l>Die men mettien slingheren waerp.</l>
<l>Daer was die strijt wrede ende scaerp,</l>
<l n="235">Men vacht met colven ende met sweerden,</l>
<l>Men sloech die liede van den peerden.</l>
<l>Die ketele woorden vol van sielen,</l>
<l>Die metten helscen peke wielen.</l>
<l>Die doot hadde so vele te doene</l>
<l n="240">In Daris pauwelioene,</l>
<l>Dat soe cume al tfolc verbeet</l>
<l>Da te stervene was ghereet.</l>
<l>Het bleef in beide siden doot</l>
<l>Jonc ende out, cleene ende groot.</l>
<l n="245">Maer Nichanor dedele deghen</l>
<l>Heefter so vele versleghen,</l>
<l>Dat hi den prijs heeft ontfaen</l>
<l>Van beiden siden sonder waen</l>
<l>Alse een ridder fier ende coene.</l>
<l n="250">Altoos volchde hi Remnoene</l>
<l>Dore al dat folc, dat vor hem stoet.</l>
<l>Sijn doen dochten bore goet,</l>
<l>Al mochti al die liede slaen,</l>
<l>Soude hem dus die here ontgaen.</l>
<l n="255">Mettien ruumden si hem tfelt,</l>
<l>Ende Remnoen, die vore hem helt</l>
<l>Quam Nicanore te ghemoete.</l>
<l><milestone unit="fol" n="46ra"/> Die een stac anderen onsoete.</l>
<l>Die trensoene vielen int gors,</l>
<l n="260">Ende si bleven beide tors.</l>
<l>Si lieten te gader gaen die peerde,</l>
<l><pb n="163"/>Ende si vinghen bede ten sweerde.</l>
<l>Men slouch die staerke helme dure,</l>
<l>Daer dat bloet liep uut ter cure.</l>
<l n="265">Nichanor slouch so dicken,</l>
<l>Dat Remnoens scilt voer te sticken.</l>
<l>Hare paerde storten mettien</l>
<l>Dat si vielen uptie knien</l>
    <p><supplied resp="editor">[mogelijk ontbreken hier vier verzen]</supplied></p>
<l>Hi stac sijn sweert in toter hilte,</l>
<l n="270">So dat hem woet al dor die milte.</l>
<l><hi rend="bold">D</hi>oe vloe tfolc van Arabia,</l>
<l>Entie Grieken liepen na.</l>
<l>Mettien quam tfolc van Yrcanie,</l>
<l>Datse god vermaledie!</l>
<l n="275">Wale ghewapent met ere scaren.</l>
<l>Si beringden harentare</l>
<l>Nichanore met haren lieden.</l>
<l>Sine cracht en mochte niet dieden</l>
<l>Jeghen al die grote somme.</l>
<l n="280">Hi was beringt al om ende omme.</l>
<l>Eerst was hi ghevelt met spieten,</l>
<l>Dies en mochti niet ghenieten;</l>
<l>Up sinen helm so vellen stene</l>
<l>Beide groot ende clene,</l>
<l n="285">So dat hi al te stucken brac.</l>
<l>Men leest dat in den scilde stac</l>
<l>Der quarelen menich een,</l>
<l>Dat hi ghelijc enen bossce sceen.</l>
<l>Doe faelierden hem die aerme,</l>
<l n="290">Hi was ghescoten dor die daerme,</l>
<l><milestone unit="fol" n="46rb"/> Sijn been en mochten hem niet draghen.</l>
<l>Dat seiden die gone die dat saghen</l>
<l>Dat ghemanc bloet ende sweet</l>
<l>Van sinen live liep ghereet.</l>
<l n="295">Nochtan was sijn edele moet</l>
<l><pb n="164"/>So onvervaert ende so goet,</l>
<l>Dat menne niet en mochte vaen.</l>
<l>Doe ghinghen si hem met colven slaen,</l>
<l>Entie edele Nicanor,</l>
<l n="300">Dies conincs Alexanders tor,</l>
<l>Hi viel neder ende bleef doot.</l>
<l>Nochtan dedi scade groot</l>
<l>Dien Percen, eer hi doot bleef.</l>
<l>Dat seide die gone diet screef.</l>
<l n="305"><hi rend="bold">N</hi>icanor Permenioens sone,</l>
<l>Die alre doghet was ghewone</l>
<l>Ende maerscalc van der rechter side,</l>
<l>Es verslaghen in desen stride.</l>
<l>Die Grieken dreven groot mesbaer.</l>
<l n="310">Alexander quam daernaer</l>
<l>Verbolghen als ons heren wrake.</l>
<l>Ic segghu dat in waerre sake,</l>
<l>Hi quam verbolghen als een lyoen,</l>
<l>Ende hem waren die gone ontvloen,</l>
<l n="315">Die sine jonghen hadden doot.</l>
<l>Tfolc vlo al dor die noot.</l>
<l>Si hadden liever vlien enweghe,</l>
<l>Dan te vechtene om die seghe.</l>
<l>Een bacheleer bleef daer allene,</l>
<l n="320">Doe dat volc vlo al ghemene.</l>
<l>Mennoen, die up die Granike</l>
<l>Was versleghen jammerlike,</l>
<l>(Dander bouc vertelt algader)</l>
<l>Was des ridders oudervader;</l>
<l n="325">Fiadas hiet hi, ic wane,</l>
<l><milestone unit="fol" n="46va"/> Scone was hi van ghedane,</l>
<l>Ooc was hi van Cyrus gheslachte.</l>
<l>Verwaent was hi in sijn ghedachte,</l>
<l>Want hi soude sekerlike</l>
<l n="330">Hebben ghehadt in huwelike</l>
<l>Daris suster, hadt so vergaen,</l>
<l><pb n="165"/>Dat hi den seghe hadde ontfaen.</l>
<l>Dor dat beheet van deser eren</l>
<l>Quam hi jeghen die wrake ons heren.</l>
<l n="335">Maer en es ghene scoonheit,</l>
<l>Noch edeldom, noch rijcheit,</l>
<l>Die de doot verdriven mach.</l>
<l>Een bacheleer, claer alstie dach,</l>
<l>Sconincs ghespele Efestio,</l>
<l n="340">Maecte sine herte onvro.</l>
<l>Al waren si scone bede ter curen</l>
<l>Si hadden twiselike aventure.</l>
<l>Enen scilt hadde Fiadas,</l>
<l>Daer ane ghescreven was</l>
<l n="345">Een tygher rampant van goude</l>
<l>In kelen staende, alsmen woude.</l>
<l>Efestio reetene al dore</l>
<l>Ende gheraecten wel ter core</l>
<l>Door die borst ten scouderen uut;</l>
<l n="350">Hien liets niet dor sine bruut,</l>
<l>Die Fiadase was beheten.</l>
<l>Hi storte neder sonder beten,</l>
<l>Ende hi sliep den langen slaep.</l>
<l>Die Yrcanoise vloen alse scaep;</l>
<l n="355">Nicanor was ghewroken wel.</l>
<l>Hem was gheleert al sulken spel,</l>
<l>Dat si die Grieken al ontsaghen.</l>
<l>Si vloen ende lieten hem jaghen.</l>
<l><milestone unit="fol" n="46vb"/> <hi rend="bold">D</hi>us vacht men in dat rechter here.</l>
<l n="360">Permenio dede ooc grote were</l>
<l>Entie int slinke here waren.</l>
<l>Macheus quam daer ghevaren,</l>
<l>Die jeghen hem vacht met prighe,</l>
<l>Daer was die parsse van den wighe.</l>
<l n="365">Hem quamen mede te ghemoete</l>
<l>Die van Bacteren haerde onsoete,</l>
<l>Ende Bessus hare here mede,</l>
<l>Die groot verdriet den Grieken dede.</l>
<l>Narbesines die moordenare</l>
<l n="370"><pb n="166"/> Quam dare ooc met siere scare.</l>
<l>Hantgheslach ende jammer groot</l>
<l>Was daer ende menegherande doot;</l>
<l>Men slouch daer meneghen slach.</l>
<l>Talre eerst dat een prophete sach,</l>
<l n="375">Een vroet man van der heiden wet,</l>
<l>Die sere met bloede was besmet,</l>
<l>Sprac hi te siere suster saen:</l>
<l>"Suster" sprac hi "ghi sult gaen</l>
<l>Tote Alexandere int rechter here,</l>
<l n="380">Daer hi vecht met groter were,</l>
<l>Ende secht hem al dese woort:</l>
<l>"Alexander heefstu ghehoort,</l>
<l>Het es om niet, dattu dus loops</l>
<l>Ende om Daris doot dus hoops.</l>
<l n="385">Die quaetheit en saltu niet doen,</l>
<l>Du best so edel een baroen,</l>
<l>God en willes niet ghehinghen,</l>
<l>No die quaetheit volbringhen,</l>
<l>Want die dese werelt sal erven an,</l>
<l n="390">Dattu souts slaen enen ouden man.</l>
<l>Daris sal sterven andersins</l>
<l>Over enen corten tijt bat ghins,</l>
<l>Dan sullene sine liede slaen.</l>
<l><milestone unit="fol" n="47ra"/> Des en sal hi niet ontgaen.</l>
<l n="395">Secht hem dat hi succurere</l>
<l>Met groter haest tgriexe here,</l>
<l>Bedi Macheus van Babylone</l>
<l>Begaet die Grieken haerde onscone,</l>
<l>Hi neemt hem lijf ende goet;</l>
<l n="400">Al eest dat Permenio doet</l>
<l>Grote were, hi en can gheslaen</l>
<l>Die Percen al die vor hem staen."</l>
<l><hi rend="bold">A</hi>lse die here hadde gheseit,</l>
<l>Sijn suster voer enwech ghereit</l>
<l n="405">Ter rechter siden, daer soe vant</l>
<l>Alexandere al te hant.</l>
<l><pb n="167"/>Die bootscap, die haer was gheheten,</l>
<l>Seidesoe saen; al sonder beten</l>
<l>Keerde hare de vrouwe ghereet.</l>
<l n="410">Die tale was den coninc leet.</l>
<l>"Vrouwe, wane so ghi comt"</l>
<l>Sprac hi "ghi moet sijn verdoemt,</l>
<l>Beide hier ende overal,</l>
<l>Die hoopt omme sulc gheval.</l>
<l n="415">Daris en sal mi niet ontgaen,</l>
<l>Al quame mi bootscap sonder waen</l>
<l>Dat mine lieve sustere bede</l>
<l>Ende mijn moeder ooc met lede</l>
<l>Vanden Percen waren ghevaen.</l>
<l n="420">Mochtic Darise allene verslaen,</l>
<l>Daer ic minen hope toe draghe,</l>
<l>So dedic haerde clene claghe</l>
<l>Omme dat ic hadde verloren;</l>
<l>Nemmermeer en haddics toren.</l>
<l n="425">Sla ickene doot, sijt seker dies,</l>
<l>Dat hi mi boetet al mijn verlies.</l>
<l><milestone unit="fol" n="47rb"/> Dat verlies achtic dan clene,</l>
<l>Dat hi mi boeten mach allene.</l>
<l>Noch segghe ic u meer, vrouwe,</l>
<l n="430">Ende sweret u in rechter trouwe:</l>
<l>Al ware Daris in enen casteel</l>
<l>Van maerbersteen al gheheel</l>
<l>Ende seven mure van claren stale</l>
<l>Daer omme waren ghemaect wale</l>
<l n="435">Ende Acheron, die helsce riviere,</l>
<l>Die altoos bernet ghelijc den viere,</l>
<l>In die graven sevenvout</l>
<l>Alomme liepe met ghewout,</l>
<l>Ende hare oevere van sulfur waren,</l>
<l n="440">Die altoos bornen sonder sparen,</l>
<l>Entie casteel vol van spisen,</l>
<l>Ende van ridderen in alre wisen</l>
<l>Ende ghewapent ooc ter cure,</l>
<l><pb n="168"/>Nochtan en mochten daventure</l>
<l n="445">Van mi altoos niet besceermen,</l>
<l>Dat ickene liete dan gheheermen."</l>
<l><hi rend="bold">D</hi>it was Alexanders tale,</l>
<l>Ende hi herwapende hem wale</l>
<l>Ende hi hiet sijn ors vergoorden</l>
<l n="450">Haestelike met corten woorden.</l>
<l>Hi spranker up al daer ment hilt,</l>
<l>Voor die borst hinc hi den scilt</l>
<l>Ende nam enen staerken scacht.</l>
<l>Doe reet hi met groter cracht</l>
<l n="455">Onder meneghen viant.</l>
<l>Daer waert sulc ghestof int sant,</l>
<l>Men mochte merken daerbi wel</l>
<l>Dat hijt was ende niemen el.</l>
<l>Affer een here van Libia</l>
<l n="460"><milestone unit="fol" n="47va"/> Was Alexandere alte na</l>
<l>Ende vacht up enen waghen,</l>
<l>Alsmen doe plach in dien daghen.</l>
<l>Craterus stac hem met crachte</l>
<l>Den waghen omme mettien scachte.</l>
<l n="465">Daer was hi ghereden te sticken</l>
<l>Ende tetreden herde dicken.</l>
<l>Amictas, Alexanders deghen,</l>
<l>Hevet Lisiase te doot ghesleghen</l>
<l>Met sinen sweerde deghenlike.</l>
<l n="470">Al was Lisias die rike</l>
<l>Van seven conincriken here,</l>
<l>Hi moestet daer becopen sere;</l>
<l>Al was hi here van den Siten,</l>
<l>Amictas sweert mochten wel biten.</l>
<l n="475">Alexander sloucher vele:</l>
<l>Amilone stac hi dor die kele,</l>
<l>So dat hi dare moeste bliven</l>
<l>Ende sinen rouwe driven.</l>
<l>Antigonus was haerde gram,</l>
<l n="480">Dat becochte Baradam.</l>
<l>Tholomeus sette tors te lope</l>
<l>Ende dorreet die grote hope</l>
<l><pb n="169"/>Van den Percen als een deghen.</l>
<l>Eumenidus heeft ooc versleghen</l>
<l n="485">Meneghen man met sinen sweerde.</l>
<l>Cenos reet met sinen peerde</l>
<l>Die van Percen al te sticken.</l>
<l>Meliagar slouch wel dicken</l>
<l>Mettien sweerde up Daris here.</l>
<l n="490">Perdica sette hem ter were</l>
<l>Jeghen die Percen, alstie gone,</l>
<l>Die wreder was, dan hi was ghewone.</l>
<l>Polipercoen die eerst woude</l>
<l>Datmen bi nachte vechten soude</l>
<l n="495"><milestone unit="fol" n="47vb"/> Dede selke were bi daghe,</l>
<l>Dat men prisen soude, diet saghe.</l>
<l>Dus ghinghen die Grieken jaghen</l>
<l>Ende quamen recht voor Daris waghen.</l>
<l>Daer si quamen vochten si so sere:</l>
<l n="500">Elc was ghelijc sinen here.</l>
<l>Haddijt ghesien ooc, Macedo,</l>
<l>Hi souts hebben ghesijn wel vro,</l>
<l>Dat mettien ridders ende dander</l>
<l>Was so menich Alexander.</l>
<l n="505">Qualike mocht Daris behaghen,</l>
<l>Alsi die Grieken hoorde jaghen</l>
<l>Ende sine liede tonder gaen.</l>
<l>Bi hoorne hevet hi verstaen</l>
<l>Dat ghecrac van der battalien,</l>
<l n="510">Daer men dorslouch meneghe malien.</l>
<l>Die Grieken sijn so na ooc comen,</l>
<l>Dat si dlijf hebben ghenomen</l>
<l>Den ridders die in allen tiden</l>
<l>Hilden neven Daris siden.</l>
<l n="515"><hi rend="bold">H</hi>oe mach iemen ter nauwer noot,</l>
<l>Alse hi vore hem siet die doot</l>
<l>Nutteliken raet visieren</l>
<l>Ende eerlike in alre manieren,</l>
<l>Alse sijns selfs sin faliert?</l>
<l n="520">Daris peiset ende visiert</l>
<l>Wat hi best mach anevaen.</l>
<l><pb n="170"/>Al wille hi die vlucht bestaen,</l>
<l>Daer en es niemen diene troost</l>
<l>Noch diene uter vresen loost.</l>
<l n="525">So menich dusent alsi te voren</l>
<l>Ridders hadde uut vercoren</l>
<l>Ende seriante in sijn here,</l>
<l><milestone unit="fol" n="48ra"/> Cume stonter daer ter were</l>
<l>Dusent jeghen die viande.</l>
<l n="530">Die groote onnere entie scande</l>
<l>Daden hem dicke swaer versuchten,</l>
<l>Ooc so haddi grote vruchte.</l>
<l>Alsi was in deser vrese</l>
<l>Braken die Percen hare rese</l>
<l n="535">Ende ghinghen alle vlien.</l>
<l>Daris, die dit heeft versien</l>
<l>Dat si lopen haerre straten</l>
<l>Ende si hem in dier vresen laten</l>
<l>Rumede sinen waghen,</l>
<l n="540">Diene brochte daer ghedraghen,</l>
<l>Ende hi bejaghede doch een paert.</l>
<l>Doe ghinc hi vlien mettier vaert.</l>
<l>Nu vliet die coninc sonder ere,</l>
<l>Die verdoemt es haerde sere.</l>
<l n="545">Hi vliet enen hovescen viant,</l>
<l>Ende hi sal comen altehant</l>
<l>Onder die quaetste viande,</l>
<l>Die sijn binnen sinen lande.</l>
<l>Hi vliet den hovescen lybaert</l>
<l n="550">Ende vliet ten serpente waert;</l>
<l>Hien sal hem niet wachten des.</l>
<l>Bessus ende Narbesines</l>
<l>Die wilen aerm waren ende naect</l>
<l>Ende nu heren sijn ghemaect</l>
<l n="555">Ende hi goet hadde ghegheven,</l>
<l>Si sullen nemen hem dleven,</l>
<l><pb n="171"/>Ooc segghic u over waer,</l>
<l>Si en sullen scuwen sijn grauwe haer.</l>
<l><hi rend="bold">M</hi>ettien quam die niemare</l>
<l n="560">Dat Daris ontreden ware,</l>
<l><milestone unit="fol" n="48rb"/> Ende Alexander heeft ghehoort,</l>
<l>Ende hieuw mettien sporen voort</l>
<l>Over die edele baroene,</l>
<l>Die daer upten velde groene</l>
<l n="565">Laghen doot in hare bloet.</l>
<l>Cume hielt hem iemen voet,</l>
<l>Daer hi volchde den coninc.</l>
<l>Ic segghe u in waerre dinc,</l>
<l>Dat hi vlooch in dier maniere,</l>
<l n="570">Als een steen uut ere pederiere.</l>
<l>Gheliker wijs alsmen siet,</l>
<l>Hoe dat ene sterre sciet</l>
<l>Jeghen storm in die lucht,</l>
<l>Also voer hi met groter vlucht.</l>
<l n="575">Maer Daris was haestelike</l>
<l>Ghevloen met haeste over die Like;</l>
<l>Dat was ene scone flume.</l>
<l>Hi was over comen cume,</l>
<l>Doe hi peinsde dat hi woude</l>
<l n="580">Die brugghe breken, so en soude</l>
<l>Alexander hem niet volghen,</l>
<l>Die achter hem quam so verbolghen.</l>
<l>Maer, weet god, hi ontsach</l>
<l>Dat Alexander up den dach</l>
<l n="585">Altoos niemene liete ontfaren</l>
<l>Van die an dander side waren.</l>
<l>Hadde hi die brugghe tebroken</l>
<l>Hi hadde hem selven wel ghewroken,</l>
<l>Bedi so waren dander bleven</l>
<l n="590">Die hem sider namen dleven.</l>
<l>Dus hadde liever die keytijf</l>
<l>Sine liede dan sijns selves lijf.</l>
<l>Die Percen begonden vlien</l>
<l><pb n="172"/>Toter brugghen weert mettien.</l>
<l n="595">Die grote hitte ende tsweet</l>
<l><milestone unit="fol" n="48va"/> Dede hem utermaten leet.</l>
<l>Daer bleef menich doot van dorste,</l>
<l>Omdat hi waters hadde borste.</l>
<l>Si liepen ten fonteinen waert</l>
<l n="600">Enten beken met groter vaert,</l>
<l>Si dronken twater vuul ende claer.</l>
<l>Menech bleef ligghende daer</l>
<l>Van groter gulsecheit steendoot,</l>
<l>Want hem dwater den gheest versloot.</l>
<l n="605">Some dronken sijs so vele,</l>
<l>Dat hem keerde uter kele,</l>
<l>Some borsten si ooc ontwee</l>
<l>Nochtan wouden si dies waters mee.</l>
<l><hi rend="bold">D</hi>aer viel ooc in die riviere</l>
<l n="610">Menech riddere goet ende diere;</l>
<l>Die brugghe en was niet wijt ghenoech,</l>
<l>Dies hadden si groot onghevoech.</l>
<l>So vele vielre in die Like,</l>
<l>Dat ic u segghe sekerlike</l>
<l n="615">Sechdemen u daer af tghetal,</l>
<l>Ghi en soudes cume gheloven al.</l>
<l>Alexander sach wel te waren</l>
<l>Dat hem Daris was ontfaren,</l>
<l>Endi sach sine liede moede</l>
<l n="620">Ende bespringt mettien bloede.</l>
<l>Ende het ghinc ten avonde waert.</l>
<l>Doe voer hi met groter vaert</l>
<l>Te sinen ridderen haerde blide,</l>
<l>Die waren an die luchter side.</l>
<l n="625">Doe hi comen was daerbi,</l>
<l>Permenioen, die deghen vri,</l>
<l>Hi seinde enen bode enweghe</l>
<l>Die seide mare vanden seghe</l>
<l>Dattie Percen vluchtich waren</l>
<l n="630">Ende datter luttel ware ontfaren.</l>
<l><milestone unit="fol" n="48vb"/> Doe voeren die Grieken metter vaert</l>
<l>Blidelike ten tenten waert.</l>
<l>Stappans saghen si openbare</l>
<l><pb n="173"/>Comen ene ander scare</l>
<l n="635">Uten dale ten berghe waert.</l>
<l>Helm ende scilt, wapen ende swaert</l>
<l>Dochtem bernen van goude.</l>
<l>Si daden stuven ooc die moude.</l>
<l>Het waren Percen datter quamen.</l>
<l n="640">Teerst dat si die Grieken vernamen</l>
<l>Doe begonste hem wanhaghen;</l>
<l>Maer doe sier so luttel saghen,</l>
<l>Setten si hem al ter were</l>
<l>Jeghen Alexanders here.</l>
<l n="645"><hi rend="bold">D</hi>ie coninc voer na sijn maniere</l>
<l>Blidelike vor sijn baniere,</l>
<l>Alse ofte hi om die battalie</l>
<l>Niet en gave ene malie.</l>
<l>Dedel coninc entie milde</l>
<l n="650">Decte hem met sinen scilde.</l>
<l>Daventure was hem hout.</l>
<l>Hi reet stappans met ghewout</l>
<l>Ende doorstac dien conincstavel;</l>
<l>Dus haddi den besten cavel.</l>
<l n="655">Hem volghede Lysimachus,</l>
<l>Permenio ende ooc Clitus</l>
<l>Ende alle dandere ridders mede.</l>
<l>Die coenheit, die men ghinder dede,</l>
<l>Dat ware te telne al te lanc.</l>
<l n="660">Het bleef daer beide staerc ende cranc,</l>
<l>Daer was menich sweert tebroken,</l>
<l>Niemen en staerf daer onghewroken.</l>
<l>So langhe wile hadden si ghevochten,</l>
<l><milestone unit="fol" n="49ra"/> Dat si den dach ten avont brochten;</l>
<l n="665">Entie sonne die was onder.</l>
<l>Doe docht den Percen wesen wonder,</l>
<l>Dat die Grieken niet en weken.</l>
<l>Doe ghinghen si hare scare breken</l>
<l>Ende ghinghen vlien enweghe.</l>
<l n="670">Nemmeer en streden si om dien seghe.</l>
<l>Over die brugghe vander Like</l>
<l>Vloen si al ghemeenlike.</l>
<l>Het was haerde na middernacht,</l>
<l><pb n="174"/>Eer si ontvloen der Grieken cracht,</l>
<l n="675">Tote dat si quamen tote Arbele.</l>
<l>Daer vonden si up siere sele</l>
<l>Dien drouven Darise, haren here,</l>
<l>Wenende utermaten sere,</l>
<l>Entie ghene die met hem waren</l>
<l n="680">Ontreden der griexer scaren.</l>
<l>Daer saten si ende spraken alle</l>
<l>Van den groten onghevalle.</l>
<l>Kenlijc eest ende openbare,</l>
<l>So wie tweewaerf verwonnen ware</l>
<l n="685">Ende so vele hadde verloren,</l>
<l>Dat hijs soude hebben toren.</l>
<l>Bi Darise so waest also.</l>
<l>Hi sat int herte wel onvro,</l>
<l>Drouflike besach hi die scaren,</l>
<l n="690">Die met hem ontreden waren</l>
<l>Endi sprac met drouven moede:</l>
<l>"Het behoort ten wereliken goede</l>
<l>Alse nu te wesene groot here</l>
<l>Ende te levene met groter ere,</l>
<l n="695">Alse nu verwinnen, alse nu verliesen,</l>
<l>Alse nu welvaren, alse nu riesen,</l>
<l>Alse nu qualec, alse nu wel;</l>
<l>Al eest dier aventuren spel.</l>
<l><milestone unit="fol" n="49rb"/> En was die coninc Cresus niet so rike,</l>
<l n="700">Datmen nieware sine ghelike</l>
<l>En wiste, verre noch na,</l>
<l>Die here was van Lydia?</l>
<l>Ende sider wart hi so keytijf,</l>
<l>Dat hi verloos goet ende lijf.</l>
<l n="705">Cyrus die edele lantshere</l>
<l>Nam selve lijf hem ende ere.</l>
<l>Ja en was Cyrus daer na</l>
<l>Verwonnen in Amasonia,</l>
<l>Die grote here, dedele man,</l>
<l n="710">Die de werelt al verwan?</l>
<l>Ja en nam hem ooc sijn lijf</l>
<l>Een coninghinne, een cranc wijf?</l>
<l><pb n="175"/>Thamaris was soe ghenant</l>
<l>Ende vrouwe vander maechden lant.</l>
<l n="715">Men maecht bi Cercese merken,</l>
<l>Die met cogghen ende met berken</l>
<l>Al de see overdecken dede,</l>
<l>Daer hi Europen dwanc mede.</l>
<l>Doe quam hi voort te Mofilee,</l>
<l n="720">Dats ene stat, staet up die see.</l>
<l>Hi hadde met twaelfhondert scepen</l>
<l>Ter see waert die stat begrepen</l>
<l>Ende te lande waert beseten</l>
<l>Met meneghen deghene vermeten.</l>
<l n="725">Doe baden si raet an haren afgod,</l>
<l>Ende hi gaf hem dit ghebot,</l>
<l>Dat si met houtinen paerden</l>
<l>Vechten souden ende met swaerden.</l>
<l>Doe verstonden die heren wel</l>
<l n="730">Dat scepe diede ende niet el.</l>
<l>Doe voer dat volc van Mofilee</l>
<l>Met haren scepen up die see</l>
<l>Ende verslouch Cerses here</l>
<l><milestone unit="fol" n="49va"/> Uptien lande ende uptien mere.</l>
<l n="735">Selve mochti sonder waen</l>
<l>Met enen scepe cume ontgaen.</l>
<l>Aldus ontfloe die tyrant,</l>
<l>Die te voren dwanc al dlant.</l>
<l>Daer omme hebbic dit gheseit</l>
<l n="740">Ende te voren u gheleit,</l>
<l>Dat ghi niet en sult wanhopen,</l>
<l>Al hevet u daventure belopen,</l>
<l>Die alleweghe es onghestade</l>
<l>Ende nu doet vrome ende nu scade.</l>
<l n="745">Al sijn wi nu ghescoffiert,</l>
<l>Wat helpt anders ghevisiert,</l>
<l>Dan te peisene alle weghe</l>
<l>Dat wi noch sullen vechten seghe.</l>
<l>Nochtan en twifelic niet dies,</l>
<l n="750">Et si ghewin ocht verlies,</l>
<l><pb n="176"/>Alexander hi en sal morghen</l>
<l>Dit lant bringhen in groter sorghen.</l>
<l>Hi en vint ghenen wederstoot,</l>
<l>Want die liede sijn al doot.</l>
<l n="755">Hi sal die rijcheit ende dat gout</l>
<l>Algader nemen met siere ghewout.</l>
<l>Dan sullen giereghe Grieken</l>
<l>Hare wonden met goude wieken,</l>
<l>Dan sullen si hem allen laden</l>
<l n="760">Ende haer giereghe herte saden.</l>
<l>Nu dunket mi die beste raet,</l>
<l>Na dien dat aldus staet,</l>
<l>Dat wi hem laten winnen die steden</l>
<l>Ende varen int lant van Meden,</l>
<l n="765">Die noch ten wighe niet en quamen,</l>
<l>Ende van den strijt niet en vernamen.</l>
<l>Ic sal versamen cortelike</l>
<l>Die wonen int inde van den rike</l>
<l><milestone unit="fol" n="49vb"/> Ende derdewaerf den strijt bestaen.</l>
<l n="770">Ic hope wi seghe sullen ontfaen."</l>
<l><hi rend="bold">A</hi>ldus liet Daris sine tale.</l>
<l>Nochtan seinde hi ghedicht wale</l>
<l>An Alexandere een saluut,</l>
<l>Dat ghi moecht horen overluut.</l>
<l n="775">"Daris ontbiet sinen here,</l>
<l>Alexandere, saluut ende ere</l>
<l>Ende bit dien edelen baroen,</l>
<l>Dat hi doe door wel doen</l>
<l>Ende hi ontfaerme dier keytive,</l>
<l n="780">Die behouden haren live</l>
<l>Dier avonturen sijn ontgaen,</l>
<l>Ende hise hem late te dienste staen.</l>
<l>Sindet mi weder mine kinder</l>
<l>Moeder, amien, meerre ende minder.</l>
<l n="785">[...............]</l>
<l>Ic sal di gheven al den scat,</l>
<l>Die mine voorders hebben begraven,</l>
<l>Daer toe dat rike lant van haven,</l>
<l><pb n="177"/>Bede Percen ende ooc Meden</l>
<l n="790">Met allen minen riken steden."</l>
<l>Maer Alexander, dedele baroen,</l>
<l>Seide, hi en wouts niet doen.</l>
<l>Gheporret es hi mettier vaert</l>
<l>Ende voer te Arbele waert,</l>
<l n="795">Want hem was ghesecht voorwaer</l>
<l>Dat hiene soude vinden daer.</l>
<l>Ende alse Daris dat verstoet,</l>
<l>Porredi met groter spoet.</l>
<l>Doe ruumde hi Arbele bi nachte.</l>
<l n="800">Hem was te moede haerde onsachte</l>
<l>Dat hi ruumde sine steden,</l>
<l>Ende voer int lant van Meden.</l>
<l><milestone unit="fol" n="50ra"/> Teerst dat te daghene begonste,</l>
<l>Quam Alexander al dat hi conste</l>
<l n="805">Ende alle die hi met hem brochte</l>
<l>Tote Arbele ende sochte</l>
<l>Daris, die hem was ontfaren.</l>
<l>Groten scat wan hi te waren</l>
<l>In dien strijt ende in die stede.</l>
<l n="810">Nu hoort, wat die here dede!</l>
<l>Hi gaf mildelike tgout</l>
<l>Ende ander rijcheit menichfout;</l>
<l>Die vrecke herten maecti sat,</l>
<l>So mildelike gaf hi den scat.</l>
<l n="815">Hi hadde prijs ende wereltere,</l>
<l>Hi en achte up ander rijcheit mere.</l>
<l>Al die steden die hi vant</l>
<l>Ghinghen willike in hant.</l>
<l><hi rend="bold">D</hi>oe sende Daris, die coninc vri,</l>
<l n="820">Tote Poruse van Endi</l>
<l>Ende seide "Porus, lieve vrient,</l>
<l>Dicke hevestu mi ghedient</l>
<l>Ghetrouwelike van minen lene,</l>
<l>Want dijn macht en es niet clene.</l>
<l n="825">Com mi te helpen met diere cracht</l>
<l>Over dach ende over nacht!</l>
<l>Elken riddere willic in soude</l>
<l>Gheven vijf besante van goude</l>
<l><pb n="178"/>Ende elken voetgangher drie.</l>
<l n="830">Daertoe willic gheven die</l>
<l>Alexanders goede Bucifal,</l>
<l>Het es weert der werelt al,</l>
<l>Met al de chierheit diet hevet;</l>
<l>Ic wane, so goet gheen en levet."</l>
<l n="835">Dus dedem Daris echt ter were</l>
<l><milestone unit="fol" n="50rb"/> Jeghen Alexanders here.</l>
<l><hi rend="bold">A</hi>lexander voer metter vaert</l>
<l>Ten lande van Surien waert.</l>
<l>Al die poorten deden hem ere</l>
<l n="840">Ende ontfinghen over here</l>
<l>Sonder slach ende sonder stoot.</l>
<l>Des was sine blijscap groot.</l>
<l>Mettien haddi int ghedochte</l>
<l>Dat hi woude, ochti mochte,</l>
<l n="845">Waert met stride oft met minnen,</l>
<l>Die stat te Babylone winnen</l>
<l>Entie tegheline mure,</l>
<l>Die wilen maecte bi aventure</l>
<l>Die coninghinne Semiramis,</l>
<l n="850">Also alst bescreven is,</l>
<l>Sconincs Ninus wijf, die vroede.</l>
<l>Soe dede temperen met bloede</l>
<l>Dien morter, daer al die maisiere</l>
<l>In waren ghewracht, goet ende diere.</l>
<l n="855">Ende noch staet daer hare sale</l>
<l>Hoghe ende scone ghemaket wale.</l>
<l>Die hoghe toren staet daer mede,</l>
<l>Die wilen Nemroet maken dede.</l>
<l>Daer gaf god tweeendseventich spraken</l>
<l n="860">Den gonen diene wouden maken.</l>
<l><hi rend="bold">D</hi>ie coninc quam van Babylone</l>
<l>Ghevaren utermaten scone</l>
<l>Also verre, alst es vander see</l>
<l>Tote [........] ofte mee.</l>
<l n="865">Doe quam ghegaen alse een bruut</l>
<l>Die soudaen Macheus uut.</l>
<l><milestone unit="fol" n="50va"/> Lettel liede quamer mee,</l>
<l>Dan met hem siere kinder twee.</l>
<l><pb n="179"/>Hi was van Darise ghevloen;</l>
<l n="870">Te voet quam dedele baroen,</l>
<l>Die in die bede stride te voren</l>
<l>Vele volx hadde verloren,</l>
<l>Ende ooc en sciet hi niet dane</l>
<l>Sonder prijs na minen wane.</l>
<l n="875">Doe quam Macheus bat voort</l>
<l>Ende gaf up die poort</l>
<l>Den coninc ende al sine kinder</l>
<l>Ende al dat volc meerre ende minder.</l>
<l>Alexander ontfinc dien here</l>
<l n="880">Blidelike met groter ere</l>
<l>Ende custene ane sinen mont.</l>
<l>Hi dedene riden ter selver stont.</l>
<l>Hi en woude niet openbaren</l>
<l>Sine grote joie te waren;</l>
<l n="885">Hi was so blide, dat hi woort</l>
<l>Cume mochte bringhen voort.</l>
<l>Wat wonder waest, dat hi was vro,</l>
<l>Dat Macheus quam also</l>
<l>Ende hem ghenade bat</l>
<l n="890">Ende hem upgaf die goede stat,</l>
<l>Daer so menich coninc rike</l>
<l>In hadde gheweest gheweldelike!</l>
<l>Bedi het ware grote aerbeit</l>
<l>Te winne al sulke citeit,</l>
<l n="895">Daer so menich edel deghen</l>
<l>Van binnen woude striden jeghen.</l>
<l>Het soude werden sere te sure,</l>
<l>Eer men die tegheline mure</l>
<l>Ende den roden morter scoorde,</l>
<l n="900">Die menegher beesten bloet becoorde;</l>
<l>Daer moeste meneghe pederiere</l>
<l><milestone unit="fol" n="50vb"/> Werpen steene up die maisiere.</l>
<l>Ende een man van sulker cracht,</l>
<l>Alse Macheus was gheacht,</l>
<l n="905">Daermen in dien stride te voren</l>
<l>Groten prijs af mochte horen:</l>
<l>Ander heren mochten vele,</l>
<l><pb n="180"/>Hem castijen van den bispele</l>
<l>Dat si hem nemmermere</l>
<l n="910">En setten jeghen den edelen here.</l>
<l>Doe dede hi sijn here scaren</l>
<l>Entie Percen achter varen,</l>
<l>Die reden onder sine baniere,</l>
<l>Ende hi maecte scaren viere</l>
<l n="915">Ende quam in die edele poort,</l>
<l>Daer ghi eer af hebt ghehoort.</l>
<l><hi rend="bold">M</hi>ochtic ghetellen al die feesten</l>
<l>Die de hoochste entie meeste</l>
<l>Binnen Babilonien dreven,</l>
<l n="920">Also alsict vant bescreven</l>
<l>Van meester Wouteren Castelioen,</l>
<l>Soe soudict haerde gheerne doen.</l>
<l>Daer was van vrouden groot gheluut.</l>
<l>Men hinc daer die pellen uut</l>
<l n="925">Entie rijcheit, die hier te voren</l>
<l>Menich coninc uutvercoren</l>
<l>Hadde ghewonnen ende ghecocht</l>
<l>Ende met crachte dare brocht.</l>
<l>Met ghimmen ende met diere ware</l>
<l n="930">Waren verciert die outare.</l>
<l>Vor die huse up die pleine</l>
<l>Stonden beelden groot ende cleine</l>
<l>Alse die liede allegader</l>
<l>Makeden na haren vader;</l>
<l n="935"><milestone unit="fol" n="51ra"/> Som waren si silverijn</l>
<l>Som van goude, som yserijn,</l>
<l>Som van houte, som van metale</l>
<l>Ghescepen utermaten wale;</l>
<l>Elc na dien dat hi was rike</l>
<l n="940">Hadde hi ghemaect sijns vader ghelike.</l>
<l>Daer waren dantse vele gheleit,</l>
<l>Die straten waren al bespreit</l>
<l>Met pelne ende met singlatoene,</l>
<l>Bede scaerlaken ende ooc groene,</l>
<l n="945">Ende samijt met goude besleghen</l>
<l>Brochtemen aldaer ghedreghen.</l>
<l><pb n="181"/>In die mamerie van Babilone</l>
<l>Hinc menighe guldine crone.</l>
<l>Die rike poorteren van der stede</l>
<l n="950">Entie hoghe vrouwen mede</l>
<l>Hadden cleder uut ghehanghen,</l>
<l>Daer draken in stonden ende slanghen,</l>
<l>Elkerlijc na sijn maniere.</l>
<l>Die salamandre, die biden viere</l>
<l n="955">Levet sonder ander spise,</l>
<l>Die stont daer na hare wise.</l>
<l>Daer stont ooc durenture</l>
<l>Van den liebaert die aventure,</l>
<l>Die es wonderlike groot,</l>
<l n="960">Want die leuwinne weerpt al doot</l>
<l>Hare jonghen, alles drie te gader;</l>
<l>Dan so comt daertoe die vader</l>
<l>Ende belecket sine jonghen</l>
<l>Al omme ende omme mettier tonghen,</l>
<l n="965">Ende hi gaet roupen ende grongieren</l>
<l>Eiselike na siere manieren.</l>
<l>Mettien lude ontfaen si dleven.</l>
<l>Dit stont in die pelne bescreven.</l>
<l>Die nature stont daerna</l>
<l n="970"><milestone unit="fol" n="51rb"/> Van enen serpente, heet vipera:</l>
<l>Men vintere niewer mee</l>
<l>Van haerre manieren dan twee.</l>
<l>Haer nature es dus ghedaen:</l>
<l>Alsi sullen ghenoten gaen,</l>
<l n="975">Dan comt stappans dat wijf</l>
<l>Ende ontoet den mont wel rijf,</l>
<l>Entie man steect sijn hooft daerinne,</l>
<l>Ende soe bitet hem af van groter minne.</l>
<l>Aldus blijft die man daer doot,</l>
<l n="980">Ende soe blijft van twee jonghen groot,</l>
<l>Ende alsoe gheneest, splijt soe ontwee;</l>
<l>Aldus en blijfter maer twee.</l>
<l>Die pellicaen stont daer bescreven:</l>
<l>Sine jonghe en moghen niet leven,</l>
<l n="985">Si en hebben thertebloet</l>
<l><pb n="182"/>Vander moeder, diese broet.</l>
<l>Daer stont hoe die moeder peckede</l>
<l>Ende haers selfs herte uut treckede.</l>
<l>Dus werden si hare te sure.</l>
<l n="990">Dit es geens voghels nature.</l>
<l>Fenix stont daer in dien viere,</l>
<l>Dat es ooc sijn maniere:</l>
<l>Alse hi te pulvere es verbrant,</l>
<l>So wast een ander altehant</l>
<l n="995">Van den asscen, diere bleven.</l>
<l>Dus en magher maer een leven.</l>
<l>Ander beesten ende ander woorme</l>
<l>Van so wonderliker voorme</l>
<l>Stonden ghinder angheweven,</l>
<l n="1000">Al en haddic el niet bescreven</l>
<l>Binnen achte daghen, na minen wane,</l>
<l>Dan haer nature ende haer ghedane,</l>
<l>Nochtan en haddic volscreven niet.</l>
<l>Hier bi eest dat ict achter liet</l>
<l n="1005"><milestone unit="fol" n="51va"/> Ende segghe u van den hoghen doene.</l>
<l>Die diernen ende die garsoene</l>
<l>Waren ghecleet met samite.</l>
<l>Daer was menich wempelwite</l>
<l>Ende menich dulle warmoesdierne,</l>
<l n="1010">Die onghewone was te vierne:</l>
<l>Vraechde men, hoe soe hiete,</l>
<l>Soe seide ver Imme of Margriete.</l>
<l>Die selve niet en was so rike,</l>
<l>Dat hi hem cleden mochte eerlike</l>
<l n="1015">Die hadde gheleende cleder an,</l>
<l>Was hi wijf, was hi man.</l>
<l><hi rend="bold">A</hi>l dien wech dien Alexander</l>
<l>Quam ghereden ende menich ander,</l>
<l>Was gheciert met sconen blomen,</l>
<l n="1020">Die ic niet wel en can ghenomen.</l>
<l>Van boven waest met sconen risen</l>
<l>Al verdect in diere wisen,</l>
<l>Dat hem van den sonnenscine</l>
<l>En mochte comen eneghe pine.</l>
<l n="1025"><pb n="183"/> Als hi was binnen dier chiteit</l>
<l>Was daer menech cruut ghereit,</l>
<l>Dat utermaten wale rooc,</l>
<l>Timiane ende wirooc,</l>
<l>Stakten, mirre ende sinamoma,</l>
<l n="1030">Galanga, cassea ende aroma.</l>
<l>Dat deden si dor sine ere</l>
<l>Ende haerde vele mere.</l>
<l>Tygren, loncen ende lupaerde</l>
<l>Tooghde men hem ende liebaerde</l>
<l n="1035">Ende meneghe beeste na minen wane</l>
<l>Die ghevoet es in Yrcane.</l>
<l>Up die huse saten knapen,</l>
<l><milestone unit="fol" n="51vb"/> Vrouwen ghinghen ten veinsteren gapen</l>
<l>Om dien edelen man te siene,</l>
<l n="1040">Die nie wille en hadde te vliene.</l>
<l>Die menestrele quamer mede</l>
<l>Vor dien coninc in die stede</l>
<l>Ende loofdene met haren sanghe.</l>
<l>Daer was menich trompe langhe,</l>
<l n="1045">Vedelen haerpen ende sijmphonien</l>
<l>Cytolen die wel leren vrien,</l>
<l>Salterien, orghelen ende sciven;</l>
<l>Men speelder met sweerden ende met kniven;</l>
<l>Daer was menich astronomien,</l>
<l n="1050">Die in die sterren conste sien,</l>
<l>Wat ghescien soude daernaer</l>
<l>Over menich hondert jaer.</l>
<l><hi rend="bold">N</hi>oit en was in eertrike</l>
<l>Man ontfaen so eerlike,</l>
<l n="1055">Noit ontfinc dat volc van Rome</l>
<l>Met so eerliken gome</l>
<l>Haren keyser Octaviane,</l>
<l>Die ooc Augustus hiet, ic wane,</l>
<l>Noit en was so wel ontfaen</l>
<l n="1060">Julius, dat es mijn waen.</l>
<l>Doe hi dien hertoghe van Swaven</l>
<l>Scoffierde ende alle sine graven</l>
<l>Tote Lyons up die Rone.</l>
<l>Hi quam achter haerde scone</l>
<l n="1065"><pb n="184"/> Ende wan Burgondien ende Batrangijs;</l>
<l>Daer hadde Julius den prijs.</l>
<l>Doe vacht hi te Dole in Loreine,</l>
<l>Daer hadde hi den seghe alleine.</l>
<l>Hi verwan den hertoghe echt,</l>
<l n="1070">Doe bolghen ridder ende knecht</l>
<l><milestone unit="fol" n="52ra"/> Ende versloughen haren here,</l>
<l>Dus hadde Julius die ere.</l>
<l>Julius wan binnen tiene jaren</l>
<l>Dat hi van Rome was ghevaren</l>
<l n="1075">Al tlant dat leghet nu</l>
<l>Benoorden berghe van Moniu.</l>
<l>Doe keredi te Rome waert.</l>
<l>Pompeius die was vervaert,</l>
<l>Hine dorste niet ombiden,</l>
<l n="1080">No jeghen hem ter were riden</l>
<l>Ende vlo tote Brandijs;</l>
<l>Dus hadde Julius dien prijs</l>
<l>Ende volghede met crachte.</l>
<l>Doe vlo Pompeius bi nachte</l>
<l n="1085">In Epiros entie Romeine.</l>
<l>Julius sach dat hi alleine</l>
<l>Mochte hebben Rome ende Lombaerdien</l>
<l>Ende al dat lant van Romanien,</l>
<l>Ende keerde weder in die stat</l>
<l n="1090">Ende nam al Pompeius scat</l>
<l>Dien hi binnen Rome hadde ghelaten.</l>
<l>Daerna voer hi sire straten</l>
<l>In tlant van Spanjen, daer hi vacht</l>
<l>Echt jeghen Pompeius cracht.</l>
<l n="1095">Daer verloos so menech tleven,</l>
<l>Dat noint tghetal ne was ghescreven.</l>
<l>Pompeius was verwonnen echt.</l>
<l>Fontinus, Tholomeus cnecht,</l>
<l><pb n="185"/>Nam Pompeius sijn leven</l>
<l n="1100">Ende hi hevet sijn hovet ghegheven</l>
<l>Juliuse, den groten man.</l>
<l>Julius, die keyser, wan</l>
<l>Met groter cracht Egyptenlant</l>
<l>Ende maecter vrouwe inne altehant</l>
<l n="1105">Cleopatren dat scone wijf.</l>
<l>Daerna nam hi meneghen dlijf</l>
<l>In dat lant van Affrike,</l>
<l><milestone unit="fol" n="52rb"/> Die jeghen hem hadde crachtelike</l>
<l>Met Pompeiuse ghevochten,</l>
<l n="1110">Dat si alle sere becochten;</l>
<l>Ende den coninc Juba</l>
<l>Volghedi langhe wile na.</l>
<l>Doe voer hi te Spangen weder,</l>
<l>Daer slouch hi meneghen ter neder;</l>
<l n="1115">Pompeius swagher nam hi dlijf.</l>
<l>Dus makedi meneghen keitijf</l>
<l>Ende al dore sijns selves vrome.</l>
<l>Dit was deerste keiser van Rome.</l>
<l><hi rend="bold">D</hi>oe Julius dit hadde ghedaen,</l>
<l n="1120">Keerde hi weder te Rome saen</l>
<l>Ende was ontfaen haerde scone.</l>
<l>Maer die feeste van Babilone</l>
<l>Die was scoonre hondertwaerf.</l>
<l>Nu hoort hoe die keyser staerf!</l>
<l n="1125">Hi dede Rome groten lachter,</l>
<l>Want hi dreef die vriheit achter,</l>
<l>Daeromme balch tsenatuerscap sere.</l>
<l>Doe hi twee jaer ende nemmere</l>
<l>Hadde in Rome stille gheleghen,</l>
<l n="1130">Was hi jammerlike versleghen.</l>
<l>Vierentwintich doregaender wonden</l>
<l>Gaf men hem ten selven stonden,</l>
<l><pb n="186"/>Brutus deet ende Cassius;</l>
<l>Dat senatuerscap wout aldus.</l>
<l n="1135">Sie vloen en wech in Mutina.</l>
<l>Antonis die volghede na</l>
<l>Ende haddese daer beseten.</l>
<l>Doe lieten sijt te Rome weten.</l>
<l>Doe coosmen Octaviane</l>
<l n="1140">Dat keiserike tontfane</l>
<l><milestone unit="fol" n="52va"/> Ende men seinde Irtuse ende Pansa</l>
<l>Toter poort te Mutina,</l>
<l>Dat si Antonise souden verdriven.</l>
<l>Irtus moeste ghinder bliven</l>
<l n="1145">Ende Pansa waert so ghewont,</l>
<l>Dat hi staerf in corter stont.</l>
<l>Antonis voer in Egyptenlant</l>
<l>Ende liet sijns selves wijf te hant,</l>
<l>Augustus suster Octavia.</l>
<l n="1150">Hi nam cortelijc daerna</l>
<l>Cleopatren tenen wive.</l>
<l>Dat becochti metten live,</l>
<l>Want Augustus voolchdem achter</l>
<l>Ende dedem groten lachter.</l>
<l n="1155">Hi sconfierde al sijn here</l>
<l>Bede bi lande ende bi mere.</l>
<l>Cleopatra, die scone vrouwe,</l>
<l>Hadder omme so groten rouwe,</l>
<l>Ende was van herten ooc so gram</l>
<l n="1160">Dat soe twe serpente nam</l>
<l>Ende dedese hare sughen doot.</l>
<l>Antonijs hadde den rouwe so groot;</l>
<l>Hi dode hem selven met venine.</l>
<l>Aldus corte hi sine pine.</l>
<l n="1165">Doe keerde hi te Rome weder</l>
<l>Ende leide al orloghe neder</l>
<l><pb n="187"/>Ende was here viertich jaer</l>
<l>Sonder orloghe, dat was waer.</l>
<l>Doe hi te Rome quam, die here,</l>
<l n="1170">Was hi ontfaen met sulker ere</l>
<l>Ende de stat ghemaect so scone,</l>
<l>Sonder tote Babilone</l>
<l>Daer ic u eerst af liet bliven,</l>
<l>En sach nie man die feeste driven.</l>
<l n="1175">Al waren die feesten al te samen,</l>
<l><milestone unit="fol" n="52vb"/> Die noit binnen Rome quamen,</l>
<l>Ochte iewer binnen al eertrike,</l>
<l>Si en waren sekerlike</l>
<l>Algader niet so scone,</l>
<l n="1180">Alse die feeste van Babilone.</l>
<l>Het dochte mi ooc recht wesen:</l>
<l>Wilmen alle bouke lesen</l>
<l>Ende den genen meest prijs gheven,</l>
<l>Die meest dede in sijn leven,</l>
<l n="1185">Alder hogher coninghe geesten</l>
<l>Ende al dat si mochten gheleesten</l>
<l>Dat en es maer een spel</l>
<l>Jeghen dat desen man ghevel.</l>
<l>Bedi te sinen twalef jaren</l>
<l n="1190">Begheerde hi orloghe te waren,</l>
<l>Ende alsi was achtien jaer out,</l>
<l>Orloghedi met siere ghewout.</l>
<l>Het es recht dats elc man wondert:</l>
<l>Viertich dusent ende vijf hondert</l>
<l n="1195">Hadde hi volcs toors ente voet,</l>
<l>Doe hi striden eerst bestoet</l>
<l>Jeghen die heren van eertrike</l>
<l>Ende hise dwanc gheweldelike;</l>
<l>Hi en was here maer twaelf jaer:</l>
<l n="1200">Bedi segghic u over waer,</l>
<l><pb n="188"/>Wille men merken sine joghet</l>
<l>Entie hovesceit van siere doghet</l>
<l>Ende met hoe cleenre herecracht</l>
<l>Hi de werelt al vervacht:</l>
<l n="1205">Al de prijs die Julius wan</l>
<l>Ende Augustus die edele man</l>
<l>Ende alle die keisere van Rome,</l>
<l>Dat es ghelijc enen drome</l>
<l>Daer men nomet desen here.</l>
<l n="1210">Bedi hebben sijs cranke ere,</l>
<l>Die bouke makeden van Arture</l>
<l>Van Partonopeuse, van Sornagure,</l>
<l><milestone unit="fol" n="53ra"/> Si en hadden des mans daet ghescreven</l>
<l>Ende groten prijs ghegheven.</l>
<l n="1215">Hadde hi ghelevet, dats mijn waen,</l>
<l>Also langhe, alse dede Octaviaen,</l>
<l>Hi hadde den duvel uter hellen,</l>
<l>Lucifere ende sine ghesellen</l>
<l>Entien fellen Modicac</l>
<l n="1220">Ghedaen so groten onghemac,</l>
<l>Dat si souden hebben gheneghen</l>
<l>Alexandere, dien jonghen deghen.</l>
<l>Ware sulc een coninc te Parijs,</l>
<l>Hi soude bejaghen groten prijs;</l>
<l n="1225">Al heidenesse soude hi dwinghen,</l>
<l>Men soude van siere doghet singhen</l>
<l>Al van daer die sonne up staet,</l>
<l>Tote daer soe weder neder gaet.</l>
<l>Ware ooc die hertoghe van Brabant</l>
<l n="1230">Sulc een riddere becant</l>
<l>Dien roveren te Rippelmonde</l>
<l>Soude dunken grote sonde,</l>
<l>Tol te nemene met ghewelt</l>
<l>Den ghenen die varen up die Scelt.</l>
<l n="1235">Die vijfte bouc geet hier uut.</l>
<l>God gheve haer also menich saluut</l>
<l>Alse woort in dien bouke staen,</l>
<l>Die mi dit te dietsce dede anvaen.</l>
</div>
<div type="chapter"><head type="chapter"><pb n="189"/> DIE SESTE BOUC.</head>
<l><hi rend="bold">E</hi>mmer eest recht dat men priset</l>
<l>Van dare die sonne riset</l>
<l>Al tote daer soe gaet te hove</l>
<l>Den edelen man van groten love,</l>
<l n="5">Dat es die jonghe Macedo.</l>
<l><milestone unit="fol" n="53rb"/> Nu es Babilonien vro,</l>
<l>Dat soe die plaghe van eertrike</l>
<l>Hevet in haren wike,</l>
<l>Daer alle coninghe af sijn vervaert</l>
<l n="10">Ende ontsien sijn scaerpe swaert.</l>
<l>Dit es hi die dorriden sal</l>
<l>Dat lant van Asien overal</l>
<l>Entie werelt sal sijn wesen.</l>
<l>Van desen prince mach men lesen</l>
<l n="15">In Daniels prophecije,</l>
<l>Dit es die boc van Macedonije,</l>
<l>Die die twee hoorne van dien wedere</l>
<l>Breken sal ende slaen ter nedere.</l>
<l>Dits hi die noit en was vervaert.</l>
<l n="20">Te rechte es hi alles prijs waert.</l>
<l>Nu es besloten die aller beste</l>
<l>Te Babilonien binnen der veste,</l>
<l>Dien die werelt binnen hevet.</l>
<l>Hi dwinghet al dat volc dat levet.</l>
<l n="25">Alle die lantsheren beven</l>
<l>Ende si wanen laten dleven,</l>
<l>Alsi desen here horen nomen.</l>
<l>Ter groter eren ente vromen</l>
<l>Sal hi der werelt coninc wesen.</l>
<l n="30">Ware bleven ooc in desen</l>
<l>So groot sine hovescede,</l>
<l><pb n="190"/>Hen es sake daer hi mede</l>
<l>Eneghen lachter hebben mochte.</l>
<l>Nu merct hoe eerlike ende hoe sochte</l>
<l n="35">Hi verwonnen volc hanteert;</l>
<l>Nu merct dat hi niet en verkeert</l>
<l>Dor eneghe gramscap sinen moet!</l>
<l>Hi es so hovesch ende so goet,</l>
<l>Die in den stride viant was,</l>
<l n="40">Hi en wille hem niet verwiten das.</l>
<l><milestone unit="fol" n="53va"/> Hi hietse poorters in die stede,</l>
<l>Die hi in dien strijt vlien dede.</l>
<l><hi rend="bold">C</hi>ortelike sette hi sine cure</l>
<l>Te Babilonien al durenture.</l>
<l n="45">Daer verloos hi sine doghet,</l>
<l>Die hi hadde in siere joghet,</l>
<l>Die hem sijn meester leerde,</l>
<l>Want sijn goede sin verkeerde.</l>
<l>Die rijcheit van Babilone</l>
<l n="50">Ende so meneghe vrouwe scone</l>
<l>Crankeden sere sine lede</l>
<l>Ende verkeerden sinen sede.</l>
<l>Want neghene dinc en doet</l>
<l>So verkeren des menschen moet</l>
<l n="55">Ende begheren onsuverhede,</l>
<l>Alse dronkenscap ende ledechede.</l>
<l>Ende dat lantvolc hantiert gheerne</l>
<l>Ledecheit ende ooc taveerne,</l>
<l>Ende si sijn bi naturen heet.</l>
<l n="60">Si verhuren ooc ghereet,</l>
<l>Al dat si hebben omme miede,</l>
<l>Want het sijn ghiereghe liede:</l>
<l>Aldus so was Alexander</l>
<l>Entier Grieken menech ander</l>
<l n="65">Te Babilonie,in die stede,</l>
<l>In die grote weeldechede</l>
<l>Drie weken no min no mere.</l>
<l>Die lede waren hem so sere</l>
<l>Ende so traghe van groter weelden,</l>
<l n="70">Hadden dedele griexe heelden</l>
<l>Tien tiden enen strijt bestaen,</l>
<l><pb n="191"/>Daer en ware gheen ontgaen.</l>
<l>Bedi rumet Alexander</l>
<l><milestone unit="fol" n="53vb"/> Ende met hem menech ander.</l>
<l n="75">Hi logierde buten de stede</l>
<l>Verre ende al sijn here mede;</l>
<l>Nochtan en mochti porren cume.</l>
<l>Doe verkeerdi die costume,</l>
<l>Die sine voorders langhe plaghen</l>
<l n="80">Daer te voren in haren daghen:</l>
<l>Hi woude dat die soudeniere,</l>
<l>Elkerlijc na sijn maniere,</l>
<l>Wisten hare seker sout.</l>
<l>Hi visierde met ghewout</l>
<l n="85">Dat tiene ridders ooc te samen</l>
<l>Enen conincstavel namen;</l>
<l>In griexe heet een decurioen,</l>
<l>In fransois heet een baroen.</l>
<l>Dan woude hi dat dusent baroene</l>
<l n="90">Enen conincstavel coene</l>
<l>Hadden die hare dinc bemaerke,</l>
<l>Dat heet in griexe een cyliaerke.</l>
<l>Dit was, om dat hi woude weten,</l>
<l>Wie milde was van sinen smeten,</l>
<l n="95">Ende een ridder anders prijs</l>
<l>Hem ane en trecke in ghere wijs.</l>
<l>Hi woude ooc elken gheven tsout</l>
<l>Na dien, dat hi ware bout.</l>
<l><hi rend="bold">T</hi>e voren waest die sede algader,</l>
<l n="100">Doe Philip levede, sijn vader:</l>
<l>Alsmen up brac die pauwelioene,</l>
<l>Dat een deghen staerc ende coene</l>
<l>Met ere busine dede verstaen,</l>
<l>Alsmen ten wapen soude vaen.</l>
<l n="105">Maer men mochte niet den horen</l>
<l>Over al int here horen.</l>
<l><milestone unit="fol" n="54ra"/> Hier bi dede hi visieren</l>
<l>Dat men met ere banieren</l>
<l>Dies daghes soude doen verstaen</l>
<l n="110">Dat men ten wapen soude vaen.</l>
<l><pb n="192"/>Snachts soudemen een vier ontsteken,</l>
<l>Alsmen de tenten up soude breken.</l>
<l>Hi gheboot dien coenen recken</l>
<l>Dat hem niemen soude antrecken</l>
<l n="115">Anders lof no anders prijs</l>
<l>Dore eneghe dinc in ghere wijs</l>
<l>Ende dat hem elc met siere daet</l>
<l>Ghenoeghen liete sonder baraet.</l>
<l>Dien groten heren bat hi sere,</l>
<l n="120">Dien soudenieren boot hi mere,</l>
<l>Den doorpers belovedi vriheit.</l>
<l>Hi swoer bi siere sekerheit,</l>
<l>So wie dat vloe, hi soude sijn</l>
<l>Ewelike ghemaect eigijn.</l>
<l n="125">Alst here hadde ontfaen die cure</l>
<l>Ghewillechlike al durenture,</l>
<l>Porreden si mettier vaert</l>
<l>Ter groter poort te Susen waert,</l>
<l>Daer Asswerus wilen coninc was,</l>
<l n="130">Alse ic hier te voren las,</l>
<l>Ende Hester hadde ooc daerinne</l>
<l>Vrouwe ghesijn ende coninghinne.</l>
<l>Die van Susen hadden vrede</l>
<l>Ende gaven up die goede stede.</l>
<l n="135">Aldare in die selve stat</l>
<l>Vant Alexander groten scat,</l>
<l>Entien guldinen wingaert mede,</l>
<l>Dien Asswerus maken dede.</l>
<l>Die druven waren van dieren stenen,</l>
<l n="140">Bede van groten ende van clenen,</l>
<l>Die telgher van selver, die blader van goude.</l>
<l><milestone unit="fol" n="54rb"/> Hi was ghelijc enen woude,</l>
<l>So lanc was hi ende so breet,</l>
<l>Die tralie, daer hi was up gheleet</l>
<l n="145">Was van yvore ende van ebene,</l>
<l>Die columnen al ghemene,</l>
<l>Daer die tralie up was gherecht</l>
<l>Waren van maerbere scone ende slecht.</l>
<l>Daer gaf hi meldelike tsout,</l>
<l n="150">Diere stene ende gout</l>
<l><pb n="193"/>Ende hi ghereede sine vaert</l>
<l>Haestelike te Uxien waert.</l>
<l><hi rend="bold">U</hi>xien dat es ene ene poort,</l>
<l>Ic wane ghi selden hebt ghehoort</l>
<l n="155">Van enegher so vaster stede.</l>
<l>Die wech was ooc so nauwe mede,</l>
<l>Dat een man van cranker were</l>
<l>Daer letten mochte een conincs here.</l>
<l>Ander gherande pat</l>
<l n="160">En mochte men varen toter stat</l>
<l>No met crachte no met liste.</l>
<l>Cume was iemen daer, die wiste</l>
<l>Den rechten wech te Uxien waert.</l>
<l>Daer was een soudaen onvervaert,</l>
<l n="165">Ghetrouwech ende machtech sere,</l>
<l>Medates hiet die here;</l>
<l>Darise was hi so hout,</l>
<l>Dat hi ende al sine ghewout</l>
<l>Dor hem die doot wouden besuren.</l>
<l n="170">Els neghene veste van muren</l>
<l>So en was al om die stede,</l>
<l>Dan die nature wassen dede</l>
<l>Ene roche al omtrent,</l>
<l>Vast ende staerc alse die van Gent.</l>
<l></l>
<p><supplied resp="editor">[hier lijken enkele regels te ontbreken]</supplied></p>
<l></l>
<l n="175"><milestone unit="fol" n="54va"/> En mochtense binnen enen jare</l>
<l>Ergheren breet van enen hare;</l>
<l>Nochtan woudese Alexander winnen</l>
<l>Ende sine cracht daer doen kinnen.</l>
<l><hi rend="bold">R</hi>idders ute sinen here</l>
<l n="180">Coos hi van der meester were,</l>
<l>Die die provetse souden doen.</l>
<l>Maerscalc was daer af Tauroen</l>
<l>Een riddere van groten prise</l>
<l>Ende goet man na sine wise.</l>
<l n="185">Selve porredi metter dagheraet,</l>
<l>Die grote here, daert al an staet,</l>
<l>Ende verwan ten selven stonden,</l>
<l><pb n="194"/>Die si voor die nouwe roche vonden,</l>
<l>So dat hi den wech ontede,</l>
<l n="190">Daermen voer ter vaster stede.</l>
<l>Hi dede grote bome vellen,</l>
<l>Daermen mede soude quellen</l>
<l>Die poort, ende hi dede visieren</l>
<l>Tribuke ende pederieren</l>
<l n="195">Ende daertoe menech magneel.</l>
<l>Hi dede maken enen casteel,</l>
<l>Die up vele rader stoet,</l>
<l>Van houte staerc ende goet,</l>
<l>So datmen voort mochte driven.</l>
<l n="200">Daer up dedi ridders cliven,</l>
<l>Die de mure breken souden,</l>
<l>Woude mense jeghen hem houden.</l>
<l>Maer daer was een quaet toegaen,</l>
<l>Daer men met ysere soude slaen</l>
<l n="205">Jeghen enen selfwassenen steen,</l>
<l>Want daer en was ander mure gheen.</l>
<l>Aldus en waest jeghen volc allene,</l>
<l>Daer jeghen hi strijt hadde ghemene,</l>
<l>Maer hi hadt jeghen die rochen,</l>
<l n="210"><milestone unit="fol" n="54vb"/> Die wilt waren van groten bochen.</l>
<l>Nochtan dat so menich steen</l>
<l>Entier quarele menich een</l>
<l>Up sinen scilt ghescoten waren,</l>
<l>Sijn volc ende mochten niet te waren</l>
<l n="215">No dor soete no dor sure</l>
<l>Ghebreken van den vasten mure.</l>
<l>Hi was die voorste van den here,</l>
<l>Ende hi dede de meeste were;</l>
<l>Alse nu waerp hi grote kesele</l>
<l n="220">Alse thovet van dien esele,</l>
<l>Alse nu ghinc hi minieren,</l>
<l>Alse nu waerp hi met pederieren,</l>
<l>Alse nu ghinc hi die mure breken,</l>
<l>Alse nu ghinc hi die poorte steken,</l>
<l n="225">Alse nu dreef hi den tor bat na,</l>
<l>Die torment van Asia</l>
<l><pb n="195"/>Ende riep "scaemt u, ghesellen,</l>
<l>Dat ghi dit muurkijn niet en moghet vellen!</l>
<l>Ghi hebt verwonnen Asya</l>
<l n="230">Ende meneghe poort verre ende na,</l>
<l>Suldi slapen vore desen casteel,</l>
<l>Al es die mure vaste ende gheheel?</l>
<l>Wat steden ofte wat muren</l>
<l>Soude enichsins gheduren,</l>
<l n="235">Daer die Grieken vore staen?</l>
<l>Wat castele soude ontgaen,</l>
<l>Hi en soude Alexandere nighen,</l>
<l>Dien hi met crachte woude ghecrighen</l>
<l>Al ware hi hoghe toten trone</l>
<l n="240">Ende daertoe staerc ende scone,</l>
<l>Hi soude vallen vore mi."</l>
<l>Dese tale so sprac hi;</l>
<l>Ende Tauroen stont up die cantele</l>
<l>Van den hultinen castele.</l>
<l n="245"><milestone unit="fol" n="55ra"/> Teerst dat hem die Grieken saghen,</l>
<l>Soe begans hem wel behaghen,</l>
<l>Entie binnen Uxien waren</l>
<l>En waenden niet der doot ontfaren.</l>
<l>Gheerne souden si den Grieken wiken</l>
<l n="250">Ende uut haren lande striken;</l>
<l>Maer si en mochten niet ontgaen.</l>
<l>Up dien toren ghinghen staen</l>
<l>Scuttere ende steenweerpers mede,</l>
<l>Die sere quelden die stede.</l>
<l n="255"><hi rend="bold">S</hi>ciere sende Medates</l>
<l>Dertich ridderen, die baden des</l>
<l>Dien coninc, om lijf ende lede,</l>
<l>Ende hi up name die goede stede.</l>
<l>Alexander balch hem sere,</l>
<l n="260">Hi en antwoorde min no mere,</l>
<l>Dan alse ic u segghen mach:</l>
<l>"Morghen", sprac hi, "an dien dach</l>
<l>Suldi al die doot ontfaen,</l>
<l>Ende een en salre niet ontgaen."</l>
<l n="265"><pb n="196"/> Doe men dit in Uxien hoorde,</l>
<l>Wat die coninc hem antwoorde,</l>
<l>Waren si sere ghescoffeert</l>
<l>Ende van herten tebarenteert.</l>
<l>Ende hets recht, die niet en wille</l>
<l n="270">Met goeden paise ligghen stille,</l>
<l>Dat hi orloghe so vele hevet,</l>
<l>Dat hem rouwe dat hi levet.</l>
<l>Cortelike waert doe nacht.</l>
<l>Medates, die niet en acht</l>
<l n="275">Om ander dinc, dan om sijn lijf,</l>
<l>Sende boden, alstie keytijf,</l>
<l>Tote Daris moeder Cisigambis,</l>
<l><milestone unit="fol" n="55rb"/> Die Alexanders ghevanghen is,</l>
<l>Dat soe hem om ghenade bade,</l>
<l n="280">Hi wiste wale dat die coninc dade</l>
<l>Haren wille al openbare,</l>
<l>Alse of soe sine moeder ware,</l>
<l>Om dat hi Daris maech was,</l>
<l>Ende soe soude ghedinken das,</l>
<l n="285">Dat sijn wijf ware hare nichte.</l>
<l>Cisigambis en dede niet lichte</l>
<l>Die bootscap, die bat die cnecht.</l>
<l>"En es", sprac soe "gheen goet recht,</l>
<l>Noch behoort niet ter aventure,</l>
<l n="290">Die ic ter wilen nu besure,</l>
<l>Te doene selken overmoet,</l>
<l>Al si dat mijn here, die coninc, doet.</l>
<l>Hoe soude ic so coene wesen,</l>
<l>Dat ic hem ghewoeghe van desen?</l>
<l n="295">Met recht verwerct hi den vrient,</l>
<l>Die mer bit, dan hi verdient;</l>
<l>Die meer ghenaden hoopt,</l>
<l>Dan hi verdient, ofte coopt,</l>
<l>Hi es ongheraect in alle wet.</l>
<l n="300">Het betaemt mi vele bet</l>
<l>Te peisene dat ic bem ghevaen,</l>
<l>Dan te peisene, sonder waen,</l>
<l>Ic was wilen coninghinne.</l>
<l><pb n="197"/>Ooc vruchtic in minen sinne</l>
<l n="305">Dats den coninc iet vernoie,</l>
<l>Want ickene so dicke moie."</l>
<l>Dit sprac die goede Cisigambis;</l>
<l>Nochtan so bat soe den coninc dis,</l>
<l>Of hi dat volc al woude slaen,</l>
<l n="310">Dat hi den soudaen liete gaen.</l>
<l><milestone unit="fol" n="55va"/> <hi rend="bold">D</hi>ie goedertierenheit, die soe vant</l>
<l>An den hovescen viant,</l>
<l>En mochte te vollen niet bescriven,</l>
<l>Al dat gheboren es van wiven.</l>
<l n="315">Want hi en vergaeft allene niet</l>
<l>Den soudaen, dat hem es ghesciet,</l>
<l>Maer allen lieden vander stede</l>
<l>Ende vanden conincrike mede</l>
<l>Vergaf hi sinen evelen moet.</l>
<l n="320">Al sulke vriheit, als daer stoet</l>
<l>Te voren, eer hi wan die stede,</l>
<l>Die liet men hem hebben mede;</l>
<l>Dies hadden si den besten cavel,</l>
<l>Dat hem dus gheviel; haer gavel</l>
<l n="325">Liet hi dlant al durenture.</l>
<l>Al hadde de wandel aventure</l>
<l>Ghegheven Darise die stede,</l>
<l>Sijn moeder en hadde met haerre bede</l>
<l>Die poorte also ghedaen vrien,</l>
<l n="330">Alse Alexander dede Uxien.</l>
<l>Stappans doe dit was ghedaen,</l>
<l>Ende Medates hadde ontfaen</l>
<l>Van Alexandere die vriheide,</l>
<l>Deelde hi sijn here ghereide.</l>
<l n="335">Hi seinde met Permenioene</l>
<l>Meneghen ridder fier ende coene,</l>
<l>Dat hi Darise, sinen viant,</l>
<l>Souken soude int pleine lant</l>
<l>Heimelike ende met liste.</l>
<l n="340">Die beste, die hi int here wiste,</l>
<l>Helt hi nochtan in sine scare.</l>
<l>Hi voeren souken harentare</l>
<l>Up die casteele van den montanien;</l>
<l><pb n="198"/>Permenio voer in die campanien.</l>
<l n="345">Die berghe waren hooch ende breet,</l>
<l><milestone unit="fol" n="55vb"/> Daer Alexander over reet,</l>
<l>Die int lant sijn van Perci.</l>
<l>Noit en hadde die deghen vri</l>
<l>So menech leet so meneghe vrese,</l>
<l n="350">Alsi hadde in ghone rese.</l>
<l>Daer ondervant die deghen wel,</l>
<l>Hoe onghestadich ende hoe fel</l>
<l>Daventuse es alleweghe,</l>
<l>So waert te sure hem die seghe.</l>
<l n="355">Hi voer meneghen nouwen pat</l>
<l>Ende croop door menich nouwe gat,</l>
<l>Daer noit man te voren no siden</l>
<l>Comen en dorste noch liden.</l>
<l>Dicke was hi ooc verdreven</l>
<l n="360">Ende ghevreest an sijn leven</l>
<l>Vanden volke van Perci.</l>
<l>Meneghen deghen so verloos hi,</l>
<l>Ende dicke moeste hi keren weder,</l>
<l>Alsmen van boven up hem waerp neder.</l>
<l n="365">Grote scade was hem ghedaen,</l>
<l>Nochtan en woude hi niet weder gaen,</l>
<l>Eer hi verwan die van Perci,</l>
<l>Ende al dat volc verre ende bi,</l>
<l>Die wonen up die montanien,</l>
<l n="370">Ende meest leven bi castanien</l>
<l>Ende also wilt alse beesten,</l>
<l>Hem lieten dwinghen ende dweesten.</l>
<l><hi rend="bold">M</hi>ettien so quam hem niemare,</l>
<l>Dat sijn volc ghevanghen ware</l>
<l n="375">In die stat van Percepolis</l>
<l>Van den volke van Daris</l>
<l>Ende Permenio ghescoffiert.</l>
<l>Stappans haddi ghevisiert,</l>
<l><milestone unit="fol" n="56ra"/> Dat hijt coenlike sal wreken</l>
<l n="380">Entie stal te stucken breken.</l>
<l>Nochtan moeste hi overliden</l>
<l>Eer hi ter stat in mochte riden</l>
<l><pb n="199"/>Araxes, ene staerke flume.</l>
<l>Soe vlieghet ghelike ere plume,</l>
<l n="385">Die een stoorm vlieghen doet.</l>
<l>En was meester noit so vroet,</l>
<l>Diere brugghe maken mochte.</l>
<l>Wat wondere waest dat hi dochte,</l>
<l>Hoe hi daer over comen soude?</l>
<l n="390">Want hi die poorte winnen woude.</l>
<l>Hi merkede om den besten pas,</l>
<l>Ende waer die roche nauste was.</l>
<l>Daer maectemen binnen ere nacht</l>
<l>Ene brugghe met groter cracht,</l>
<l n="395">Die up beide de rochen lach.</l>
<l>Talre eerst dat was dach,</l>
<l>Voer hi over ende sijn here.</l>
<l>Percepolis was sonder were,</l>
<l>Ende eer si hem ghecleden connen,</l>
<l n="400">Heeft Macedo die stat ghewonnen,</l>
<l>Ende onsteken met griexen viere</l>
<l>Die edele poorte entie diere,</l>
<l>Daer so menich hier te voren</l>
<l>Coninc in was uutvercoren.</l>
<l n="405">Over waer segghic u dat</l>
<l>Dat Alexander noit enghene stat</l>
<l>En wan, daer hi binnen vant</l>
<l>So meneghen dieren bisant.</l>
<l>No Susen no Babilone,</l>
<l n="410">Die rike waren ende scone,</l>
<l>Si en deden niet een glas</l>
<l>Jeghen dat in Percepolis was.</l>
<l>Want di coninghe, die hier te voren</l>
<l><milestone unit="fol" n="56rb"/> In Percen waren uutvercoren,</l>
<l n="415">Hadden al den dieren scat</l>
<l>Bracht in die grote stat.</l>
<l>Die solre entie kemenaden</l>
<l>Waren met goude so gheladen</l>
<l>Met selvere ende met dieren waren!</l>
<l n="420">En was allene niet te waren</l>
<l>Om nutscap ghedaen in tstede,</l>
<l><pb n="200"/>Maer om grote wonderlichede.</l>
<l>Die Grieken liepen om den roof</l>
<l>Ende vochter omme, so dat stoof;</l>
<l n="425">Die vriende vochten onderlinghe</l>
<l>Om die grote diere dinghe</l>
<l>Hier hads selc so vele gheladen,</l>
<l>Hi en condt ghedraghen noch bestaden</l>
<l>Ende verloos lijf ende goet,</l>
<l n="430">Om dat hijs so vele loet.</l>
<l>Diere cleder van cinglatoene,</l>
<l>Van purper, root ende groene</l>
<l>Ghinc men daer te stucken scuren.</l>
<l>Die afgode moestent besuren;</l>
<l n="435">Men slouch hem af hande ende voete</l>
<l>Ende bereidese haerde onsoete.</l>
<l>Elkerlijc namer een deel;</l>
<l>Daer en bleef gheen gheheel.</l>
<l>Al die scone goudine vate</l>
<l n="440">Woorpen si up die strate.</l>
<l>Aldus waert dat goet verteert,</l>
<l>Ende al ghedestrueert</l>
<l>Percepolis, die edele stede,</l>
<l>Die Perceus maken dede,</l>
<l n="445">Ende Meducen slouch te doot,</l>
<l>Daer af te tellene es wonder groot.</l>
<l>In dese stat so was gheboren</l>
<l>Die grote here, die hier te voren</l>
<l><milestone unit="fol" n="56va"/> Die see met scepen overslouch,</l>
<l n="450">Men leest dat hi hier crone drouch.</l>
<l>Dat was Cerces, die dorevacht</l>
<l>Al Europen met siere cracht</l>
<l>Entie de berghe slichten dede</l>
<l>Entie see vullen daer mede.</l>
<l n="455">Nemmermeer en woonder man,</l>
<l>Sider dat Alexander wan.</l>
<l>Wie daer na drouch die crone</l>
<l>Van Percen, hi woonde in Babilone</l>
<l>Ocht in een ander goede poort.</l>
<l n="460">Van deser en weet men niet een woort,</l>
<l><pb n="201"/>Ende cume weetmen, waer soe stoet,</l>
<l>En si bider meester vloet</l>
<l>Araxes, die daer bi noch is,</l>
<l>Daer wilen stont Percepolis.</l>
<l n="465">Haer ouvere sijn van maerberstene</l>
<l>Ghepaveit scone ende rene</l>
<l>Ane die side, daer wilen stoet</l>
<l>Percepolis die stede goet.</l>
<l><hi rend="bold">N</hi>u besich wale, lieve vrient,</l>
<l n="470">Of dese stat hadde verdient</l>
<l>Desen torment ende dit verlies?</l>
<l>Ja soe wel, sijt seker dies;</l>
<l>Want Cerces was gheboren daer,</l>
<l>Die Grieken dede groten vaer.</l>
<l n="475">Ende alse die coninc quam in tstede,</l>
<l>Volchden hem driedusent mede</l>
<l>Van sinen volke, sonder waen,</l>
<l>Die van hem waren ghevaen.</l>
<l>Some waren si sonder oren,</l>
<l n="480">Ende som hadden si de voete verloren,</l>
<l>Some doghen, some de hande,</l>
<l><milestone unit="fol" n="56vb"/> Ende somen bleken ooc die tande,</l>
<l>Some waren si in haer voorhooft</l>
<l>Ghetekijnt, des ghelooft,</l>
<l n="485">Met enen slotele gloiende heet.</l>
<l>Eer se Alexander sach ghereet,</l>
<l>Waende hi dat waren diere.</l>
<l>Doe hise kinde, die goedertieren,</l>
<l>Weende hi utermaten sere;</l>
<l n="490">Die rouwe dwanc dien edelen here.</l>
<l>Hi hiet dat si hem troosten souden;</l>
<l>Wat so si van hem hebben wouden,</l>
<l>Dat woude hi hem gheven, twaren.</l>
<l>Wouden si in Grieken varen</l>
<l n="495">Ende besien wijf ende kinder;</l>
<l>Hi gaf hem sinen orlof ghinder.</l>
<l>Doe berieden hem die keytive,</l>
<l><pb n="202"/>Weder si wouden hare wive</l>
<l>Varen besien ende hare kinder,</l>
<l n="500">So si wouden bliven ghinder.</l>
<l>Some wouden si varen in Grieken</l>
<l>Ende haers selfs lucht berieken</l>
<l>Ende some binnen Asien bliven</l>
<l>Ende daer haren rouwe driven.</l>
<l n="505">Mettien quam Eutecioen,</l>
<l>Die wilen was een groot baroen</l>
<l>Ende wel gheraect in sine tale.</l>
<l>"Ghi heren" sprac hi "nu merct wale,</l>
<l>Hoe sullen wi van groter scande</l>
<l n="510">Moghen weder comen te lande?</l>
<l>Wi dorsten cume van onnere</l>
<l>Comen hier vore onsen here</l>
<l>Omme hulpe ende omme wrake.</l>
<l>Ic segghet u in ware sake,</l>
<l n="515">Tmeeste gheluc, dat ons betaemt</l>
<l>Ende elken minsche, die hem scaemt,</l>
<l>Dats te sine in sulke lant,</l>
<l><milestone unit="fol" n="57ra"/> Daer wi sijn al onbecant.</l>
<l>Niet en es also goet den keytijf,</l>
<l n="520">Als te leidene sijns selfs lijf</l>
<l>In die stat, daer men niet en weet,</l>
<l>Wat live hi eerst hadde geleet.</l>
<l>Alendecheit so wel betaemt</l>
<l>Dien keytijf, die hem scaemt!</l>
<l n="525">Daer vergheet hi met de weeldechede,</l>
<l>Die hi hadde in sine jonchede.</l>
<l>Die te verre sinen vrient betrout,</l>
<l>Ic waent dicke hem berout.</l>
<l>Si en weten niet dat die minne</l>
<l n="530">Entie vrienscap es wel dinne.</l>
<l>Die trane comen haerde saen</l>
<l>Ende si sijn sciere vergaen.</l>
<l>Met tranen smeect men vrienden gheerne,</l>
<l>Anders hebben si luttel te onbeerne,</l>
<l n="535"><pb n="203"/> Ende alstie trane sijn vergaen,</l>
<l>So es die vrientscap al ghedaen.</l>
<l>Keytive claghen in allen tide,</l>
<l>Entie saleghe man es emmer blide</l>
<l>Ende hevet onweert dien keytijf,</l>
<l n="540">Es hi man, ofte es hi wijf.</l>
<l>Wat manne datmen node besiet,</l>
<l>Dien en mint men altoos niet;</l>
<l>Elkerlijc soect sijn ghelike,</l>
<l>Die saleghe gaet onder die rike</l>
<l n="545">Ende heeft den keytijf saen vergheten;</l>
<l>Dit mach elc bi hem selven weten:</l>
<l><hi rend="bold">E</hi>lc mochte sanders wel vernoien</l>
<l>Ende sijn gheselscap vermoien,</l>
<l>Ware niet dat wi drie dusent te samen</l>
<l n="550">Ene aventure hier namen.</l>
<l>Die wijf, die wi namen dor minne</l>
<l>Entie joocht van onsen sinne</l>
<l><milestone unit="fol" n="57rb"/> Ende wise dore dorloghe lieten,</l>
<l>Waendi hem en sal verdrieten,</l>
<l n="555">Ende si en souden sere bronken,</l>
<l>Ocht si laghen met desen stronken,</l>
<l>Die verloren hebben dat let,</l>
<l>Dat men orbaert up dat bet?</l>
<l>Si sullen willen ghenotens plien,</l>
<l n="560">Bedi sullen si ons node sien.</l>
<l>En kendi niet der wive nature,</l>
<l>Hoe fel soe es ende hoe sure?</l>
<l>Si sijn wandelre, dan die wint,</l>
<l>Ende nieloper, dan een kint,</l>
<l n="565">Ende wreder, dan enich tirant,</l>
<l>Ende haerder dan een adamant.</l>
<l>Die onweert hevet enen ghesonden,</l>
<l>Soe soude wesen haerde ontbonden</l>
<l>Up enen keytijf sonder lede;</l>
<l n="570">Bedi het es der wive sede.</l>
<l>Ja en hebdi de werelt verloren?</l>
<l>Bedi biddic u alles te voren</l>
<l><pb n="204"/>Dat wi souken eneghe stede,</l>
<l>Daer wi onse serechede</l>
<l n="575">Leiden moghen elc bi anderen</l>
<l>Ende buten al dien lieden wanderen."</l>
<l><hi rend="bold">E</hi>utecioen die seide aldus.</l>
<l>Doe antwoorde Theseus,</l>
<l>Die was gheboren van Athenen:</l>
<l n="580">"Die niet en ghelovet van enen clenen</l>
<l>Sinen maech ofte sinen vrient,</l>
<l>Ic wane hi luttel goeds heeft verdient.</l>
<l>Die es onghetrouwe overal,</l>
<l>Die allene int gheval</l>
<l n="585">Sinen vrient dus heeft vercoren.</l>
<l><milestone unit="fol" n="57va"/> Wi en waren aldus niet gheboren,</l>
<l>Maer viande hebbent ons ghedaen.</l>
<l>Hi es wel weert, sonder waen,</l>
<l>Alles onghevals ter cure,</l>
<l n="590">Die hem scaemt sijnre aventure.</l>
<l>Die sijns vrients niet en soude ontfaermen,</l>
<l>Of hi hem hoorde vore hem caermen,</l>
<l>Hi en betrouwet niemen wel.</l>
<l>Die man, die es van herten fel</l>
<l n="595">Ende van onreinre manieren,</l>
<l>Waent dat niemen en es goedertieren.</l>
<l>Hoe mochti scoonre dinc begaren?</l>
<l>Ja en moochti te lande varen</l>
<l>Besien maghe, kinder ende wijf?</l>
<l n="600">En waren wi niet haerde keytijf,</l>
<l>Wi souden rumen dit ellende</l>
<l>Ende varen Grieken bat ghehende,</l>
<l>Dattie vriende ons moghen begaen.</l>
<l>Want die siele, sonder waen,</l>
<l n="605">Entie lichame rust te bet,</l>
<l>Die na haerre voorders wet</l>
<l>Bi haren vrienden sijn begraven.</l>
<l>Ic wille te lande weder scaven;</l>
<l>Bliven andere in Percen ofte in Meden,</l>
<l n="610"><pb n="205"/> Ic wille te lande weert noch heden:</l>
<l>Maer ic wille u eerst tellen</l>
<l>Van twee vrienden, waren ghesellen.</l>
<l><hi rend="bold">T</hi>wee coopman waren hier te voren,</l>
<l>Die een was van Baldach gheboren,</l>
<l n="615">Dander was van Egypten lant,</l>
<l>Hare namen sijn mi onbecant.</l>
<l>Een deel waren si becant te samen,</l>
<l>Want haerre beder cnapen quamen</l>
<l><milestone unit="fol" n="57vb"/> Van den enen toten anderen</l>
<l n="620">Om groot goet ende om amanderen</l>
<l>Ende ooc om andere copinghe.</l>
<l>Dus gheneerden si hem onderlinghe.</l>
<l>Daer na gheviel die dach</l>
<l>Dattie coopman van Baldach</l>
<l n="625">In Egypten quam ghegaen,</l>
<l>Daer hi wale was ontfaen</l>
<l>In dies anders coopmans sale,</l>
<l>Ende hi diende hem haerde wale</l>
<l>Acht daghe, want doe was die sede,</l>
<l n="630">Ende toochde hem sine chierhede,</l>
<l>Knapen, diernen ende amien</l>
<l>Ende alrehande melodien.</l>
<l>Doe die acht daghe waren ghedaen,</l>
<l>Waert die van Baldach bevaen</l>
<l n="635">Met ere siecheit haerde sere.</l>
<l>Dies was drouve dander here;</l>
<l>Hi sach dat hem stont onsiene,</l>
<l>Hi ontboot die phisiciene,</l>
<l>Diene mochten ghenesen.</l>
<l n="640">Si tasten sinen puls mettesen</l>
<l>Ende si besaghen sijn orine.</l>
<l>Openbare no stillekine</l>
<l>En vonden si evel, dat hem dochte,</l>
<l>Dat dien lichame deren mochte.</l>
<l n="645">Si seiden dat het ware van minnen</l>
<l>Ende dedent sinen weert bekinnen.</l>
<l><pb n="206"/>Doe vraechde die weert den coopman,</l>
<l>Of in sijn huus wijf ofte man</l>
<l>Enich ware, die hi minde.</l>
<l n="650">"Toochse mi, lichte ic vinde</l>
<l>Onder hemlieden enech wijf,</l>
<l>Die mi behouden mach mijn lijf."</l>
<l>Hi toochdem vrouwen, die wel songhen</l>
<l><milestone unit="fol" n="58ra"/> Ende dansten ende spronghen;</l>
<l n="655">Derre en woude hi enghene;</l>
<l>Hi toochdem groot ende clene</l>
<l>Van sinen dochteren tghetal,</l>
<l>Die sieke hi ontseide al.</l>
<l>Doe hadde hi een joncfrouwe,</l>
<l n="660">Die hi minde up rechte trouwe</l>
<l>Ende hadde ghevoet menech jaer</l>
<l>Ende soude cortelic daer naer</l>
<l>Dat kint te wive hebben ghenomen,</l>
<l>Waersoe te haren jaren comen.</l>
<l n="665">Die toochde hi den sieken man.</l>
<l>Hi seide "hier leghet mijn leven an.</l>
<l>Sal ic enechsins ghenesen,</l>
<l>Dat sal bi deser maghet wesen."</l>
<l>Die waert gaf hem die joncfrouwe</l>
<l n="670">Ende deedse hem ooc ondertrouwe,</l>
<l>Ende al dat goet ooc sekerlike,</l>
<l>Dat hem met hare in huwelike</l>
<l>Belovet was, doe hise ontfinc.</l>
<l>Ooc gaf hi hare al die dinc,</l>
<l n="675">Die hi hare soude hebben ghegheven,</l>
<l>Of soe sijn wijf ware bleven.</l>
<l>Ende alse die feeste was ghedaen,</l>
<l>Keerde die here van Baldach saen</l>
<l>Te lande weert met groter spoede</l>
<l n="680">Mettien wive ende mettien goede.</l>
<l><hi rend="bold">D</hi>ie Egyptien waert daernaer,</l>
<l>In weet over hoe menech jaer,</l>
<l>Aerm ende keytijf.</l>
<l>Doe sprac hi "ic sal sonder blijf</l>
<l n="685">Te minen vrient gaen te Baldach</l>
<l><pb n="207"/>Noch moorghen eer middach,</l>
<l><milestone unit="fol" n="58rb"/> Machscien hi doet mi enech goet."</l>
<l>Al naect liep hi ente voet.</l>
<l>Ende alsi daer quam, waest nacht.</l>
<l n="690">Van hongher was hi sonder cracht,</l>
<l>Ende het was een groot tempeest.</l>
<l>Die scande deerde hem alre meest,</l>
<l>Dat hi ten huse niet en ghinc;</l>
<l>Hi ontsach hem ere dinc:</l>
<l n="695">Dat hi was al onbecant.</l>
<l>Serech was hi; al te hant</l>
<l>Liep hi ligghen in een kerke.</l>
<l>Vele rouweliker swerke</l>
<l>Liepen over sine ghedachte.</l>
<l n="700">Mettien een man den anderen brachte</l>
<l>Daer ghejaghet ende sloughene doot,</l>
<l>Ende eer ment wiste hi ontscoot.</l>
<l>Die liede hoorden dat ghecri,</l>
<l>Den doden minsche vonden si,</l>
<l n="705">Si en wisten, wiet hadde ghedaen.</l>
<l>In die kerke quamen si saen</l>
<l>Ende sochten dien moordenare.</l>
<l>Mettien vonden si aldare</l>
<l>Dien aermen Egyptien</l>
<l n="710">Ende vinghene mettien</l>
<l>Ende vraechden om dien moordenare.</l>
<l>Hi lijede stappans dat hijt ware,</l>
<l>Om dat hi liever hadde die doot,</l>
<l>Dan te levene in aermoede groot.</l>
<l n="715">Int prisoen waert hi gheleit.</l>
<l>Smoorghens leide menne ghereit</l>
<l>Te hanghene bi der kele.</l>
<l>Uutwaert liepen liede vele;</l>
<l>Si waenden dat hijs hadde verdient.</l>
<l n="720">Onder dandere liep sijn vrient,</l>
<l>Dien hi groot goet hadde ghedaen.</l>
<l><milestone unit="fol" n="58va"/> Hi saghene onder die galghe staen</l>
<l>Ende hi peinsde al te hant,</l>
<l>Dit es hi van Egypten lant,</l>
<l n="725">Mijn vrient die mi so groot goet dede    </l>
<l><pb n="208"/>Ende mijn lijf behilt ooc mede.</l>
<l>Ic sal door sinen wille sterven.</l>
<l>Doe riep hi menichwerven:</l>
<l>"Och! wildi doden desen man?</l>
<l n="730">Ic dede die moort, nu vaet mi an!"</l>
<l>Doe lieten si den eersten gaen</l>
<l>Ende hebben dien anderen ghevaen.</l>
<l><hi rend="bold">M</hi>ettien was daer die moordenare</l>
<l>Ende ghinc onder der scare.</l>
<l n="735">Hi sprac te hem selven "dese twee</l>
<l>En mesdaden min noch mee;</l>
<l>Du weets wel, tallen stonden</l>
<l>Dat god wreect alle sonden.</l>
<l>Hets beter, duut becopes hier,</l>
<l n="740">Dan ghinder int helsce vier."</l>
<l>Doe riep hi "laet dien man gaen!</l>
<l>Ic hebbe die moort allene ghedaen."</l>
<l>Die rechter hadde dies wonder groot</l>
<l>Ende quite dien anderen van der doot.</l>
<l n="745">Ende vinc dien moordenare.</l>
<l>Hine wiste, wats recht ware;</l>
<l>Hi keerde weder met allen drien</l>
<l>Ende lietse den coninc besien,</l>
<l>Die here was binnen Baldach.</l>
<l n="750">Doe die coninc dat ghesach</l>
<l>Doe en wisti, wien dat domen;</l>
<l>Maer hi hietse voor hem comen</l>
<l>Ende vergaf hem drien die moort,</l>
<l>Wouden si die waerheit bringhen voort.</l>
<l n="755">Doe so sprac die Egyptien</l>
<l>Die waerheit, hoe hi quam te dien,</l>
<l><milestone unit="fol" n="58vb"/> Entie coopman van Baldach</l>
<l>Seide dat hem ooc verwach</l>
<l>Also, alse ghi hebt ghehoort.</l>
<l n="760"><pb n="209"/> Die moordenare seide voort</l>
<l>Die waerheit vor al die liede</l>
<l>Also, alsoe hem ghesciede.</l>
<l>Die noch hilde gherechte trouwe</l>
<l>Nemmermeer lieten god in rouwe.</l>
<l n="765"><hi rend="bold">A</hi>ldus sijn si quite bleven.</l>
<l>Die coopman, die daer sijn leven</l>
<l>Aventuerde om sinen vrient,</l>
<l>Dies te voren hadde verdient,</l>
<l>Hi leidene thuuswaert met hem</l>
<l n="770">Ende hi seide "vrient, nu nem!</l>
<l>Dat wi hebben, dats ghemene</l>
<l>Jonc ende out, groot ende clene.</l>
<l>Wildi bliven hier met mi,</l>
<l>Ic wille dat al ghemene si,</l>
<l n="775">Ende wildi ooc te lande keren,</l>
<l>So delen wi dan met eren</l>
<l>Mijn goet ende nem deen helt</l>
<l>Ende doet in uwer ghewelt!"</l>
<l>Die Egyptien begheerde te lande,</l>
<l n="780">Ende si deelden tgoet te hande;</l>
<l>So dat te huus voer die Egyptien.</l>
<l>"Dit hebbe ic ghesecht bidien",</l>
<l>Sprac Theseus "wi moghen vinden,</l>
<l>Eest van wiven, eest van kinden,</l>
<l n="785">Machscien aldusdaneghen vrient.</l>
<l>Hets onwijs, wies heeft verdient,</l>
<l>En willi te lande weder keeren;</l>
<l>Blijft hi hier, dat si met eren!"</l>
<l>Theseus hi hadde gheseit.</l>
<l n="790">Luttel ieman was ghereit,</l>
<l>Sinen raet te doene gheerne,</l>
<l><milestone unit="fol" n="59ra"/> Wants hem liever stont tontbeerne.</l>
<l>Alexander dede haren wille</l>
<l>Gheerne, lude ende stille;</l>
<l n="795">Die in Asien bliven woude</l>
<l>Hi maectene rike van goude</l>
<l>Ende gaf hem goets ghenouch,</l>
<l>Dien sijn herte te lande drouch,</l>
<l>Dien gaf hi gheerne orlof</l>
<l n="800"><pb n="210"/> Ende sendene in siere moeder hof.</l>
<l>Alse dit Alexander hadde ghedaen,</l>
<l>Dede hi sijn here versamen saen</l>
<l>Anderweerf, alstie coene,</l>
<l>Ende ontboot Permenioene</l>
<l n="805">Haestelike ter selver steden.</l>
<l>So dat hi voer int lant van Meden</l>
<l>Darise souken mettier vaert,</l>
<l>Datti hem gheensins ontfaert.</l>
<l>Want Daris was overende alleweghe</l>
<l n="810">Jeghen Alexanders vullen seghe.</l>
<l>Snelliker, dan een liebaert,</l>
<l>Die loopt te sinen jonghen waert,</l>
<l>So quam hem Alexander na.</l>
<l>Daris was t' Ebractana,</l>
<l n="815">Die hovetstat van Meden was.</l>
<l>Dane haddi achtinghe das,</l>
<l>Te varene saen in Bacteren lant.</l>
<l>Maer hi hoorde al te hant</l>
<l>Dat Alexander ware daerbi.</l>
<l n="820">Nemmermeer en waende hi</l>
<l>Van hem wesen verre ghenouch;</l>
<l>Nauwelike dat hijt verdrouch</l>
<l>Ende verwandelde sinen raet.</l>
<l>Strijt was al sijn toeverlaet;</l>
<l n="825">Hi hadde liever in den strijt</l>
<l>Te blivene, waert sine tijt,</l>
<l><milestone unit="fol" n="59rb"/> Dan te levene sonder ere.</l>
<l>Bedi gheboot die edele here</l>
<l>Sinen lieden een stuc te stane</l>
<l n="830">Ende sine tale te verstane:</l>
<l>"<hi rend="bold">W</hi>aret sake dat ghi waert</l>
<l>Traghe ende blode ende vervaert,</l>
<l>Ende u en rochte, hoe ghi stoorvet,</l>
<l>Maer dat ghi die doot verwoorvet</l>
<l n="835">Waert met scanden, waert met eren,</l>
<l>So sweghic gheerne, lieve heren.</l>
<l><pb n="211"/>Maer neen ghi, ghi sijt sekerlike</l>
<l>Gereet u te weerne deghenlike.</l>
<l>Ooc hebbe ic te waren vonden</l>
<l n="840">Trouwe an u tallen stonden</l>
<l>Meere dan ic hebbe verdient.</l>
<l>Hier bi weetic dat een vrient</l>
<l>Es te prisene haerde sere.</l>
<l>Ic bens blide ie lanc so mere</l>
<l n="845">Dat dus ghetrouwe chevalerie</l>
<l>Behoort te miere companie.</l>
<l>Van dien Percen, die hadden leven,</l>
<l>Sidi ende nemeer mi bleven,</l>
<l>Ende emmer sidi met mi comen,</l>
<l n="850">Daer ic hebbe scade ghenomen</l>
<l>Ende ghescoffiert was twee waerf,</l>
<l>Daer menich man bedaerf.</l>
<l>Bider trouwen, die ic vant ane u,</l>
<l>So dar ic wel lien nu,</l>
<l n="855">Dat ic in Percen draghe crone;</l>
<l>Wilen was mijn Babilone.</l>
<l>Al bem ic aldus verwonnen</l>
<l>Nochtan hebdi mi bat gheonnen,</l>
<l>Dan dien gonen, die mi verwan.</l>
<l n="860">Bedi so willic segghen dan,</l>
<l>Of ic u dit niet en lone,</l>
<l><milestone unit="fol" n="59va"/> Die grote here van dien trone</l>
<l>Sals u danken, weetic wel.</l>
<l>Wie sal wesen ooc soo fel,</l>
<l n="865">Of so verdult, of so verdomt,</l>
<l>Die na ons in die werelt comt,</l>
<l>Hine sal spreken vander ere,</l>
<l>Die ghi daet uwen gherechten here?</l>
<l>Alse ghi doot sijt langhe stont</l>
<l n="870">Suldi leven in dier liede mont.</l>
<l><pb n="212"/>Alrehande dinc verstervet</l>
<l>Sonder ere, die men verwervet.</l>
<l><hi rend="bold">H</hi>ier bi segghic, al woudic vlien,</l>
<l>Dat ic node late ghescien,</l>
<l n="875">Ic hebbe al selken toeverlaet,</l>
<l>Soudic volghen uwen raet,</l>
<l>Ic soude ontmoeten minen viant,</l>
<l>Daer icken vonde in mijn lant,</l>
<l>Ende hi quame voor mine oghen.</l>
<l n="880">Hoe langhe suldi dit ghedoghen,</l>
<l>Dat mi een incomelinc heeft verdreven?</l>
<l>Ofte ic eerlijc doch mijn leven</l>
<l>Verliesen moeste, ofte ghecrighen,</l>
<l>Dat ic verloos in bede dien wighen!</l>
<l n="885">Al benic tonweert verwonnen,</l>
<l>Soudi mi selker scanden onnen</l>
<l>Dat ic dan bade minen viant</l>
<l>Dat hi mi gave in mijn lant</l>
<l>Ene clene macht in ene stede</l>
<l n="890">Also, alsi Macheus dede?</l>
<l>Onlanghe was ic here</l>
<l>Van Asien ende daertoe mere,</l>
<l>Soude mi ghescien sulke scande,</l>
<l>Dat ic ga in mijns viants hande,</l>
<l n="895">Ende hijs hem soude beromen</l>
<l>Dat ic tote hem moeste comen</l>
<l><milestone unit="fol" n="59vb"/> Ende hi mi hadde ghenade ghegeven?</l>
<l>Ic sal mijn lant ende mijn leven</l>
<l>Eer up enen dach verliesen,</l>
<l n="900">Eer ic dien lachter soude kiesen.</l>
<l>Dus sal een doot te gader scone</l>
<l>Mijn leven nemen ende mijn crone.</l>
<l><hi rend="bold">E</hi>est dat ghi sijt so coene</l>
<l>Alse ic bem dese daet te doene,</l>
<l n="905">Die Grieken noch haer coninc mede</l>
<l>En toghen haer hoveerdechede</l>
<l>Nemmermeer na dese batalie;</l>
<l>Wi spelen een spel ter falien,</l>
<l><pb n="213"/>Ofte wi slaen se alle doot.</l>
<l n="910">Dat es ons ere vele groot,</l>
<l>Of ons die gode willen deren,</l>
<l>Alse wi onse lant verweren,</l>
<l>Dat wi so dien strijt bestaen,</l>
<l>Dat wi eerliken inde ontfaen.</l>
<l n="915">Ic bidde u door miere voorders ere,</l>
<l>Die wilen ontsien waren sere,</l>
<l>Entie Grieken dwonghen so,</l>
<l>Dat sijs alle waren onvro,</l>
<l>Dat elc so eerliken vechte,</l>
<l n="920">Jeghen die waren onse cnechte</l>
<l>Ende nu willen sijn onse heren,</l>
<l>Dat ghijs hebt lof ende eren</l>
<l>Voor die gode van hemelrike</l>
<l>Ende ooc mede up eertrike."</l>
<l n="925">Dus inde Daris sine tale.</l>
<l>En bequam niet enen wale</l>
<l>Van al den heren van dien hove.</l>
<l>Daer en was gheen ghecri van love,</l>
<l>Bedi si waren al vervaert.</l>
<l n="930">Artabacus sprac mettier vaert,</l>
<l>Die wale mettien coninc was,</l>
<l><milestone unit="fol" n="60ra"/> Hi volchde Darise das,</l>
<l>"Wi sullent gheerne met di</l>
<l>Bestaen, edel here vri,</l>
<l n="935">Ende aventuren onse leven.</l>
<l>U en willen wi niet begheven."</l>
<l>Al dat volc, aerm ende rike</l>
<l>Gheloofdent al ghemeenlike.</l>
<l><hi rend="bold">B</hi>essus ende Narbesines,</l>
<l n="940">Die alre valscheit sijn ghetes,</l>
<l>Quamen voor Darise saen,</l>
<l>Om dat sine wouden vaen</l>
<l>Ende Alexandere seinden dan,</l>
<l>(Met hem quam menich man,</l>
<l n="945">Om te doene sulken lachter)</l>
<l><pb n="214"/>Voolghede die coninc achter;</l>
<l>(Aldus waenden si best versoenen</l>
<l>Jeghen Alexandere dien coenen)</l>
<l>Ofte dat sine wouden ontliven</l>
<l n="950">Ende dat si heren wouden bliven.</l>
<l>Narbesines sach dat hi mochte,</l>
<l>Segghen dat sijn herte dochte,</l>
<l>Want hi mocht volbringhen wale.</l>
<l>"Coninc", sprac hi, "mine tale</l>
<l n="955">En sal di niet dunken goet.</l>
<l>Maer du weets wel datmen doet</l>
<l>Dicke ene wonde sniden,</l>
<l>Somwile diepen, somwile widen;</l>
<l>Die ersatre es dicke fel;</l>
<l n="960">Menech evel gheneest men wel</l>
<l>Met betteren dranke diemen maect.</l>
<l>Alse een scip es gheraect</l>
<l>Up ene roche, up een sant</l>
<l>Men weerpt ute dat ghewant,</l>
<l n="965"><milestone unit="fol" n="60rb"/> Ende met ere groter scade</l>
<l>Behout men dlijf in menegher stade.</l>
<l>Dit segghic u, coninc, bedi:</l>
<l>En weetstuus niet, ic segghe twi,</l>
<l>Ik waens die gode sijn verbolghen</l>
<l n="970">Dattu der orloghe wils volghen;</l>
<l>Want daventure es ons fel.</l>
<l>Men sals anders prouven wel</l>
<l>Ende pinen om een nuwe gheval.</l>
<l>Nu hoort, wat ic u segghen sal!</l>
<l n="975">Doet die crone van u een stic</l>
<l>Ende gheeftse enen anderen, dat radic,</l>
<l>Die dijn rike mach berechten</l>
<l><pb n="215"/>Ende gheluc hevet in vechten,</l>
<l>Onthier ende dorloghe es bleven</l>
<l n="980">Ende dine viande sijn verdreven,</l>
<l>Dan saltuse weder ontfaen.</l>
<l>Stappans sal dit sijn ghedaen;</l>
<l>Inden ende Bacteren lant</l>
<l>Hebben so meneghen wigant</l>
<l n="985">Si mogher meer bringhen ter were,</l>
<l>Dan volx was int eerste here.</l>
<l>Och! sullen wi ter doot weert gaen</l>
<l>Alse een scaep, dat men sal slaen?</l>
<l>Een coene man sal dier doot ontflien</l>
<l n="990">Ende minnen dlijf; men siet ghescien</l>
<l>Dattie blode begheert die doot,</l>
<l>Alse hi hevet vrese groot;</l>
<l>Dien erminc vernoit sijn leven,</l>
<l>Alse hi hevet ghesneven;</l>
<l n="995">Die coene en laet niet ongheprouft,</l>
<l>Hi siet, hi merct, wat hem behouft;</l>
<l>Hi stervet, alsi niet voorder mach;</l>
<l>Dus es die doot dachterste slach.</l>
<l>Hier es Bessus, coninc, nu doe!</l>
<l n="1000"><milestone unit="fol" n="60va"/> Ghef hem die crone! ic seghdi hoe,</l>
<l>Dat hise di weder gheven sal,</l>
<l>Alse hi hevet bedwonghen al.</l>
<l><hi rend="bold">D</hi>oe dit sprac Narbesines</l>
<l>Balch hem sere Daris des.</l>
<l n="1005">Die sachte man, die goedertieren</l>
<l>Sprac "du slachts dien fellen dieren</l>
<l>Dat hebbic nu wel vernomen.</l>
<l>Bi mi so bestu up comen,</l>
<l>Scalc, nu woutu dinen here</l>
<l n="1010">Doden ofte doen onnere."</l>
<l>Dit antwoorde Daris doe</l>
<l>Ende trac tswaert uten scoe</l>
<l><pb n="216"/>Ende woudene hebben ghesleghen doot.</l>
<l>Maer Bessus dede onsculde groot,</l>
<l n="1015">Dat hi dier cronen niet en woude</l>
<l>Ende bat dat hijs ontberen soude.</l>
<l>Hi hadde Darise doen vaen,</l>
<l>En haddi tswaert niet wech ghedaen.</l>
<l>Si hieten hare tenten saen</l>
<l n="1020">Buten sconincs tente slaen.</l>
<l>Artabacus bat sinen here</l>
<l>Dat hijt dede dor sijn ere</l>
<l>Dat hijt verdroughe met ghemake,</l>
<l>Al waret een pijnlike sake.</l>
<l n="1025">"Here" sprac hi "dese dulle woort,</l>
<l>Die ghi nu hier hebt ghehoort,</l>
<l>Verdrach van den dinen wel!</l>
<l>Alexander hi es fel</l>
<l>Ende hi comt na ons ghereet.</l>
<l n="1030">Es dat sake dat hijt weet</l>
<l>Dat si willen van ons varen,</l>
<l>Hine sal ons niet en sparen.</l>
<l><milestone unit="fol" n="60vb"/> Verliesen wi tfolc van Bacterenlant,</l>
<l>Here, so sijn wi ghescant."</l>
<l n="1035">Daris volchde sinen raet,</l>
<l>Hi hielt al over baraet,</l>
<l>Ende liet sine tenten slaen.</l>
<l>Met rouwen was hi bevaen</l>
<l>Ende met wanhope; dese twee</l>
<l n="1040">Sijn mettien keytive emmermee.</l>
<l>In die tenten was groot ghescal,</l>
<l>Want het was onberecht al.</l>
<l>Daris sterfdach die was bi,</l>
<l>Ende gheen here en was hi,</l>
<l n="1045">Alsi hadde gheweest te voren;</l>
<l>Hi hadde rouwe ende groten toren.</l>
<l>Bessus ende Narbesines</l>
<l>Visierden, hoe si des</l>
<l>Beste te voren mochten comen</l>
<l n="1050">Dat si hem dlijf hadden ghenomen.</l>
<l>Si wisten wel, soudemen vaen,</l>
<l>Dat ment met vresen soude bestaen,</l>
<l><pb n="217"/>Want die van Percen haren here</l>
<l>Gheerne vordeel doen ende ere,</l>
<l n="1055">Want hi es van groter macht;</l>
<l>Sine name ontsietmen dach ende nacht;</l>
<l>Si ghenighen hem int ongheval,</l>
<l>Ende si ontsiene int gheval.</l>
<l>Dus eren sine, hoe dat gaet,</l>
<l n="1060">Eest gheval goet ochte quaet.</l>
<l>Ende om dat dat volc haren here</l>
<l>Alleweghe doet goet ende ere,</l>
<l>So en dorsten sine niet vaen,</l>
<l>No met crachte doot slaen.</l>
<l n="1065">Bedi viseerden si, si souden toghen</l>
<l>Grote onghedout voor sine oghen</l>
<l>Ende grote onscout bieden</l>
<l><milestone unit="fol" n="61ra"/> Ende segghen dat si met haren lieden</l>
<l>Bede lief ende leet</l>
<l n="1070">Met hem willen doghen ghereet.</l>
<l><hi rend="bold">D</hi>es ander daghes ter sonnen upganghe</l>
<l>Bliesmen ene busine langhe.</l>
<l>Daris hiet die tenten upbreken.</l>
<l>Si twee quamen toe ghestreken</l>
<l n="1075">Met lieden van haerre hulde</l>
<l>Ende boden hare onsculde</l>
<l>Ende baden hem groot ghenaden.</l>
<l>Maer int herte hadsine verraden,</l>
<l>Want si die crone wouden draghen.</l>
<l n="1080">Daris sat up enen waghen</l>
<l>Noch doe eerlike ende scone,</l>
<l>Verchiert met eens conincs crone.</l>
<l>Dandere laghen up die eerde</l>
<l>Ootmoedelike voor sine poerde,</l>
<l n="1085">Si boden hem ere ten selven stonden,</l>
<l>Nochtan dat sine siden bonden.</l>
<l>Si weenden, entie oude man</l>
<l>Ghelovets ende weende dan.</l>
<l><pb n="218"/>Nochtan en beroude dies hem niet</l>
<l n="1090">Dat si om die moordaet peinsden, iet,</l>
<l>Dor al dat si wale saghen,</l>
<l>Dattie oude man van daghen</l>
<l>Hovesch was ende goedertiere</l>
<l>Ende hijt hem vergaf sciere.</l>
<l n="1095">Nochtan wiste hi wel ter cure</l>
<l>Dat si twee entie aventure</l>
<l>In allen doene jeghen hem waren.</l>
<l>Hi peinsde dat hi soude ontfaren</l>
<l>Alexandere al dat hi mach,</l>
<l n="1100">Want hi hem allene ontsach.</l>
<l><milestone unit="fol" n="61rb"/> <hi rend="bold">M</hi>et Darise was een baroen,</l>
<l>Die gheheten was Patroen</l>
<l>Ende ute Grieken gheboren.</l>
<l>Hi hadde sijn lant verloren,</l>
<l n="1105">Doe Alexander Athenen wan.</l>
<l>Onder hem was menech man;</l>
<l>Hi hadde bi dien [...] jaren.</l>
<l>Ghetrouwe was hi ooc te waren</l>
<l>Ende Daris vrient, alst wale sceen.</l>
<l n="1110">Met sine vrient, menech een,</l>
<l>Dat hi voer bi Daris side.</l>
<l>Hi wiste wale, ende waes onblide,</l>
<l>Dattie coninc was verraden.</l>
<l>Doe hi mochte met staden,</l>
<l n="1115">"Coninc" seidi "Narbesines</l>
<l>Ende Bessus si vermeten hem des,</l>
<l>Dat si di emmer willen slaen.</l>
<l>Si sullent heden noch bestaen,</l>
<l>Also alsic hebbe vernomen.</l>
<l n="1120">Hier omme bem ic tot u comen,</l>
<l>Dattu mi laets dijn lijf bescermen;</l>
<l>Met hem en canstu niet ghehermen.</l>
<l>Tavont doe dine tenten slaen</l>
<l>Onder donse, dats wel ghedaen.</l>
<l n="1125">Grieken ende Europen lant</l>
<l><pb n="219"/>Hebben wi verloren, dats u becant,</l>
<l>Noch in Bacteren noch in Inden</l>
<l>Wetstu wel, dat wi en vinden</l>
<l>Lant no huus, wijf no kint.</l>
<l n="1130">Wine hebben anders niet een twint,</l>
<l>Dan wi hopen tote di.</l>
<l>Ic bade di nemmer, coninc vri,</l>
<l>Dattu dedes dese dinc,</l>
<l>Want ic bem een incomelinc,</l>
<l n="1135">Saghic dat iemen vanden here</l>
<l><milestone unit="fol" n="61va"/> Voor di woude staen ter were."</l>
<l><hi rend="bold">N</hi>u weetic wel dat alle dinc,</l>
<l>Die de hemelsce coninc</l>
<l>Hevet ghemaect met siere cracht,</l>
<l n="1140">Dat si bede dach ende nacht</l>
<l>Also gaen, alsi ghebiet.</l>
<l>Bedi so wat nu ghesciet,</l>
<l>En wils god niet ghehinghen,</l>
<l>Men maechs altoos niet volbringhen.</l>
<l n="1145">Bi Darise segghic u dat.</l>
<l>Hi ontghinghe terre stat</l>
<l>Mettien, woude hijt doen,</l>
<l>Dat hem riet sijn ridder Patroen.</l>
<l>Hi liet ghescien tghebot ons heren.</l>
<l n="1150">Sine antwoorde willic u leren:</l>
<l>"Al hebbic dicke ondervonden</l>
<l>Uwe trouwe in allen stonden,</l>
<l>Nochtan en willic niet laten</l>
<l>Mine liede ende verhaten.</l>
<l n="1155">Hoe mochte ic van hem sceden?</l>
<l>Ic wille met hem mijn lijf leden,</l>
<l>Want ic hebbe hem sonder waen</l>
<l>Meneghe hoveschede ghedaen</l>
<l>Ende up ghehouden van der wieghen.</l>
<l n="1160">Ic hebbe liever dat si mi bedrieghen,</l>
<l><pb n="220"/>Dan hem van mi quaet ghesciet.</l>
<l>Wat so daventure ghebiet,</l>
<l>Willic eer laten ghescien,</l>
<l>Eer ic van hem wille vlien.</l>
<l n="1165">Es hem mine doot bequame</l>
<l>Ende mijn leven onghename,</l>
<l>Ic hebbe ghelevet alte vele,</l>
<l>Ic sterve gheerne, ic biede de kele."</l>
<l><hi rend="bold">P</hi>atroen waert so tonghemake,</l>
<l n="1170">Doe hi hoorde dese sake,</l>
<l><milestone unit="fol" n="61vb"/> Hi verloos dien hope al</l>
<l>Om Daris groot ongheval.</l>
<l>Hi keerde onder die griexe scaren,</l>
<l>Di onder sine banieren waren,</l>
<l n="1175">Ende hiet hem dat si waren ghereet</l>
<l>Te doghene lief ende leet</l>
<l>Om dies conincs Daris recht.</l>
<l>Bessus die quade cnecht,</l>
<l>Die hem selven sculdich kinde</l>
<l n="1180">Dat hi Daris doot sere minde,</l>
<l>Griex en condi niet verstaen,</l>
<l>Hi ontsach hem sonder waen</l>
<l>Dat Patroen sijns ghewouch.</l>
<l>Ende hets openbaer ghenouch,</l>
<l n="1185">Wie so valsch es ende fel,</l>
<l>Hi en betrouwet niemen wel.</l>
<l>Hi vraechde enen taelman,</l>
<l>Die griex ende sarrasinois can,</l>
<l>Wat die Griec hadde gheseit.</l>
<l n="1190">Doe hijt wiste wel ghereit,</l>
<l>Soudi Darise hebben versleghen.</l>
<l>Maer hi ontsach hem datter jeghen</l>
<l>Patroen soude hebben ghestaen.</l>
<l>Hi peinsde hi soudene vaen</l>
<l n="1195">Ende Alexandere prosenteren,</l>
<l>Sone soude hi hem niet deren.</l>
<l>Dus waende hi alre best ghewinnen</l>
<l>Alexanders hulde ende minne.</l>
<l>Hierbi verste hi dese moort</l>
<l n="1200">Toter nacht ende voer bat voort.</l>
<l><pb n="221"/>Nacht es recht der quader doen,</l>
<l>Die ghere doghet nie en ploen,</l>
<l>Snachts alsemen die quaetheit doet</l>
<l>Diemen sdaghes niet sien en moet;</l>
<l n="1205">Want dan es die blode coene</l>
<l><milestone unit="fol" n="62ra"/> Een onscamel dinc te doene.</l>
<l><hi rend="bold">D</hi>oe quam Bessus ten coninc</l>
<l>Ende dancte hem derre dinc</l>
<l>Valscelike met scoonre tale</l>
<l n="1210">Dat hi so hoofscelike ende so wale</l>
<l>Patroens raet hadde ontseit,</l>
<l>Die hem te voren was gheleit.</l>
<l>Hi seide "here, nu merct wel,</l>
<l>Patroen es valsch ende fel,</l>
<l n="1215">Hadde hi di, hine woude nemere,</l>
<l>Hi soude di leveren sinen here;</l>
<l>Mochte hi di vaen, hi soude di gheven</l>
<l>Alexandere die dijn leven</l>
<l>Nemen soude jammerlike.</l>
<l n="1220">Ens gheen wonder sekerlike</l>
<l>Dat sijt al te cope gheven,</l>
<l>Die niet en achten up haer leven.</l>
<l>Ja en slaet hi in die aventure</l>
<l>Sijn lijf om ene clene hure?</l>
<l n="1225">Een man die es een incomelinc,</l>
<l>Een keytijf ende een aerminc</l>
<l>Sonder wijf ende sonder kinder,</l>
<l>Ende nu es hier, nu ghinder,</l>
<l>Ende ooc anders niet en hevet,</l>
<l n="1230">Dan hi bi sinen soude levet,</l>
<l>Die es onghestader dan een riet,</l>
<l>Dat dien winde volghet ende vliet."</l>
<l>Bessus inde sine tale;</l>
<l>Daris lovet haerde wale,</l>
<l n="1235">Nochtan wisti haerde wel</l>
<l>Dat het waer was ende niet el,</l>
<l>Dat hi van Patroene hoort.</l>
<l>Want het was so comen voort</l>
<l><milestone unit="fol" n="62rb"/> Dat hi en mochte niet ontgaen.</l>
<l n="1240"><pb n="222"/> Sonder hope in vrese was hi bevaen.</l>
<l>Et dochte hem wesen haerde quaet</l>
<l>Te latene siere liete raet,</l>
<l>Nochtan dat hi hem niet en ghelooft.</l>
<l>Hi was ghereet te biedene thooft,</l>
<l n="1245">Welctijt dat si hem wouden slaen.</l>
<l>In desen wille was hi bevaen.</l>
<l>Het was siere doot gheheinde.</l>
<l>Die seste bouc neemt hier einde.</l>
</div>
<div type="chapter"><head type="chapter"><pb n="223"/> DIE SEVENDE BOUC.</head>
<l><hi rend="bold">H</hi>ier ga ic weder ane die geeste.</l>
<l>Daris levede sonder feeste,</l>
<l>Om dat hi wiste sonder waen</l>
<l>Dat hi niet en mochte ontgaen.</l>
<l n="5">Ende het ghinc tavonde waert.</l>
<l>Sijn selfs gheest was vervaert</l>
<l>Ende verdrouvet toter doot;</l>
<l>Rouwe haddi ende jammer groot.</l>
<l>Die sone begonde onder gaen,</l>
<l n="10">Drouvelike was soe ghedaen,</l>
<l>Ghelijc of soe hadde gheweent.</l>
<l>Men mach wel weten, wat soe meent.</l>
<l>Soe bleef langhe staende stille</l>
<l>Om dies conincs Daris wille,</l>
<l n="15">Dor hem te linghene sijn lijf.</l>
<l>Die mane merrede sonder blijf,</l>
<l>Want soe node woude sien</l>
<l>Dat leet, dat daer soude ghescien.</l>
<l><milestone unit="fol" n="62va"/> Dus vortekende soe sine doot.</l>
<l n="20">Maer so wat so god gheboot,</l>
<l>Dat en mochte noit bliven:</l>
<l>Sine moesten haren ganc vuldriven,</l>
<l>Also alsi hadden begonnen.</l>
<l>Nn hoort voort vander sonnen:</l>
<l n="25">Al waest haer leet, soe ghinc te hove,</l>
<l>Entie coninc van groten love,</l>
<l>Die wilen was Asien onderdaen,</l>
<l>Dede sine tente slaen.</l>
<l>Sine ridders ghinghen slapen</l>
<l n="30">Ende garsoene ende knapen.</l>
<l>Selve weende hi haerde sere</l>
<l><pb n="224"/>Daris, want die edele here</l>
<l>Waende wale al sonder saghe</l>
<l>Dat hi emmer vor dien daghe</l>
<l n="35">Sterven moeste. Wat sal hi doen?</l>
<l>Hi sloot dien pauwelioen.</l>
<l>Maer et es gheerne quaet</l>
<l>[..........] dat verstaet,</l>
<l>Dat dien minsce coomt te voren,</l>
<l n="40">Alse hi waent hebben verloren</l>
<l>Sijn lijf, van tide te tide</l>
<l>Ende hi allene es ende onblide.</l>
<l>Hi sprac jeghen sijns selfs sin</l>
<l>Dese tale, meer no min.</l>
<l n="45">"Owi, felle Jupiter!</l>
<l>Ofte ict wale segghen der,</l>
<l>Vader ende here vanden goden,</l>
<l>Och, en helpstu mi in derre node?</l>
<l>Wat doestu mi leets besuren!</l>
<l n="50">Waer hebbic dese aventuren</l>
<l>Verdient ende dit ongheval?</l>
<l><milestone unit="fol" n="62vb"/> Owi, ghi gode, besiet dit al!</l>
<l>Waer verdiende ic dese pine,</l>
<l>Daer mi nu in staet te sine?</l>
<l n="55">Ja en hebbic ooc niet dies verdient</l>
<l>Dat ic steerve onder mine vrient,</l>
<l>Noch sekerlike leven en mach,</l>
<l>Daer ic hebbe meneghen dach</l>
<l>Coninc ende here ghesijn.</l>
<l n="60">Nu staen si na dat leven mijn.</l>
<l>Of ic met onrecht hebbe ghedraghen</l>
<l>Die crone van Asien in minen daghen,</l>
<l>Ende of ic qualike hebbe berecht</l>
<l>Die lande beide nu ende echt,</l>
<l n="65">Ende of ic breken wilde die wet,</l>
<l>Die mine voorders hebben gheset,</l>
<l>Ende of ic hebbe gheregneert dlant</l>
<l>Entie steden alse een tirant</l>
<l><pb n="225"/>Ende of ic ooc valscelike</l>
<l n="70">Te enegher stede in mijn rike</l>
<l>Dien aermen hebbe ontwijst sijn erve</l>
<l>Dor des rijcs mans bederve,</l>
<l>Ende of ic dor minne, ofte dor miede</l>
<l>Hebbe ontervet mine liede,</l>
<l n="75">Ende oft ic vonnesse hebbe vercocht</l>
<l>Dor prosent, dat mi es brocht,</l>
<l>Ofte dat van minen lieden een</l>
<l>Hem beclaghet dat ic sijn leen</l>
<l>Ontwiset hebbe enech waerf,</l>
<l n="80">Dat van rechte hem verstaerf,</l>
<l>Ende ic recht hebbe begheven</l>
<l>Ende trouwe in al mijn leven:</l>
<l>So eist recht dat ict ontghelde</l>
<l>Mettier doot up desen velde.</l>
<l n="85">Siet, ghi gode, hebbic mesdaen,</l>
<l>So wille ict becopen saen.</l>
<l><milestone unit="fol" n="63ra"/> Ghenouch hebbic gheleit dit leven;</l>
<l>Alse ghi wilt, salict begheven.</l>
<l>Bessus come ende sla mi dan,</l>
<l n="90">Narbesines, die felle man,</l>
<l>Come ende storte mijn bloet</l>
<l>Ende coelre mede sinen moet.</l>
<l>Maer of ic up eertrike</l>
<l>Hebbe ghelevet redenlike,</l>
<l n="95">Ende ic redene ende recht</l>
<l>Hebbe ghedaen nu ende echt,</l>
<l>Also alst bescreven staet,</l>
<l>En si dat ic enech quaet</l>
<l>Met minen live hebbe ghedaen</l>
<l n="100">Dat mi nature dede bestaen,</l>
<l>So bidde ic al den goden,</l>
<l>Die mi maecten ende gheboden,</l>
<l>Dat si mi besceermen moeten</l>
<l>Voor die ghone die mi mesgroeten,</l>
<l n="105">Dats Bessus ende Narbesines.</l>
<l>Ghi gode, bedinct u des</l>
<l>Dat ghi hem allene doet becopen</l>
<l>Die moordaet, daer si om lopen,</l>
<l><pb n="226"/>Ende ic met rechte moete leven;</l>
<l n="110">Dies verdient, hi moete sneven.</l>
<l>Ende of dat sake es dat die gode</l>
<l>Dat hebben vast in hare ghebode,</l>
<l>Ende ocht also es vorseit</l>
<l>Dat mijn leven u es leit,</l>
<l n="115">Ende Atropos, diet al verslaet,</l>
<l>Breken wille minen draet,</l>
<l>Daer mijn leven an staet al:</l>
<l>Waer om eist dat een ander sal</l>
<l>Meerre macht hebben up mi,</l>
<l n="120">Dan ic selve? ic segghe u twi:</l>
<l>Waer omme sal mi Bessus slaen,</l>
<l><milestone unit="fol" n="63rb"/> Ende ic den Grieken ben ontgaen?</l>
<l>Ja en hebbic noch mijn leven?</l>
<l>Ende mijn hande sijn mi bleven</l>
<l n="125">Ende ic hebbe noch een swaert;</l>
<l>Ic sal mi doden mettier vaert,</l>
<l>So en doden mi niet die scalke."</l>
<l>Dit sprac hi, ende an enen balke</l>
<l>Van der tenten hinc een swaert;</l>
<l n="130">Doe trac hijt te hem waert.</l>
<l>Doe sacht een spadoen ende liep</l>
<l>Uter tenten ende riep.</l>
<l>Doe waert daer die jammer groot,</l>
<l>Men seide, die coninc ware doot.</l>
<l n="135">Al die edele baroene</l>
<l>Quamen ten pauwelioene</l>
<l>Ende sloughen hare hande te samen,</l>
<l>Doe si die niemare vernamen.</l>
<l>Bede ridders ende knapen</l>
<l n="140">En dorsten hem niet wapen,</l>
<l>Want si doe alle waenden des</l>
<l>Dat Bessus ende Narbesines</l>
<l>Hadden versleghen haren here.</l>
<l>Die Percen hadden dor haer ere</l>
<l n="145">Gheerne wapen an ghedaen;</l>
<l>Maer sine dorstens niet bestaen,</l>
<l>Want si waren alle in vare</l>
<l><pb n="227"/>Vander quader scalker scare,</l>
<l>Ende dor die vrese vander doot</l>
<l n="150">Lietsi dien here in dier noot</l>
<l><hi rend="bold">M</hi>ettien quamen die moordenaren</l>
<l>Wel ghewapent met haerre scaren</l>
<l>Ende met haren baren sweerden</l>
<l>Ende doorreden met haren peerden</l>
<l n="155"><milestone unit="fol" n="63va"/> Die Percen, die bi haren here</l>
<l>Staen ende troostene vanden sere,</l>
<l>Ende hebben hem dat sweert ghenomen.</l>
<l>Mettier vaert so sijn si comen</l>
<l>Ende waendene doot vinden.</l>
<l n="160">Stappans deden sine binden</l>
<l>Ende slaen in vaste boien.</l>
<l>Ai keytive, wat suldi doien?</l>
<l>Hoe onghestade es dat gheval</l>
<l>Dat tesen levene behoret al!</l>
<l n="165">Hoe wandel es die aventare</l>
<l>Die wilen hadde sine cure</l>
<l>Van den oosten toten westen</l>
<l>[...............]</l>
<l>Ende voer up enen guldenen waghen,</l>
<l n="170">Entien so vele liede ontsaghen,</l>
<l>God weet, al nu te desen stonden</l>
<l>Hebben sine cnechte ghebonden</l>
<l>Ende up enen nouwen waghen</l>
<l>Gheleit, diene te voren ontsaghen.</l>
<l n="175">Nochtan dor dat si haren here</l>
<l>Souden doen eneghe ere,</l>
<l>Dede Bessus dien here sijn</l>
<l>Beslaen in guldene vingherlijn.</l>
<l>Si roveden met groter scame</l>
<l n="180">Sconincs scat ende sijn allame,</l>
<l>Als ocht ware in enen stride.</l>
<l>Si loeden in corten tide</l>
<l>Bede waghen ende kerren.</l>
<l>Si en dorsten niet merren,</l>
<l n="185">Doe si die quaetheit hadden ghedaen;</l>
<l>Si hilden haren here ghevaen</l>
<l>Ende si ontfloen, want si ontsaghen</l>
<l><pb n="228"/>Dattene Alexander soude jaghen.</l>
<l>Waer vliedi? wat volghedi na,</l>
<l n="190">Scande van al Asia,</l>
<l><milestone unit="fol" n="63vb"/> Scalke, quade moordenaers,</l>
<l>Onrene knechte, quaet ghepaers,</l>
<l>Vondelinghe van nieute comen?</l>
<l>God moete u verdomen!</l>
<l n="195">Wat lande sal u onthouden?</l>
<l>Waer suldi sculen? in wat wouden?</l>
<l>Ghi hebt ghevaen uwen here,</l>
<l>Wi sal so coene sijn emmermere,</l>
<l>Die met u sal durren leven?</l>
<l n="200">Ja en hebdi uwen here verdreven?</l>
<l>Ende ooc, eer hi u sal ontgaen,</l>
<l>Sult ghine dorperlike verslaen.</l>
<l><hi rend="bold">D</hi>oe dese dinc ghesciede,</l>
<l>Quam Alexander ende sine liede,</l>
<l n="205">Die torment van Asia,</l>
<l>Ende volgheden Darise na.</l>
<l>Tote Ebractana was hi comen,</l>
<l>Want hi die mare hadde vernomen</l>
<l>Dat Daris ware in die stede.</l>
<l n="210">Nu hoort, wat Alexander dede!</l>
<l>Alse hi die mare hadde ghehoort,</l>
<l>Beleide hi al om die poort;</l>
<l>Hi waende Daris vinden daer.</l>
<l>Hi hadde achtinghe over waer</l>
<l n="215">Die poort te slechtene neven deerde</l>
<l>Ende al te slane mettien sweerde.</l>
<l>Doe seiden hem die vander poort</l>
<l>Dat Daris ware ghevloen bat voort</l>
<l>Ende gaven die sluetele van der steden</l>
<l n="220">Ende seiden dat hi ware in Meden</l>
<l>Ende hi Percen hadde ghelaten.</l>
<l>Doe voer die coninc siere straten</l>
<l><pb n="229"/>Ten lande van Meden waert</l>
<l><milestone unit="fol" n="64ra"/> Darise souken mettier vaert;</l>
<l n="225">Daerna woudi in Bacteren varen.</l>
<l>Doe quam een bode te hem te waren,</l>
<l>Die hem seide min no mere,</l>
<l>Dan hoet verghinc met sinen here,</l>
<l>Ende hoene vinghen sine liede,</l>
<l n="230">Min no meer, dan alst ghesciede.</l>
<l>Alse Alexander dat verhoorde,</l>
<l>Hadde hi wonder van den woorde</l>
<l>Ende riep bat na sine baroene</l>
<l>Clituse ende Permenioene</l>
<l n="235">Ende ander vele diere waren.</l>
<l>"Ghesellen" sprac hi "laet ons varen</l>
<l>Doen enen clenen aerbeit,</l>
<l>Ons esser groot lof af ghereit.</l>
<l>Daris es hier bi ghevaen</l>
<l n="240">Van sinen lieden, sonder waen,</l>
<l>Die hem sijn leven maken te sure</l>
<l>Ende doen hem hebben quade aventure.</l>
<l>Of hi es jammerlike doot,</l>
<l>Of hi leeft in groter noot.</l>
<l n="245">Ic wille dat wi haestelike</l>
<l>Na volghen den coninc rike.</l>
<l>Al es hi onse viant,</l>
<l>Laet ons volghen al te hant.</l>
<l>Het es ere ooc also groot</l>
<l n="250">Dien viant te helpene uter noot,</l>
<l>Alse hi woorden es keytijf,</l>
<l>Alse te nemene sijn lijf</l>
<l>Ende alse te vane in enen wighe."</l>
<l>Die heren riepen al te prighe</l>
<l n="255">Dat si dor vrese no dor doot</l>
<l>Hem en lieten in enegher noot.</l>
<l><milestone unit="fol" n="64rb"/> <hi rend="bold">D</hi>ie ghesele van eerderike</l>
<l>Scaerde sijn volc ghenendelike</l>
<l>Ende ghinc sonder logieren bi nachte</l>
<l n="260"><pb n="230"/> Achter Darise met groter crachte</l>
<l>Dat si altoos niet en sliepen.</l>
<l>Di orsse haesten ende liepen</l>
<l>Snellike met groten ghere.</l>
<l>Selve voer hi min no mere,</l>
<l n="265">Dan of hi een tigher ware,</l>
<l>Ende hi sochte harentare,</l>
<l>Die hem sine jonghen nam.</l>
<l>Dus so voer hi haerde gram</l>
<l>Ende peinsde, wat daer ghesciede.</l>
<l n="270">Hem volchden alle sine liede.</l>
<l>Nu es Alexander so na comen,</l>
<l>Dat hi die stat heeft vernomen,</l>
<l>Daer Bessus dien here vinc.</l>
<l>Doe quamen jeghen dien coninc</l>
<l n="275">Twee van Daris lieden gheraect,</l>
<l>Die met hem hebben vrede ghemaect,</l>
<l>Want si dier verraders scare</l>
<l>Haten ende hadden onmare.</l>
<l>Met desen tween hevet Alexander</l>
<l n="280">Dien wech bestaen ende menech ander,</l>
<l>Want hem waren die straten cont.</l>
<l>Het was so na an dien avont,</l>
<l>Dat men die sterren mochte sien.</l>
<l>Alexander hi scaerde mettien</l>
<l n="285">Al sijn volc in vieren</l>
<l>Ende voer in dier manieren,</l>
<l>Dat deen scare spreken mochte</l>
<l>Toter ander, als hem rochte.</l>
<l>Dus voer hi met groter cracht</l>
<l n="290">Tote dien dat was minnacht.</l>
<l>Mettien quam Brocubelus,</l>
<l><milestone unit="fol" n="64va"/> Een ridder ute Daris huus,</l>
<l>Ende seide al openbare</l>
<l>Dat maer ene mile en ware</l>
<l n="295">Ende ene halve ooc daermede</l>
<l>Al toter selver stede,</l>
<l>Daer Bessus die moordenare</l>
<l>Laghe met siere scare.</l>
<l>"Wacht, hoe ghi vaert darewaert!</l>
<l n="300"><pb n="231"/> Wacht dat ghi ghewapent vaert!</l>
<l>Dat u dat moordadeghe diet</l>
<l>En moghe ghescaden niet;</l>
<l>Want die ghere ghenaden en hoopt</l>
<l>Hem en roect, wat dode hi beloopt.</l>
<l n="305">Hier bi sijn si van groter were</l>
<l>Die moordenare ende sijn here."</l>
<l>Dit waren Brocubelus woorde.</l>
<l>Doet die griexe scare hoorde</l>
<l>Ende Alexander, die here,</l>
<l n="310">Hadden si te meerren ghere</l>
<l>Die moordenaren te bestane.</l>
<l>Met groter haest voeren si dane</l>
<l>Van midnacht toter dagheraet.</l>
<l>Doe mochtmen horen dat baraet</l>
<l n="315">Entie waghen horen kerren</l>
<l>Ende Bessus carinen van verren,</l>
<l>Ende elc mochte anderen wale sien,</l>
<l>Van diere volghen ende vlien;</l>
<l>Ne ware die stuvinghe vander mouden</l>
<l n="320">Heeft die claerheit al onthouden.</l>
<l>Alexander hiet dat here staen,</l>
<l>Om dat tghestof soude vergaen,</l>
<l>Ende hi daerbi bekinnen mochte</l>
<l>Die moordenaren, die hi sochte.</l>
<l n="325"><milestone unit="fol" n="64vb"/> <hi rend="bold">B</hi>essus liet doghen omme gaen</l>
<l>Van enen berghe, daer hi ghestaen</l>
<l>Was hoghe boven allen lande.</l>
<l>Hi sach comen sine viande</l>
<l>Blikende ende ghewapent wel</l>
<l n="330">Ende meneghen voetgangher fel.</l>
<l>Stappans was hi in vare.</l>
<l>Hets recht, want elc moordenare</l>
<l>Es coenre te doene een moordaet,</l>
<l>Dan te doene een goede daet.</l>
<l n="335"><pb n="232"/> Alse die Grieken Bessuse saghen,</l>
<l>Begonds hem haerde wel behaghen.</l>
<l>Si sochtene met groter macht,</l>
<l>Al hadsi onghedeelde cracht.</l>
<l>Hadde Bessus ghewesen also coene</l>
<l n="340">Eneghe hoghe daet te doene,</l>
<l>Alse hi te verradene was:</l>
<l>Ic dar mi wel vermeten das,</l>
<l>Hi hadde so meneghen coenen deghen,</l>
<l>Hi hadde al die Grieken wel versleghen</l>
<l n="345">Ende ghewroken Asienlant;</l>
<l>Want hi hadde in sijn bewant</l>
<l>Vele meer volx dan Alexander</l>
<l>Ende duchtegher, dan een ander.</l>
<l>Sijn volc hadde meerre cracht,</l>
<l n="350">Want het sliep ooc al die nacht</l>
<l>Ende hadde ghehat groot ghemac;</l>
<l>Dat dien Grieken al ghebrac.</l>
<l>Maer die anxt entie vrese</l>
<l>Van der edeler griexe rese</l>
<l n="355">Ende ooc Alexanders name,</l>
<l>Die meneghen coninc dede scame,</l>
<l>Entie meneghen strijt verwan,</l>
<l>Maecte so blode meneghen man,</l>
<l>Die Bessus enegher eren onnen,</l>
<l n="360"><milestone unit="fol" n="65ra"/> Dat si waenden sijn verwonnen.</l>
<l>Si scoten hare wapen of</l>
<l>Ende vloen al dor dat ghestof,</l>
<l>Ghelijc ocht waren onedele liede.</l>
<l>Nu hoort een deel, wat daer ghesciede</l>
<l n="365">Doe dat die verradere saghen,</l>
<l>Liepen si te Daris waghen</l>
<l>Narbesines ende Bessus</l>
<l>Ende spraken te Darise aldus:</l>
<l>"Of dijn herte vlien begheert,</l>
<l n="370">So sitte stappans up een peert</l>
<l>Ende vlie, die Grieken comen!</l>
<l>Vare met ons, het sal di vromen;</l>
<l><pb n="233"/>So machstu behouden dlijf."</l>
<l>Daris hadde onweert haer bedrijf,</l>
<l n="375">Hi seide, hine dedes niet,</l>
<l>Wat so hem daerna ghesciet.</l>
<l>"Ic bidde noch minen goden,</l>
<l>Up dat ghi mi wilt doden,</l>
<l>Si sullen wreken minen rouwe;</l>
<l n="380">Des edels Alexanders trouwe</l>
<l>Biddic al wenende omme wrake.</l>
<l>In volghe u dor ghene sake;</l>
<l>Ghi sijt moordadich ende fel.</l>
<l>Die doot ghenoucht mi haerde wel,</l>
<l n="385">Ende soe en sal mi niet vervaren;</l>
<l>Engheen mesval sal mi te waren</l>
<l>Quaden knechten doen volghen.</l>
<l>Al es mi daventure verbolghen,</l>
<l>Soene mach mi deren nemee.</l>
<l n="390">Al dodi mi nu, ghi twee,</l>
<l>Dats mi dat leste ongheval</l>
<l>Dat mi daventure gheven sal."</l>
<l><milestone unit="fol" n="65rb"/> <hi rend="bold">Q</hi>ualike bequamen dese woort</l>
<l>Dien ghonen, die se hebben ghehoort.</l>
<l n="395">Bessus ende Narbesines</l>
<l>Bolghen hem sere, des sijt ghewes,</l>
<l>Ende scoten up Darise, haren here,</l>
<l>Meneghen spiet ende meneghen ghere.</l>
<l>Si gaven hem meneghe diepe wonde.</l>
<l n="400">Si ghemistene doch ter selver stonde,</l>
<l>Dat sine int herte niet en rochten.</l>
<l>Maer die paerde, die den waghen brochten,</l>
<l>Sloughsi doot, om dat si dochten</l>
<l>Dat si hem volghen niet en mochten.</l>
<l n="405">Hem twee slouch Bessus, die dief,</l>
<l>Die Darise hadden haerde lief.</l>
<l><pb n="234"/>Stappans doe dit was ghedaen,</l>
<l>Begonden si die vlucht bestaen.</l>
<l>Bessus vlo in Bacteren lant,</l>
<l n="410">Narbesines vlo ooc te hant</l>
<l>In dat lant van Yrcanie.</l>
<l>Hare tweer companie</l>
<l>Vloen harentare, daer si dochten</l>
<l>Dat si hem onthouden mochten.</l>
<l n="415">Daer bleven vijfhondert amirale</l>
<l>Ghewapent uter maten wale,</l>
<l>Die door recht ende dere van den lande</l>
<l>Wouden vechten jeghen die viande,</l>
<l>Want sine waenden verweren.</l>
<l n="420">Ooc scaemden si hem der oneren,</l>
<l>Dat si behouden souden dleven</l>
<l>Ende hare here ware doot bleven.</l>
<l>Nochtoe dat si in twivel waren,</l>
<l>Weder si henen wouden varen,</l>
<l n="425">So haer viande weder staen,</l>
<l><milestone unit="fol" n="65va"/> Mettien so quamen heerde saen</l>
<l>Uten dale dedele Grieken,</l>
<l>Die dien nacht al over wieken,</l>
<l>Up die berghe, daer si sien</l>
<l n="430">Meneghen edelen ridder vlien.</l>
<l>Die Grieken waren van groten prighe</l>
<l>Ende hadden al den sin te wighe.</l>
<l>Wonder dat die coninc dede.</l>
<l>Permenio ende Philotas mede</l>
<l n="435">Clitus ende Antigonus</l>
<l>Cenus ende Craterus</l>
<l>Polistratus ende Polipercoen</l>
<l>Mochtmen sien wonder doen.</l>
<l>Tholomeus ende Efestio</l>
<l n="440">Dadent rechte bede also,</l>
<l>Dat hise prijsde, diet sach.</l>
<l>Daer bleef menech uptien dach.</l>
<l>Men ghinc daer houwen ende slaen;</l>
<l>Die blode mochte niet ontgaen,</l>
<l n="445">No ontcrupen, no ontvlien;</l>
<l><pb n="235"/>En mochte dien coenen niet ghescien</l>
<l>Dat hi hem verweren mochte.</l>
<l>Menech was daer, die vercochte,</l>
<l>Eer hi staerf, sijn lijf wel diere.</l>
<l n="450">Nu hoort wonderlike maniere!</l>
<l>Het screef die gone diet al sach,</l>
<l>Datmen cume gheloven mach:</l>
<l>Men vinc die blode ende slouch die coene.</l>
<l>Daer waren vele meer baroene</l>
<l n="455">Ghevaen, dan in dien wighe te waren</l>
<l>Als ende als dier Grieken waren.</l>
<l>[...............]</l>
<l>[...............]</l>
<l>Nochtan so bleefer ooc doot</l>
<l n="460">Drie dusent, die were groot</l>
<l><milestone unit="fol" n="65vb"/> Deden, eer si dlijf verloren;</l>
<l>Het waren princen uutvercoren.</l>
<l>Die strijt was staerc ende groot</l>
<l>Tote dattie coninc gheboot</l>
<l n="465">Datmen vechten soude laten</l>
<l>Ende pleghen voort dier maten;</l>
<l>So dat men liet dat striden bliven.</l>
<l>Daer was ghenouch der keytive!</l>
<l>So menech man wasser ghevaen,</l>
<l n="470">Dat si tropmale alse beesten gaen;</l>
<l>Nochtan bleefer mere doot.</l>
<l>Daer en was ridder no ghenoot,</l>
<l>Die wiste, waer Daris ware.</l>
<l>Ende men sochten harentare</l>
<l n="475">Up al die waghene, daer si mochten</l>
<l>Vinden dien coninc, dien si sochten.</l>
<l>Maer ic wane, sijs niet en vonden,</l>
<l>Want dorsse, die ghone dieve wonden,</l>
<l>Haddene ghevoert in een dal,</l>
<l n="480"><pb n="236"/> Daert eenlijc was overal</l>
<l>Bi eenre straten up ene flume.</l>
<l>Hi was cranc hi levede cume.</l>
<l>Die flume heet Albene,</l>
<l>Tusscen Brandijs enten Swene</l>
<l n="485">En sijn niet drie so soete beken,</l>
<l>Ute eenre rochen comt soe ghestreken</l>
<l>Ende loopt over een soete sant.</l>
<l>Daer quam ghelopen al te hant</l>
<l>Polistratus, een griex man,</l>
<l n="490">Die harde groten dorst ghewan</l>
<l>In dien stride, diemen daer vacht.</l>
<l>Der Albene heeft hi gheacht;</l>
<l>Mettier haest quam hi ghereden</l>
<l>Ende wel na was hi leden;</l>
<l n="495">Ne ware hi doch versach</l>
<l><milestone unit="fol" n="66ra"/> Dien waghen, daer Daris up lach,</l>
<l>Staende al onghecovertuert,</l>
<l>Want het was te stucken ghescuert,</l>
<l>Ende die paerde sach hi ghewont.</l>
<l n="500">Daerwaert voer hi in corter stont;</l>
<l>Darise vant hi daer ter stede</l>
<l>Sere ghewont ende ooc mede</l>
<l>Int einde van sinen live</l>
<l>Ende ghelijc enen keytive.</l>
<l n="505">Onghelijc was hi dien groten here,</l>
<l>Die wilen met groter ere</l>
<l>Jeghen Alexandere quam te wighe,</l>
<l>Entie here met groten prighe</l>
<l>Was van Percen ende van Meden</l>
<l n="510">Ende van vele goeder steden.</l>
<l>Polistratus conste wale</l>
<l>Beide indsce ende griexe tale.</l>
<l>Hi vraghede, wie dat hi ware.</l>
<l>"Ay vrient" sprac hi "com bat hare!</l>
<l n="515">Bestu een Griec?" "Ja ic, wie du?"</l>
<l>"Hoor na mi, ic segghe u nu,</l>
<l>Ic was Daris wilen ere.</l>
<l>Nu hebbic gheen gheluc mere,</l>
<l><pb n="237"/>Dan du verstaes mine tale.</l>
<l n="520">Daventure heeft mi wale</l>
<l>Gheholpen ende ic dancs haer sere.</l>
<l>Hoor mi, ende ic en bidde nemere.</l>
<l><hi rend="bold">O</hi> wi, oft mochte ghescien,</l>
<l>Hoe gheerne soudic sien</l>
<l n="525">Alexandere, ocht also ware,</l>
<l>Ende segghen hem dat ic begare!</l>
<l>Ic woude, hi mijn inde saghe</l>
<l>Ende hi hoorde mine claghe!</l>
<l><milestone unit="fol" n="66rb"/> Wi souden so te gader spreken,</l>
<l n="530">Dat wi dien nijt al souden breken</l>
<l>Ende pais maken van orloghen.</l>
<l>Maer dit en willen niet ghedoghen</l>
<l>Daventure ende onse gode;</l>
<l>Hiertoe saltu wesen bode</l>
<l n="535">Tote Alexandere, ende ganc</l>
<l>Ende segghe hem van mi groten danc,</l>
<l>Ende dat hijt met rechte heeft verdient.</l>
<l>Want hi was so groot een vrient</l>
<l>Mijns kinds Daris ende miere moeder</l>
<l n="540">Miere suster Dymen ende mijns broeder</l>
<l>Ende Rixcolien miere dochter.</l>
<l>Sine vrientscap es vele sochter,</l>
<l>Dan die vrientscap van minen lieden,</l>
<l>Die mi dus qualike verrieden,</l>
<l n="545">Want hi hevet dien minen ghegheven</l>
<l>Groot goet ende ooc hare leven,</l>
<l>Ende die ghene hebben mi doot,</l>
<l>Dien ic dede ere groot,</l>
<l>Ende dien ic gaf lant ende goet.</l>
<l n="550">Met rechte soude ic onbehoet</l>
<l>Hebben onder hem ghesijn,</l>
<l>Die mi namen dleven mijn.</l>
<l>Dus loonden mi mine vriende</l>
<l>Daer ic doechden jeghen verdiende.</l>
<l n="555">Daer omme biddic uwen here</l>
<l><pb n="238"/>Dat hi mi wreke also sere,</l>
<l>Alse hi woude dat ic dade</l>
<l>Ende mi ware ghevallen stade,</l>
<l>Ende dien ghonen doe selke recht,</l>
<l n="560">Alsmen sculdich es dien knecht</l>
<l>Te doene, die sinen here verslaet</l>
<l>Valscelike met ere moordaet.</l>
<l>Want hi mach bi miere doot</l>
<l><milestone unit="fol" n="66va"/> Exempel nemen haerde groot,</l>
<l n="565">Ende al die coninghe, die nu leven,</l>
<l>Die dien lieden ghebot uut gheven,</l>
<l>Moghen wachten hem bi mi.</l>
<l>Sie dat hi sulc rechter si,</l>
<l>Die grote here, van deser daet,</l>
<l n="570">Ende hem so lone hare quaet,</l>
<l>Dat hijs en hebbe ghenen lachter,</l>
<l>Dat men niet en segghe hier achter.</l>
<l>"Alexander wrac scandelike</l>
<l>Darise, dien coninc rike."</l>
<l n="575">Dit ware ooc grote scande.</l>
<l>Segghe hem minen ande,</l>
<l>Alexander, dien hovescen coninc,</l>
<l>Dat hi scuwe dusdane dinc.</l>
<l>Merke mine doot ende wreke dan</l>
<l n="580">Minen lachter als gherecht man.</l>
<l>Ic bidde dien goden van hier boven,</l>
<l>Daer wi alle an gheloven,</l>
<l>Ende dien goden van der helle,</l>
<l>Daer ic wesen sal gheselle,</l>
<l n="585">Up dat si mi dese bede dan gheven</l>
<l>In bidde nemeer in al mijn leven,</l>
<l>Ic bidde dat die ommeganc</l>
<l><pb n="239"/>Over breet ende over lanc</l>
<l>Vander werelt wesen moete</l>
<l n="590">Onder Alexanders voete.</l>
<l>Segghe hem dat hi mi begrave</l>
<l>Eerlike met groter have,</l>
<l>Alsi Telico, mijn wijf, dede.</l>
<l>Dit es Daris achterste bede."</l>
<l n="595">Mettien trac hi een vingherlijn</l>
<l>Men enen jaspise guldin fijn,</l>
<l>Dat hijt droughe tenen prosente</l>
<l>Dien coninc in sine tente.</l>
<l><milestone unit="fol" n="66vb"/> Ende dat coude vander doot</l>
<l n="600">Quam te sijnre herten so groot,</l>
<l>Dat hem siele ende lijf versciet.</l>
<l>Die gheest voer henen ende liet</l>
<l>Dien aermen lichame doot ende cout</l>
<l>Ende voer in die goods ghewout.</l>
<l n="605"><hi rend="bold">S</hi>alech waren alle sielen</l>
<l>Wisten wi, eer wi vielen</l>
<l>In die quaetheit, in die sonden,</l>
<l>Wat tormente dat wi vonden,</l>
<l>Daer men die sonden in becoopt,</l>
<l n="610">Die men in dit lijf beloopt.</l>
<l>Wisten wi in dit leven mede,</l>
<l>Hoe groot es die claerhede,</l>
<l>Daer die saleghe sullen varen,</l>
<l>So en souden wi niet begaren</l>
<l n="615">Aerdersc goet ende verkiesen,</l>
<l>Daer wi die siele bi verliesen.</l>
<l>Onsuverheit van lichame</l>
<l>En soude ons niet sijn bequame,</l>
<l>Wine souden niet overjaghen</l>
<l n="620">Lant ende paert, huus ende waghen</l>
<l>In dieren mede, in dieren wijn,</l>
<l>Daer die goliase gheerne in sijn.</l>
<l>Wijn, clareit ende bruscaert</l>
<l>En souden niet sijn so waert,</l>
<l n="625">Dat men so vele soude in ghieten</l>
<l><pb n="240"/>Dat het quame te verdriete.</l>
<l><hi rend="bold">W</hi>isten papen ende clerke,</l>
<l>Biscoppe ende heren van der kerke</l>
<l>Dien rouwe vander helscer pine,</l>
<l n="630">Daer hem inne staet te sine,</l>
<l>[...............]</l>
<l>Si souden scuwen symonie,</l>
<l>Si souden node haren neven</l>
<l>Die grote, vette provende gheven,</l>
<l n="635">Eer sijs te rechte weerdich waren.</l>
<l><milestone unit="fol" n="67ra"/> Men soude niet vercopen, twaren,</l>
<l>Ons heren erve, noch verhuren</l>
<l>Gheloofden si wale dier scrifturen.</l>
<l>Goods erve dats kerkelic goet,</l>
<l n="640">Hi storter omme sijn bloet,</l>
<l>Dat souden hebben sine liede.</l>
<l>Dor vrientscap ende dore miede</l>
<l>Een rike man, die cume can beden</l>
<l>Sinen pater noster ende sinen crede,</l>
<l n="645">Hevet provende ende personaet.</l>
<l>Een aerme clerc, die bi hem staet,</l>
<l>Die ter cure es wel fondeert,</l>
<l>Hevet cume, dat hi verteert.</l>
<l>Hierbi weert clergie onwaert,</l>
<l n="650">Dies de meneghe heeft beghaert.</l>
<l>Wisten si den loon van der daet</l>
<l>Si souden scuwen dit baraet.</l>
<l>Hadde theerscap ooc gheloof</l>
<l>Wat groter sonden ware roof,</l>
<l n="655">Sine souden niet so vele striden,</l>
<l>Noch orloghen, noch oec beriden.</l>
<l>Vrederic en hadde, alse ic wane,</l>
<l>Den paues niet verdreven dane,</l>
<l>Die gheheten was Innocent,</l>
<l n="660">Hadde hi vorsien den torment,</l>
<l>Dien hi doghet altehant.</l>
<l>Owi, of ons ware bekant</l>
<l><pb n="241"/>Die sware val, dat sware sneven</l>
<l>Daer menech bose in es bleven</l>
<l n="665">Entie ketel, daer hi in wallet</l>
<l>Die quade die in de helle vallet!</l>
<l>Maer dit onsaleghe aertsce goet</l>
<l>Verblent so dies menscen moet;</l>
<l>Alswi volghen dien ghewinne</l>
<l n="670">Entier rijcheit werden in inne,</l>
<l><milestone unit="fol" n="67rb"/> Bedrieghet smenschen vleesch den gheest;</l>
<l>Dits, dat ons deert alremeest.</l>
<l>Hen laettier sielen niet ghedinken,</l>
<l>Hoe saen die lichame sal stinken,</l>
<l n="675">Hen laet ons niet ghedinken das</l>
<l>Wie onse sceppere was,</l>
<l>No waerwaert die siele geet,</l>
<l>Alsoe vanden lichame sceet.</l>
<l>Hierbi vergheten wi der doghet;</l>
<l n="680">Hierbi begheert die dulle joghet,</l>
<l>Dattie nature wederstaet;</l>
<l>Hierbi doet die mensce quaet,</l>
<l>Ende hi en roect altoos niet,</l>
<l>Wattier sielen ghesciet.</l>
<l n="685">Bi deser talen eist ooc recht</l>
<l>Dat Bessus, die quade cnecht,</l>
<l>Niet en ontsach der werelt scande,</l>
<l>No ooc die helsce viande,</l>
<l>No die gode van siere wet,</l>
<l n="690">Hine hevet sine siele besmet</l>
<l>Met sijns selfs heren doot.</l>
<l>Daerane dedi quaetheit groot.</l>
<l><hi rend="bold">N</hi>ochtan Daris, al bestu bleven,</l>
<l>Jacob hevet een deel bescreven</l>
<l n="695">In dietsch dijn orloghe ende dijn doen.</l>
<l>Meester Wouter van Tsastelioen</l>
<l>Hi vorseide in latine aldus,</l>
<l>Also als sinte Jeronimus</l>
<l>Eerstweerf bescreef met groter pine</l>
<l n="700">Uten griexen in latine:</l>
<l><pb n="242"/>Al bestu doot, men sal di ere</l>
<l>Ende lof spreken emmermere,</l>
<l>Bede in walsch ende in ebreus</l>
<l>Ende in griex ende in caldeus</l>
<l n="705">Ende in dietsch ende in latijn;</l>
<l><milestone unit="fol" n="67va"/> Dat sal di grote ere sijn.</l>
<l>Dine name sal emmer leven</l>
<l>Al es dijn lichame doot bleven.</l>
<l><hi rend="bold">P</hi>olistratus quam ghevaren</l>
<l n="710">Haestelike mettiere maren</l>
<l>Ende gaf Alexandere tprosent,</l>
<l>Dat hem Daris hadde ghesent,</l>
<l>Dat was dat guldin vingherlijn,</l>
<l>Ende seide hem die tale sijn.</l>
<l n="715">Alse Alexander hadde ghehoort</l>
<l>Al dies conincs Daris woort,</l>
<l>Voer hi met haesten altehant</l>
<l>Daer hi dien doden coninc vant.</l>
<l>Doe hine sach also ghewont,</l>
<l n="720">Weende hi sere ter selver stont.</l>
<l>Hi ghinc sitten uptien waghene</l>
<l>Ende begonde sere te claghene;</l>
<l>Hi hadde vergheten al den nijt,</l>
<l>Die tusscen hem was langhe tijt.</l>
<l n="725">Hi weende om sine doot,</l>
<l>Daer hi te voren pine groot</l>
<l>Dicke hadde om ghedaen,</l>
<l>Hoe dat hine mochte verslaen.</l>
<l>Mettien nam hi wel ghereet</l>
<l n="730">Mettier hant sijn pellijn cleet,</l>
<l>Sine oghen droochde hi mettier slitte,</l>
<l>Met drouver herten sprac hi ditte:</l>
<l>"Anderen troost in dit lijf</l>
<l>So en hevet die keytijf,</l>
<l n="735">Sonder dattie grote ere</l>
<l>Ende die name emmermere</l>
<l>Ende die daet die men van hem seit,</l>
<l>Dat daeran gheen inde en leit.</l>
<l><milestone unit="fol" n="67vb"/> Edel coninc Daris van Meden,</l>
<l n="740">Van Parten, van menegher steden</l>
<l><pb n="243"/>Ende van den lande van Perci,</l>
<l>Men sal verre ende ooc bi</l>
<l>Van dinen groten daden spreken,</l>
<l>Ende dies en sal di niet ghebreken,</l>
<l n="745">Dine geeste en dure ende dine daet</l>
<l>Also langhe alstie werelt staet.</l>
<l>Du salt sere ghelovet wesen,</l>
<l>Men sal van dinen daden lesen,</l>
<l>Omme dattu waers so coene,</l>
<l n="750">Dattu jeghen die griexe baroene</l>
<l>Ende jeghen dien coninc haren here</l>
<l>Striden dorsts, dat was grote ere.</l>
<l>Dat es die alre meeste prijs,</l>
<l>Dien du moghes hebben in enegher wijs.</l>
<l n="755">Hadde dat moghen ghescien</l>
<l>Dat ic di levende hadde ghesien,</l>
<l>Du souts hebben gheprouvet wel,</l>
<l>Dat sochter es dan iewet el,</l>
<l>Mi te sine onderdaen;</l>
<l n="760">Du souts wesen sonder waen</l>
<l>Boven alle coninghe here,</l>
<l>Sonder van mi ende nemere;</l>
<l>Dijn ghelike en ware gheen ander,</l>
<l>Sonder allene Alexander.</l>
<l n="765">Ne ware dat die scalke bede</l>
<l>Di sloughen, het wert hem te lede,</l>
<l>Ende dijn grauwe haer ute sleten:</l>
<l>Dies en sal ic niet vergheten,</l>
<l>Om dat men segghen sal na mi</l>
<l n="770">Dat ic een hovesch verwinre si.</l>
<l>Al was ic teerst dijn viant,</l>
<l>Mijn swaert ende mine rechter hant</l>
<l>Sullen doen wrake groot</l>
<l><milestone unit="fol" n="68ra"/> Up dine viande dor dine doot.</l>
<l n="775">Also waerlijc moetic dorvaren</l>
<l>Al die werelt met miere scaren</l>
<l>Van orient tote occident</l>
<l>Ende die mere al omtrent,</l>
<l>Ende die eylande vander see</l>
<l n="780"><pb n="244"/> Ende Vrancrike doen so wee,</l>
<l>Dat si moeten gaen in hant</l>
<l>Met al dien van Overlant,</l>
<l>Also waerlijc moetic liden</l>
<l>Moniu den berch in dien tiden</l>
<l n="785">Ende dwinghen tfolc van Spanien</l>
<l>Ende twrede volc van Almanien,</l>
<l>Poelien ende Lombaerdien</l>
<l>Ende dat lant van Romanien</l>
<l>Ende die cracht van Rome breken,</l>
<l n="790">Alsic dine doot sal wreken."</l>
<l><hi rend="bold">D</hi>it was Alexanders tale.</l>
<l>Doe dede hi balsamen wale</l>
<l>Met dieren crude dien coninc.</l>
<l>Dat dede die here om die dinc,</l>
<l n="795">Dat hi rieken niet en soude,</l>
<l>Want men groufene niet so houde.</l>
<l>Hi dede teerst maken een graf,</l>
<l>Daer hi groot goet om gaf.</l>
<l>Twee maerberstene diere ende goet,</l>
<l n="800">Daer vele an ghescreven stoet,</l>
<l>Waren gheleit een boven anderen.</l>
<l>Daerane stonden salamandere</l>
<l>Ende ooc menegherande dier.</l>
<l>Donderste was root alse een vier,</l>
<l n="805">Doverste steen hi was blanc,</l>
<l>Dicke ende groot, breit ende lanc.</l>
<l>Apelles wasser meester af,</l>
<l>Die makede dier vrouwen graf,</l>
<l>Daer die vierde bouc af seghet,</l>
<l n="810">Wat daer ghescreven ane leghet.</l>
<l>Hi maecte an dien ondersten steen,</l>
<l>Dat en was loghene engheen,</l>
<l>Viere platen van latoene</l>
<l>Wel ghemaect na haren doene.</l>
<l n="815">Daerup stonden columnen viere</l>
<l>Selverijn, groet ende diere,</l>
<l>Die capitele met goude visiert</l>
<l><pb n="245"/>Ende twewaerf ghepurgiert.</l>
<l>Effene ghepast met metale</l>
<l n="820">Ende ghefoormeert haerde wale</l>
<l>Lach daerup een witte serc.</l>
<l>Daer ane stont dat diere werc,</l>
<l>Also alse Alexander woude,</l>
<l>Daerup ghegoten al met goude.</l>
<l n="825">Apelles was wel gheraect;</l>
<l>Hi hade dien sarc boven ghemaect</l>
<l>Claerre vele, dan een glas,</l>
<l>Ende suverre, dan noit water was,</l>
<l>Scemerende ghelijc kerstale,</l>
<l n="830">Dier sonnen ghelikende wale.</l>
<l>Die ronde voorme van eertrike</l>
<l>Wasser an ghemaect properlike,</l>
<l>Hoe soe was ghedeelt in drien,</l>
<l>Alse men wale hier mach sien,</l>
<l n="835">Ende deylande diet hevet mede</l>
<l>Salmen nomen hier ter stede.</l>
<l><hi rend="bold">D</hi>ie werelt es ghedeelt in drien</l>
<l>Alsmen wale hier mach sien.</l>
<l>Deen deel hetet Asia,</l>
<l n="840"><milestone unit="fol" n="68va"/> Dander deel Europia,</l>
<l>Affrica heet dat derde deel.</l>
<l>Ane Asia so es gheheel</l>
<l>Deene helft van eertrike.</l>
<l>Dat alre eerste conincrike</l>
<l n="845">Dat es dat eertsce paradijs.</l>
<l>Daerin steet dat selve rijs</l>
<l>Daer Adam bi brac tghebot.</l>
<l>Daerbi sloot onse here god</l>
<l>Met enen mure claer vierijn,</l>
<l n="850">Daer saleghe sielen in sijn.</l>
<l>Daer es een boom, heet lignum vite,</l>
<l>Daer af so vintmen wonders mee:</l>
<l><pb n="246"/>Wie so van dier vrucht ate,</l>
<l>Hi bleve altoos in eenre mate</l>
<l n="855">Sonder evel ende sonder doot.</l>
<l>Dit es van houte wonder groot.</l>
<l>Daer comen uut vier rivieren,</l>
<l>Die ghi moghet horen visieren:</l>
<l>Phison, die heet ooc Ganges,</l>
<l n="860">Coomt van enen berghe, heet Cocobaces,</l>
<l>Ende loopt dor dlant van India.</l>
<l>Geon heet dander daerna,</l>
<l>Ende Nilus so heet soe mede.</l>
<l>Soe loopt dor meneghe goede stede</l>
<l n="865">Ende dor Egypten, theleghe lant,</l>
<l>Dat es meneghen man becant.</l>
<l>Bi Alexandrien min no mee</l>
<l>So valt soe in die grote see.</l>
<l>Soe es gedeelt in seven sticken,</l>
<l n="870">Dat hebbic ghelesen vele dicken.</l>
<l>Tigris heet die derde riviere,</l>
<l>Die vierde Eufrates, dus esser viere.</l>
<l>In Ermenien springhen dese twee;</l>
<l>Die eene loopt al dor Caldee,</l>
<l n="875"><milestone unit="fol" n="68vb"/> Ende dore doude Babylone</l>
<l>Eufrates, een riviere scone.</l>
<l>Naest dien paradyse so es</l>
<l>Menech lant, des sijt ghewes,</l>
<l>Allen lieden onbekent;</l>
<l n="880">Want daer es menich serpent</l>
<l>Ende vreselike beesten.</l>
<l><pb n="247"/>Aldus segghen ons die geesten.</l>
<l><hi rend="bold">T</hi>alre eerste conincrike daerna</l>
<l>Dat eest dlant van India</l>
<l n="885">Ende gaet suut toter roder see.</l>
<l>An die noortside min no mee</l>
<l>Staet een berch, heet Caucasus;</l>
<l>An die westside Occeanus.</l>
<l>In Endi, na minen wane,</l>
<l n="890">Es een eylant, heet Tamprobane,</l>
<l>Daer tiene stade binnen staen.</l>
<l>Elcs jaers sijn daer sonder waen</l>
<l>Twee somere ende twee wintere mede,</l>
<l>Ende daer in die selve stede</l>
<l n="895">Groit dat cruut in allen tijt;</l>
<l>Die voghele hebber groot delijt.</l>
<l>Twee eylande sijn daerna,</l>
<l>Deen heet Argere, dander Crisa.</l>
<l>Daer sijn berghe guldijn root,</l>
<l n="900">Ende daertoe menich drake groot</l>
<l>Ende voghele gripe, die daer wachten</l>
<l>Jeghen alle man met crachten.</l>
<l>Die berghe van Caspia</l>
<l>Sijn int lant van India,</l>
<l n="905">Daer Alexander, die coninc,</l>
<l>Meneghen joden in bevinc</l>
<l>Tusscen die see ende die berghe,</l>
<l>[...] resen ende dwerghe</l>
<l>Van Gochs ende Magochs gheslachte;</l>
<l n="910"><milestone unit="fol" n="69ra"/> In weet, wat duvele se daer brachte.</l>
<l><pb n="248"/>Dese eten liede ende ooc beesten</l>
<l>Ende drinken bloet, segghen de geesten.</l>
<l>In India ligghen waerlike</l>
<l>Vier ende viertich conincrike</l>
<l n="915">Ende daertoe menegherande liede,</l>
<l>Die ic u een deel can bedieden.</l>
<l><hi rend="bold">O</hi>restes sijn daer ende Germane</l>
<l>Ende Coacren ooc, alse ic wane.</l>
<l>Al sulke bome daer staen,</l>
<l n="920">Dat si boven dien wolken slaen.</l>
<l>Int gheberchte wonen Pigmene</l>
<l>Liedekine haerde clene,</l>
<l>Die jeghen die cranen houden strijt,</l>
<l>Want si in den oochstetijt</l>
<l n="925">Nemen willen hare coren</l>
<l>Ende hare lant al testoren.</l>
<l>Si draghen kindere te drie jaren.</l>
<l>Daer wast peper ooc te waren;</l>
<l>Het es wit van rechten aerde.</l>
<l n="930">Maer si jaghen haerre vaerde</l>
<l>Die serpente al met viere;</l>
<l>Dus weerdet van bruunre maniere.</l>
<l>Binnen achte jaren weerden si out,</l>
<l>Dat si verliesen hare ghewout.</l>
<l n="935">Daer wonen ooc Macrobiene,</l>
<l>Grote liede ende onsiene,</l>
<l>Die sijn twalef ellen lanc.</l>
<l>Daer es luttel ieman so cranc,</l>
<l>Si en houden meneghen strijt</l>
<l n="940">Jeghen svoghels grijps ghebijt,</l>
<l><pb n="249"/>Achter liebaerde, voren aren,</l>
<l>Dus eest bescreven te waren.</l>
<l>Daer es volc van Buricolet,</l>
<l>Daer elc man sinen vader et,</l>
<l n="945"><milestone unit="fol" n="69rb"/> Ofte siere moeder, alsi sterven,</l>
<l>Ofte van oude bederven.</l>
<l>Diere niet en et, heves scande,</l>
<l>Want hets sede in dien lande.</l>
<l>Daer sijn liede, die rauwe vische eten;</l>
<l n="950">So staerc sijn si ende so vermeten,</l>
<l>Dat si verwinnen enen walvisch wel</l>
<l>Ende achterswemmen: si sijn so snel,</l>
<l>Ende si drinken die soute see.</l>
<l>Daerna so es wonder mee:</l>
<l n="955">Daer sijn liede met breden voeten,</l>
<l>Ghescepen, als oft waren loeten,</l>
<l>Die ander huus negheen en maken,</l>
<l>Dan si up heffen met vlaken</l>
<l>Ende bescermen hem jeghen dien reghen.</l>
<l n="960">Ander liede woner jeghen,</l>
<l>Die hebben an elke hant</l>
<l>Sestiene vinghere, dats becant,</l>
<l>An elken voet sestiene teen;</l>
<l>Dat en es loghene engheen.</l>
<l n="965">Daer sijn liede, dats wel cont,</l>
<l>Die hovede hebben alse een hont</l>
<l>Ende lede met langhen clauwen;</l>
<l>Ghecleet sijn si met huden grauwen,</l>
<l>Ende alsi spreken tenegher stont,</l>
<l n="970">Bassen si, ocht ware een hont.</l>
<l>Ooc hooric in bouken saghen</l>
<l>Dat daer some vrouwen draghen</l>
<l>Grauwe kinder; in hare ouden</l>
<l><pb n="250"/>Werden si swert, ende si behouden</l>
<l n="975">Hare lijf so menech jaer.</l>
<l>Ander liede wonen daer</l>
<l>Die kinder draghen vive tsamen;</l>
<l>Dits also waer alse Amen.</l>
<l>Maer achte jaer en moghen si leven.</l>
<l n="980"><milestone unit="fol" n="69va"/> <hi rend="bold">A</hi>nder liede woner neven,</l>
<l>Diemen heet Arimaspi.</l>
<l>Maer ene oghe en hebben si,</l>
<l>Die staet hem int vorhooft voren.</l>
<l>Ander volc es daer na gheboren,</l>
<l n="985">Die up enen voete gaen,</l>
<l>Ende een aerm es hem ghestaen</l>
<l>In hare borst te middewerde.</l>
<l>Si lopen seerre dan perde,</l>
<l>Ghelijc alse een voghel vloghe,</l>
<l n="990">Ofte alsmen scote met enen boghe.</l>
<l>Daer sijn liede sonder hovet,</l>
<l>Ende hem staen doghen, dies ghelovet,</l>
<l>In haere scouderen; haer mont es</l>
<l>In hare borst, des sijt ghewes;</l>
<l n="995">Gheborstelt sijn si alse swijn.</l>
<l>Ander liede daerbi ooc sijn,</l>
<l>Die bi eens appels roke leven.</l>
<l>Ganghes die flume loopt hem beneven.</l>
<l>Rieken si ooc enen stanc,</l>
<l n="1000">Si sterver af, si werden so cranc.</l>
<l>Serpente machmen daer ooc vinden</l>
<l>So staerc, dat si den hert verslinden</l>
<l>Ende si swemmen over die see.</l>
<l>Nochtan vintmen wonders mee:</l>
<l n="1005">In Ganges so vintmen ale</l>
<l><pb n="251"/>Dertich voet lanc bi ghetale.</l>
<l>Daer sijn woorme met tween aermen,</l>
<l>So staerc, sine laten niet ghehaermen</l>
<l>Enen groten olifant,</l>
<l n="1010">Sine verdrinkene altehant.</l>
<l>In die see ooc van Endi</l>
<l>Vintmen slecken, so groot sijn si,</l>
<l>Dattie liede huse maken</l>
<l>Van haren scellen. dit sijn saken</l>
<l n="1015"><milestone unit="fol" n="69vb"/> Waer ende loghene enghene.</l>
<l>Daer so vintmen seilstene</l>
<l>Ende adamante, die sijn so staerc,</l>
<l>En machse breken gheen waerc,</l>
<l>Sonder sbox bloet allene.</l>
<l n="1020">Dats wonder van enen stene.</l>
<l><hi rend="bold">T</hi>usscen Inden ende Tygris</l>
<l>Leit een lant, dat gheheten is</l>
<l>Partia. in sinen wike</l>
<l>Sijn drieendertich conincrike.</l>
<l n="1025">Partia hetet bi rechter namen</l>
<l>Om liede, diere eerst in quamen,</l>
<l>Ende van den Siten waren gheboren,</l>
<l>Die Parten hieten te voren.</l>
<l>Deen rike heet Aracusia</l>
<l n="1030">Dor een poorte, daer het na</l>
<l>Wilen eer gheheten was,</l>
<l>Also alsic in dien bouke las.</l>
<l>Assuria, dats ware dinc,</l>
<l>Dat van Assur dien coninc</l>
<l n="1035">Ontfinc sine rechte name,</l>
<l>Ende bleef hem ooc sint bequame,</l>
<l>Om dat was talre eerst sijn lant,</l>
<l><pb n="252"/>Dat leghet daerna altehant.</l>
<l>Sijn oudervader was Noe,</l>
<l n="1040">Die voer over der lovien see,</l>
<l>Ende sijn vader dat was Sem</l>
<l>Die eerste coninc van Salem.</l>
<l>Daerna so staet dat lant van Meden</l>
<l>Met menegher goeder vaster steden,</l>
<l n="1045">Dat na dien coninc Medus heet.</l>
<l>Daerna leestmen dat Percen steet,</l>
<l>Dat some liede heten Perci;</l>
<l>Dat heet na den coninc vri</l>
<l>Perceuse, Jupiters sone.</l>
<l n="1050"><milestone unit="fol" n="70ra"/> Hi maecte ene stat wel scone,</l>
<l>Die Alexander brac te sticken,</l>
<l>Ghenoemt hebbicse ooc dicken:</l>
<l>Percepolis es soe ghenant,</l>
<l>Daer men teerst binnen vant</l>
<l n="1055">Toverie, dies sijt ghewes.</l>
<l>Daer es een steen heet Pirites,</l>
<l>Die eens minscen hant bescout</l>
<l>Alsmene iewet vaste hout.</l>
<l>Dien Sineliten vintmen daer mede,</l>
<l n="1060">Sine grote crachtechede</l>
<l>Die wasset bede ende waent</l>
<l>Metter mane in elker maent.</l>
<l><hi rend="bold">V</hi>an Tygris toter Eufraten</l>
<l>Leghet een lant groot utermaten,</l>
<l n="1065">Dat heet men Mesopotamia</l>
<l>Van twee rivieren, daer het na</l>
<l><pb n="253"/>Eerstwerf gheheten was.</l>
<l>Ic dar mi wel vermeten das,</l>
<l>Dat daerin steet Ninive,</l>
<l n="1070">Drie dachvaert lanc ende mee.</l>
<l>Die maecte Ninus hier tevoren,</l>
<l>Die ute Grieken was gheboren</l>
<l>Deerste orloochs man van eerderike.</l>
<l>Dit es waerheit sekerlike.</l>
<l n="1075">Daer staet dat rike van Babylone,</l>
<l>Die Nemfroet maecte haerde scone.</l>
<l>Ninus wijf, Semiramis,</l>
<l>Maecte dien mure die daer is;</l>
<l>Tweehondert slachellen hooch,</l>
<l n="1080">Dat seide die ghone die niet en looch,</l>
<l>Ende vijftich ellen es hi dicke,</l>
<l>Van roden teghelen wel ghemicke,</l>
<l>Ende viertich milen es domganc</l>
<l>Met hondert poorten sonder wanc</l>
<l n="1085"><milestone unit="fol" n="70rb"/> Ghegoten al van metale</l>
<l>Staerc ende groot, gheraect wale.</l>
<l>Dor die stat loopt die Eufrate.</l>
<l>Daerinne staet dat oude ghesate,</l>
<l>Doude tor, die Nemfroet wrachte</l>
<l n="1090">Vier milen hooch met sinen gheslachte.</l>
<l>Daerbi eest dlant van Calde,</l>
<l>Daer vroede liede wonen mee</l>
<l>Van sterren, dan in enich lant</l>
<l>Dat nu ter werelt es becant.</l>
<l n="1095">Astronomie was daer eerste vonden,</l>
<l>Also als ons die bouke orconden.</l>
<l>Daerbi so es Arabia;</l>
<l><pb n="254"/>Daerbi die goede stat Sabba,</l>
<l>Daer Sibilla was gheboren,</l>
<l n="1100">Die versochte hier tevoren</l>
<l>Salomoene, den here,</l>
<l>Want hi conste wijsheiden mere,</l>
<l>Dan iemen verre ofte na.</l>
<l>Int lant van Arabia</l>
<l n="1105">Leghet een berch, heet Sinay.</l>
<l>Daer leghet een maghet vri</l>
<l>Begraven, Sente Kateline</l>
<l>Die dinghele grouven sonder pine.</l>
<l>Daer ontfinc Moyses die wet,</l>
<l n="1110">Dies moet ons allen sijn te bet.</l>
<l>Daer wonen die Moabiten</l>
<l>Amoniten, Ydumeen ende Madianiten.</l>
<l><hi rend="bold">T</hi>usscen dier see ende Eufraten</l>
<l>Es een goet lant utermaten,</l>
<l n="1115">Ende es gheheten Surien</l>
<l>Van enen edelen coninc vrien,</l>
<l>Daert wilen na was ghenant.</l>
<l><milestone unit="fol" n="70va"/> Daer staet in dat selve lant</l>
<l>Ene stat, die Damasch heet,</l>
<l n="1120">Daer ene flume dore gheet,</l>
<l>Die Farfar gheheten es.</l>
<l>Daer staet inne, des sijt ghewes</l>
<l>Anthiocien, die wel rike stat</l>
<l>Daer tkerstenheide vore sat</l>
<l n="1125">Ende dien coninc Corobrant</l>
<l><pb n="255"/>Verdreven met vechtender hant.</l>
<l>Daer es ooc der Fenicen lant,</l>
<l>Dat van Fenix es ghenant,</l>
<l>Die Agenors sone was,</l>
<l n="1130">Die Tyren maecte, daermen af las</l>
<l>In dien derden bouc te voren,</l>
<l>Daer menech mensche bleef verloren.</l>
<l>In Fenicen so staet Surs;</l>
<l>Daer brachte wilen groot succurs</l>
<l n="1135">Die markijs van Monferaet,</l>
<l>Dat in dietsce bescreven staet.</l>
<l>Daer bi so es ooc gheset</l>
<l>Ene edele stat, heet Sajet.</l>
<l>Een berch, heet Lybanus,</l>
<l n="1140">Leghet in Fenicen, secht men dus,</l>
<l>Daer die cederbome up staen.</l>
<l>Daeran springhet sonder waen</l>
<l>Die Jordane, die daer loopt,</l>
<l>Daer onse here in was ghedoopt.</l>
<l n="1145">Palestine staet daer mede,</l>
<l>Dat na ene goede stede</l>
<l>Was gheheten, Palestin,</l>
<l>Die noch gheleghen es daerin,</l>
<l>Ende nu heet soe Ascaloen,</l>
<l n="1150">Vor dat dhertoghe van Bulioen</l>
<l>Dode meneghen Sarrasijn;</l>
<l>Dies moete hi ghelovet sijn.</l>
<l><milestone unit="fol" n="70vb"/> Daerna es Joden lant,</l>
<l>Dat na Judas es ghenant,</l>
<l n="1155">Jacobs sone, spatrierken.</l>
<l>Daer staet dat hooft van allen kerken,</l>
<l><pb n="256"/>Jherusalem, daer nu te tiden</l>
<l>Die heidene ute ende in riden.</l>
<l>Daer na es ghestaen Galilee,</l>
<l n="1160">Daer god ghinc up die see,</l>
<l>Ende daerna so es Nasaret,</l>
<l>Bi Montabur es soe gheset,</l>
<l>Daer onse here was ghevoet.</l>
<l>Daerbi ant tfelt storte sijn bloet</l>
<l n="1165">Menech edel kerstijn deghen,</l>
<l>Die tien tiden waren versleghen,</l>
<l>Dat die edele coninc Wijt</l>
<l>Jeghen Salladine hilt strijt.</l>
<l>Daeran leghet Sodoma</l>
<l n="1170">Ende daertoe Gomorra;</l>
<l>Daer vijf goede stede stonden,</l>
<l>Die God selve dor hare sonden</l>
<l>Met sulfur ende met viere ontstac</l>
<l>Ende so hare sonden wrac.</l>
<l n="1175">Daer es nu die dode see,</l>
<l>Want daer en mach min no mee</l>
<l>In vloten, en gaet te gronde.</l>
<l>Soe ontfaet in haren monde</l>
<l>Algader die flume Jordane.</l>
<l n="1180">Daer bi wonen, dat ic wane,</l>
<l>Agarene ende Nabatiene</l>
<l>Ende andere gheslachte tiene,</l>
<l>Die dit lant houden met crachte,</l>
<l>Die sijn van Hismahels gheslachte,</l>
<l n="1185">Die sullen die werelt winnen</l>
<l>Met crachte ende sonder minnen.</l>
<l>Al die werelt sal onder hem staen</l>
<l><pb n="257"/><milestone unit="fol" n="71ra"/> Te cheinse ende ooc in dienste gaen,</l>
<l>Al dien eylanden vander see</l>
<l n="1190">Sullen si doen haerde wee</l>
<l>Ende hebbent al in hare ghewout,</l>
<l>Dier werelt rijcheit ende haer gout.</l>
<l>Dus is die waerheit voerseit al</l>
<l>Dat Isma&#x00EB;ls kinder gevallen sal.</l>
<l n="1195">Nu segghen papen ende clerke,</l>
<l>Dat dese liede ende haer ghewerke,</l>
<l>Dese Tatre, die nu so bout</l>
<l>Asien dwinghen met ghewout,</l>
<l>Dat si sijn Isma&#x00EB;lite,</l>
<l n="1200">Ende prouvent met vlite:</l>
<l>Dat sijt al dwinghen sonder waen</l>
<l>Ende niemen jeghen hem mach gestaen.</l>
<l><hi rend="bold">R</hi>echte suut van desen lande</l>
<l>Es Egypten al te hande,</l>
<l n="1205">Dat alre eerst hiet Epla.</l>
<l>Over ene wile daerna</l>
<l>Wan Egiptus al dat lant</l>
<l>Ende hiet Egypten al te hant.</l>
<l><pb n="258"/>Die rode see es ant oostende,</l>
<l n="1210">Daer Moyses met ghenende</l>
<l><milestone unit="fol" n="71rb"/> Tfolc over leide; dies hebbi danc,</l>
<l>Want Pharao aldaer vardranc,</l>
<l>Ende gaet west tote Affrike.</l>
<l>Men vint gheen lant sijn ghelike,</l>
<l n="1215">Noch daer so goede stede staen.</l>
<l>Nilus hevet al om bevaen,</l>
<l>Die bat up ooc Ganges heet.</l>
<l>Men leest dat daer binnen steet</l>
<l>Hondert dusent goeder stede.</l>
<l n="1220">Men leest dat tote an den daghe heden</l>
<l>Daer noit gheswerc over en leet,</l>
<l>No van reghene wat en weet.</l>
<l>Maer Nilus, die clare riviere,</l>
<l>Hevet al sulke maniere,</l>
<l n="1225">Dat soe wast ende maket nat</l>
<l>Algader Egyptenlant; omdat</l>
<l>Machmen coren winnen ghereet.</l>
<l>Daer es een stat, die Teben heet,</l>
<l>Die Cadmus maecte, Agenors sone,</l>
<l n="1230">Ende hietse Teben na die gone</l>
<l>Die hi maecte in Griekenlant,</l>
<l>Die Alexander, die wigant,</l>
<l>Al verbernde ende velde,</l>
<l>Alse u die eerste bouc vertalde.</l>
<l n="1235"><pb n="259"/> Daer was sente Mauricius gheboren</l>
<l>Die Maximianus hier te voren</l>
<l>Ontlivede ende die ghesellen sijn,</l>
<l>Omdat si waren kerstijn.</l>
<l>Daer ligghet ane grote woestine,</l>
<l n="1240">Daer Zozimas entie ghesellen sine</l>
<l>Ende daertoe menich eremite</l>
<l>Gode dienden met vlite.</l>
<l>Cambices die [.....] hiet,</l>
<l>Die verwan Egyptendiet,</l>
<l n="1245"><milestone unit="fol" n="71va"/> Ende maecte ene stede scone,</l>
<l>Die hi hiet Babylone.</l>
<l>Dat es Babilone-Kaer,</l>
<l>Die nu thovet es, dats waer,</l>
<l>Van algader dien conincrike.</l>
<l n="1250">Daer maecte sider deghenlike</l>
<l>Alexander, die vrie,</l>
<l>Ene stat, heet Alexandrie,</l>
<l>Daer hi in es begraven</l>
<l>Nu ter stont met groter haven.</l>
<l n="1255"><hi rend="bold">N</hi>u nemic weder mine vaert</l>
<l>Van dien westen ten oosten waert</l>
<l>Toten berghe, heet Caucasus,</l>
<l>Ende telle u daeraf aldus:</l>
<l>Sijn oostende es verheven</l>
<l n="1260">Jeghen die see, ende comt ghedreven</l>
<l>Rechte over noort tote Europen.</l>
<l>Bindien berghe, daer hi es open,</l>
<l><pb n="260"/>Es dlant van Amasonia.</l>
<l>Die Massageten sijn daerna</l>
<l n="1265">Entie Colken ende die Sarmaten,</l>
<l>Dits wreet volc utermaten.</l>
<l>Dat es dier maechden lant.</l>
<l>Daer was Cyrus, die wigant,</l>
<l>Versleghen vander coninghinnen,</l>
<l n="1270">Om dat hi dlant waende winnen;</l>
<l>Die was gheheten Thamaris.</l>
<l>An die noortside loopt Fasis,</l>
<l>Ene scone riviere, al te hant.</l>
<l>Vaste daeran licht Bacterenlant,</l>
<l n="1275">Dat na een water Bacteren heet,</l>
<l>Dat daer in den lande gheet,</l>
<l>Daer Bessus, die moordenare,</l>
<l>Was ghevloen met siere scare,</l>
<l><milestone unit="fol" n="71vb"/> Doe hi Darise hadde versleghen.</l>
<l n="1280">Een ander lant es daer jeghen,</l>
<l>Dat es gheheten Yrcanie,</l>
<l>Daer vlo met siere companie</l>
<l>Narbesines, die felle man.</l>
<l>Van enen bosce, leit daeran,</l>
<l n="1285">Heeft Yrcanie de name ontfaen,</l>
<l>Daer voghele in sijn sonder waen,</l>
<l>Haer vederen scemeren met nachte.</l>
<l>Daerbi wonet volc van crachte,</l>
<l>Bede Siten ende Hunen,</l>
<l n="1290">Die met Ettelen, dien brunen,</l>
<l>Alle die lande, die nu sijn</l>
<l><pb n="261"/>Tusscen Spanien ende dien Rijn,</l>
<l>Dorevoeren met orloghen.</l>
<l>Danen machmen sien met oghen</l>
<l n="1295">Berghe, die daer ligghen bi,</l>
<l>Die heten Yperbori.</l>
<l>Over die berghe an die noortside</l>
<l>So waiet emmer in allen tide</l>
<l>Die noorden of die noortoostenwint,</l>
<l n="1300">Hier an liegic niet een twint,</l>
<l>Ende dit heet dier Taters lant.</l>
<l>Daerbi leghet al tehant</l>
<l>Albania, om dat tfolc aldare</l>
<l>Gheboren weert met witten hare.</l>
<l n="1305">Armenia dat ligghet daernaer.</l>
<l>Noch so es die arke aldaer</l>
<l>Up enen berch, heet Ararat,</l>
<l>Daer Noe selve binnen sat</l>
<l>Ende voer up, doe die lovie ghinc;</l>
<l n="1310">Dit es ghewaerlike dinc.</l>
<l>Daerna es Yberia</l>
<l>Ende daerna Capadocia,</l>
<l>Die die namen souden ontfaen,</l>
<l><milestone unit="fol" n="72ra"/> Van steden, diere binnen staen.</l>
<l n="1315">Daer sijn merien sonder waen,</l>
<l>Die mettien winde voolne ontfaen;</l>
<l>Sine leven maer altoos drie jaer;</l>
<l>Dit lesemen al over waer.</l>
<l><hi rend="bold">D</hi>aer an es minder Asia,</l>
<l n="1320">Dat al ommetrent wel na</l>
<l>Beloken es mettier see,</l>
<l><pb n="262"/>Daer ic u af sal tellen mee.</l>
<l>Ene poort es in dat lant,</l>
<l>Die Effesus es ghenant,</l>
<l n="1325">Die maecten die wijf wileneer,</l>
<l>Doe si dlant ende daertoe meer</l>
<l>Hadden ghewonnen verre ende na,</l>
<l>Die wijf van Amasonia.</l>
<l>Daer leit sinte Jan ewangeliste,</l>
<l n="1330">Die gods verholenhede wiste.</l>
<l>Daer na es Migdonia,</l>
<l>Dat te voren hiet Berica,</l>
<l>En nu hetet Bitinia,</l>
<l>Van enen coninc, daer het na</l>
<l n="1335">Was gheheten, Bitinus;</l>
<l>Ooc heeter ene stat aldus.</l>
<l>Ene stat es ooc daerna,</l>
<l>Die heet Nich ochte Nicea.</l>
<l>Dit lant van Bitinia</l>
<l n="1340">Heel ooc dat meerre Frigia.</l>
<l>Daer staet Smirna, die stede,</l>
<l>Die Teseus maken dede.</l>
<l>Gallacia dat es daerbi,</l>
<l>Dat na den Gallen heet bedi,</l>
<l n="1345">Want si mettien coninc Bitine</l>
<l>Dat lant wonnen met groter pine.</l>
<l>Daerna so es tminder Frigia;</l>
<l>Ene dochter hadde Europa,</l>
<l><milestone unit="fol" n="72rb"/> Daert eerst was na ghenant.</l>
<l n="1350">Daerbi so es een ander lant,</l>
<l>Dat gheheten es Dardane,</l>
<l>Na Dardanuse na minen wane,</l>
<l>Die was Jupiters sone.</l>
<l><pb n="263"/>Daer in es Troien, daer die gone</l>
<l n="1355">Van Grieken tien jaer vore laghen,</l>
<l>Eer sise ghewonnen saghen.</l>
<l>Daerna so es Licaone,</l>
<l>Daer loopt een riviere scone,</l>
<l>Die wilen eer Hermus hiet,</l>
<l n="1360">Haer sant was gout ende el niet.</l>
<l>Lidia so staet daeran,</l>
<l>Dat van Liduse die name wan.</l>
<l>Sijn broeder hiet Tirrenis,</l>
<l>Daer een poorte na gheheten is,</l>
<l n="1365">Die gheheten es Tiatira.</l>
<l>Daerna so es Ysauria,</l>
<l>Dat van der lucht ontfaet die name,</l>
<l>Want soe es daer so bequame.</l>
<l>Cilicia so es ooc daeran,</l>
<l n="1370">Daer Alexander, dedele man,</l>
<l>Scoffierde Darise dien coninc,</l>
<l>Dat van Cilixe die name ontfinc,</l>
<l>Dies rijks Agenorres sone.</l>
<l>Daers een berch, alstie ghone,</l>
<l n="1375">Die in latine taurus heet.</l>
<l>Daer lesemen dat Tarcen steet,</l>
<l>Die Perceus maecte hier te voren,</l>
<l>Daer sinte Pauwels was gheboren.</l>
<l>Daer na so es Licia,</l>
<l n="1380">Pisidia, Pamfilia</l>
<l>Ende Ponten dat grote lant,</l>
<l>Daer Ovidius was versant</l>
<l><pb n="264"/>Ende ooc mede sinte Clement.</l>
<l><milestone unit="fol" n="72va"/> Dat rechte up die see ent.</l>
<l n="1385"><hi rend="bold">A</hi>sien hebben wi dorlopen,</l>
<l>Nu sulwi segghen van Europen.</l>
<l>Dats terdendeel van eerderike.</l>
<l>Het was gheheten sekerlike</l>
<l>Na eens dochter, hiet Agenor,</l>
<l n="1390">Die Tyren hadde meneghen tor</l>
<l>Ende was Europa ghenant.</l>
<l>Jupiter, die grote tyrant</l>
<l>Hi ontfoerdese haren vader;</l>
<l>Daerna so heet dit algader.</l>
<l n="1395">An die noortside der see bi</l>
<l>Ligghen berghe, heten Rife&#x00EF;,</l>
<l>Ende een riviere, heet Tana&#x00EF;s,</l>
<l>Die na enen coninc gheheten is,</l>
<l>Entie mersce Meotides,</l>
<l n="1400">Daert bi ghesceden es</l>
<l>Van dien lande van Asia.</l>
<l>Bi eere stat Theodosia</l>
<l>Gaen die merscen toter see,</l>
<l>Dus delen si die lande ontwee.</l>
<l n="1405">Van Tana&#x00EF;s rechte suut</l>
<l>Leit een lant, dat es al uut</l>
<l>Ghedeelt mettier Donouwen,</l>
<l>Dat hetet te minen trouwen</l>
<l>Dat nederste Citia.</l>
<l n="1410">Daerna leecht Alania,</l>
<l>Gotlant, Lijflant ende Prusen</l>
<l>Hongerien ende Rusen,</l>
<l>Daer Kiewen es die goede stede,</l>
<l><pb n="265"/>Een die beste van kerstenhede,</l>
<l n="1415">Bulgerie ende Polane,</l>
<l>Behem ende ooc Comane.</l>
<l><milestone unit="fol" n="72vb"/> <hi rend="bold">T</hi>usscen Monju entier Dunouwen</l>
<l>Leecht een lant, daer scone vrouwen</l>
<l>Haerde vele binnen sijn;</l>
<l n="1420">Germania hetet in latijn.</l>
<l>Het gaet west al toten Rine,</l>
<l>An die noortoostside sine</l>
<l>Loopt een riviere, heet die Elve.</l>
<l>Swaven leghet in dat selve,</l>
<l n="1425">Daer die Dunouwe springhet in.</l>
<l>Viertich rivieren valler in,</l>
<l>Min no meer, in die Dunouwe,</l>
<l>Dies es soe alre watere vrouwe;</l>
<l>Alre meeste draghen si scepe</l>
<l n="1430">Van die vallen in haren grepe.</l>
<l>In seven stucken min no mee</l>
<l>Valt soe ghedeelt in die see.</l>
<l>Van danen over viertich milen</l>
<l>Machmen beseffen sonder ghilen</l>
<l n="1435">Haren stroom al in die see,</l>
<l>Ende versch ooc drinken, dat es mee.</l>
<l>Daerna esser Vrankenlant,</l>
<l>Dueringen, Beieren al te hant,</l>
<l>Sassen ende Westfalen mede.</l>
<l n="1440">Algader dese goede stede</l>
<l>Hiet Almanien wilen eer</l>
<l>Ende daertoe lants vele meer.</l>
<l>Vander Elven al nederwaert</l>
<l>Leghet Vrieslant an die vaert;</l>
<l n="1445"><pb n="266"/> Tusscen der Elven ende Sincfal</l>
<l>Hiet wilen eer Vrieslant al.</l>
<l>An die noordoostside es Denemaerke,</l>
<l>Daer waren wilen heelde staerke,</l>
<l>Ende bat oost so leghet Sweden</l>
<l n="1450">Een lant met vele goeder steden;</l>
<l>Noortwegen es bat noort.</l>
<l><milestone unit="fol" n="73ra"/> Men en vint gheen lant bat voort.</l>
<l><hi rend="bold">N</hi>u keric weder ten oosten waert.</l>
<l>Daer de Dunouwe ter see in vaert</l>
<l n="1455">Ende tusscen dier Narvelsee</l>
<l>Ligghen conincrike twee;</l>
<l>Dat een heet Neder-Pannonia,</l>
<l>Dat ander heet Messia.</l>
<l>Daeran so es Bulgerie;</l>
<l n="1460">Tracien dat es daer bie,</l>
<l>Dat na Jafets sone Tyras</l>
<l>Eerstwerf gheheten was.</l>
<l>Constantenoble, die goede stede,</l>
<l>Die Constantijn maken dede</l>
<l n="1465">Ende na hem es ghenant,</l>
<l>Staet daer in dat selve lant.</l>
<l>Algader hetet Grieken entrouwen</l>
<l>Tusscen dien Braes ende dier Dunouwen</l>
<l>Wilen eer doe hiet Cetin.</l>
<l n="1470">Een lantscap es daerin,</l>
<l>Dat men heet Dalmatia;</l>
<l>Ene stat steet daerna,</l>
<l>Die es gheheten Epyrrus.</l>
<l>Achilles sone hietse aldus,</l>
<l n="1475">Die selve Pirrus hiet.</l>
<l>Daer es een fonteine, en liege u niet,</l>
<l><pb n="267"/>Daer men in blusscet enen brant</l>
<l>Ende weder ontsteect al te hant.</l>
<l>Ene poort es daerna,</l>
<l n="1480">Die es gheheten Caonia,</l>
<l>Die Ectors broeder Helenus</l>
<l>Na Caoene hiet aldus.</l>
<l>Daer so staet ene stede,</l>
<l>Die Molosus maken dede,</l>
<l n="1485">Pirrus sone, ende daerna</l>
<l>Heet die poort Molosia.</l>
<l><milestone unit="fol" n="73rb"/> Athenen staet daerbi,</l>
<l>Die Cycrops, een coninc vri,</l>
<l>Eerstwert maken dede,</l>
<l n="1490">Daerbi Theben die goede stede,</l>
<l>Die Alexander destrueerde,</l>
<l>Bedi dat soene verweerde,</l>
<l>Tessalien, dat goede lant,</l>
<l>Dat van Tessaluse es ghenant,</l>
<l n="1495">Ende daertoe Macedonie,</l>
<l>Daer Alexander, die vrie,</l>
<l>In was gheboren ende ghevoet,</l>
<l>Ende daer leecht sijns vader goet.</l>
<l>Men leest dat daer Olympus staet,</l>
<l n="1500">Een berch die boven dien wolken slaet.</l>
<l>Daer es Corinten, een stede scone,</l>
<l>Daer Alexander in spien crone.</l>
<l>Arcadia die staet daer voren,</l>
<l>Daer Jupiter in was gheboren.</l>
<l n="1505">Een steen es daer, heet Asbestoen,</l>
<l>So wonderlike es sijn doen:</l>
<l>Woort hi enewerf ontsteken,</l>
<l>Sijn vier en mach niemen breken.</l>
<l><pb n="268"/>Hoghe Pannonia es daernaer;</l>
<l n="1510">Over waer leestmen dat daer</l>
<l>Sente Mertijn was gheboren,</l>
<l>Die met gode es vercoren.</l>
<l>Daerbi so es Ystria</l>
<l>Bi enen watere, daert na</l>
<l n="1515">Was ghenant, dat Yster heet,</l>
<l>Dat uter Dunouwen gheet.</l>
<l><hi rend="bold">I</hi>taliane heten in latijn</l>
<l>Alle die liede die nu sijn</l>
<l>Tusscen die Suutsee ende Moniu.</l>
<l n="1520">Waerbi dat es, dat segghic u:</l>
<l>Een coninc was in Cicile,</l>
<l>Die daer coninc was een wile,</l>
<l><milestone unit="fol" n="73va"/> Die was gheheten Ytalus,</l>
<l>Daerom hetet dlant aldus.</l>
<l n="1525">In die noortside es Lombaerdie,</l>
<l>Daer in steet meneghe stede vrie.</l>
<l>Voort bat suden es Tuscane,</l>
<l>Campanien dat es daerane,</l>
<l>Daer men vint dien goeden wijn</l>
<l n="1530">Ende vaste borghe binnen sijn.</l>
<l>Daerbi so es Latie;</l>
<l>Daer staet die edele stat, die vrie,</l>
<l>Roma, thovet van Europen,</l>
<l>Daer menech hevet toe ghelopen,</l>
<l n="1535">Die Romulus wilen stichte,</l>
<l>Daer Ovidius vele af dichte.</l>
<l>Daerna so es Poelien gheleghen</l>
<l>Ende Calabren daerjeghen;</l>
<l>Venigen de stat es daerna,</l>
<l n="1540">Dat es tende van Italia.</l>
<l><pb n="269"/><hi rend="bold">D</hi>ie Rijn sprinct onder Moniu</l>
<l>Ende loopt recht noort; dat segghic u,</l>
<l>Dattene die noortsee ontfaet.</l>
<l>Al dat lantscap dat nu gaet</l>
<l n="1545">Tusscen dien Rijn ende Bartanienlantsee</l>
<l>Hiet wilen Gallen ende daertoe mee.</l>
<l>Doe quam Vranke, die coninc,</l>
<l>Die met Eneas van Troien ontghinc,</l>
<l>Ende maecte Troien upten Rijn,</l>
<l n="1550">Dat nu heet Santen: al woort sijn,</l>
<l>Dat lach algader in desen wike;</l>
<l>Doe hiet hi dlant Vrancrike,</l>
<l>Ende nu hetet som Loreine,</l>
<l>Som Elsaten, som Ardeine,</l>
<l n="1555">Tiraten ende Henegouwen,</l>
<l>Brabant ende Haspegouwen,</l>
<l>Vlaenderen ende Vermendoos</l>
<l><milestone unit="fol" n="73vb"/> Rechte Vranken ende Artoos,</l>
<l>Normandie ende Champaengen.</l>
<l n="1560">Galle gaet tote Carcaengen,</l>
<l>Dat heet wel gheclede Gallen,</l>
<l>Dat en es niet cont hem allen.</l>
<l>Een ander Gallen es daerna</l>
<l>Dat heet gehaerde Gallia,</l>
<l n="1565">Want die liede, die daer waren</l>
<l>Waren altoos met langhen haren.</l>
<l>Bertaengen es in dit Gallen;</l>
<l>Besuut der Loren met allen</l>
<l>So gaet vort toter Rone.</l>
<l n="1570">Daer in staet meneghe stede scone;</l>
<l>Daer in es Berry ende Averne,</l>
<l><pb n="270"/>Borgondien, ende meneghe taverne</l>
<l>Binnen es van goeden wine.</l>
<l>Daer binnen es Limosine</l>
<l n="1575">Entie wilde Recordane;</l>
<l>Dus eist ghedeelt na minen wane.</l>
<l>Tusschen dien berch enter Rone</l>
<l>Es derde Gallen, van Nerbone,</l>
<l>Dat heet ghebaerde Gallia.</l>
<l n="1580">Dat willic segghen u waerna:</l>
<l>Om dat die liede hier te voren</l>
<l>Hare baerde niet en scoren.</l>
<l>Daer staet die stat van Nerbone</l>
<l>Bede Marsaelgen ende Tolone</l>
<l n="1585">Harleblanke ende Mompelier</l>
<l>Ende Provence, daer menech fier</l>
<l>Provensale binnen es.</l>
<l>Aerbelose, des sijt ghewes,</l>
<l>Leghet in dat Gallen mede</l>
<l n="1590">Ende daertoe meneghe goede stede.</l>
<l>West daerna leghet Aniou</l>
<l>Ende dlant van Poitou,</l>
<l><milestone unit="fol" n="74ra"/> Dat heet Aquitania,</l>
<l>Om dattaer verre ende na</l>
<l n="1595">So vele rivieren lopen.</l>
<l>Talre west van Europen</l>
<l>Daer es Spaengen, tgoede lant,</l>
<l>Daer Herculus, die wigant,</l>
<l>Sine columnen heeft ghesat.</l>
<l n="1600">Dat dede die deghen omme dat,</l>
<l>Want hi woude gheweldelike</l>
<l>Tusscen Europen ende Affrike</l>
<l><pb n="271"/>Ene brugghe over die see slaen,</l>
<l>Daer noch sine columnen staen.</l>
<l n="1605">In Spaengen leghet altemale</l>
<l>Tconincrike van Portigale,</l>
<l>Castele, Gallisien ende Aragoene,</l>
<l>Sebilien ende Lisiboene,</l>
<l>Daer Ulixes here was,</l>
<l n="1610">Alsmen int bouc van Troien las.</l>
<l>Hier ent die tale van Europen;</l>
<l>Nu willic voort in Affriken lopen.</l>
<l><hi rend="bold">A</hi>ffrike ontfinc die name</l>
<l>Van enen, die van Abrahame</l>
<l n="1615">Comen was, die Affer hiet,</l>
<l>Ende gaet oost, in liege u niet.</l>
<l>Jeghen Egypten an dat sant</l>
<l>Ende gaet noort an Spaengenlant.</l>
<l>West om gaet sine strike</l>
<l n="1620">Toten westende van eertrike.</l>
<l>Daer es een lant, heet Libia,</l>
<l>Dat meeste lant van Affrika,</l>
<l>Ende es dat beste corenlant,</l>
<l>Dat noit man in die werelt vant.</l>
<l n="1625">Daerna es een lant, heet Ceucis,</l>
<l>Daer Karthago binnen is,</l>
<l>Die beste stat van Affrike,</l>
<l><milestone unit="fol" n="74rb"/> Die maecte gheweldelike</l>
<l>Ene vrouwe, hiet Dido,</l>
<l n="1630">Die waert sider haerde onvro,</l>
<l>Want soe dor Eneas minne</l>
<l>So sere waert uten sinne,</l>
<l>Dat soe haer selven slouch te doot.</l>
<l>Dat was scade haerde groot.</l>
<l n="1635">Agenor was hare vader,</l>
<l><pb n="272"/>Dies Tyren was al tenen gader.</l>
<l>Daerna so leit Getulia</l>
<l>Ende daerna Numidia,</l>
<l>Daer Jugurta here in was.</l>
<l n="1640">Daer stoet die stat, daer in las</l>
<l>Die goede sinte Augustijn,</l>
<l>Die heet Ypone in latijn.</l>
<l>Etyopen es danen suutwaert,</l>
<l>Dat na Etham gheheten waert.</l>
<l n="1645">Dus vintmen Etyopen drie:</l>
<l>Dat een es, dat segghemen mie,</l>
<l>Boven Egypten dat Etyopen,</l>
<l>Daer Nilus uut comt ghelopen:</l>
<l>Dander staet bat Inden na,</l>
<l n="1650">Daer staet die stat, heet Sabba,</l>
<l>Daer Sibilla vrouwe af was,</l>
<l>Alsmen hier te voren las.</l>
<l>Dat derde es in Affrike.</l>
<l>In elc vintmen sekerlike</l>
<l n="1655">Swarter more menech een.</l>
<l>Dat en es loghene engheen.</l>
<l>Suutwaert van desen Etyopen</l>
<l>Ligghen grote woestine open</l>
<l>Allen lieden onbekent,</l>
<l n="1660">Want daer es menech serpent</l>
<l>Ende daertoe menegherande dier,</l>
<l>Allen lieden onghehier,</l>
<l><milestone unit="fol" n="74va"/> Ende dor die hitte vander sonnen</l>
<l>Es dat lant al ongewonnen.</l>
<l n="1665">Daerna so es die grote see,</l>
<l>Daerin vintmen wonders mee:</l>
<l>Dat sonnescijn maectse so heet,</l>
<l>Dat soe wallet also ghereet,</l>
<l>Alse dwater doet over tfier;</l>
<l n="1670"><pb n="273"/> Daer es menech vesch onghehier.</l>
<l>Daer lecht een berch, heet Adlas,</l>
<l>Die na enen coninc gheheten was,</l>
<l>Affrike was hem onderdaen,</l>
<l>Adlas hiet hi sonder waen.</l>
<l n="1675">Up dien berch sat die coninc vrie</l>
<l>Ende screef astronomie.</l>
<l>Prometheus was sijn broeder mede,</l>
<l>Die een beelde spreken dede.</l>
<l>Affrike es een groot lant,</l>
<l n="1680">Tmeeste deel es onbecant</l>
<l>Al dien lieden, die nu sijn,</l>
<l>Om dat heete sonnescijn.</l>
<l>Affrike laten wi nu staen</l>
<l>Ende willen ten eylanden gaen.</l>
<l n="1685"><hi rend="bold">C</hi>ypren leghet in die Suutsee</l>
<l>Jeghen Surien min no mee.</l>
<l>Bat oosten leghet Cretenlant,</l>
<l>Na dien coninc Crete ghenant.</l>
<l>Bat oost so leghet Abidos,</l>
<l n="1690">Ende daerna so leghet Colchos,</l>
<l>Ende daerna, dies sijt ghewes,</l>
<l>Vierenvijftich Cyclades:</l>
<l>Eylande sijn also ghenant,</l>
<l>Die ligghen jeghen Asien lant.</l>
<l n="1695">Dat meeste daer af heet Delos,</l>
<l>Ende daerna leghet Samos;</l>
<l>Daer was gheboren Pittagoras,</l>
<l><pb n="274"/><milestone unit="fol" n="74vb"/> Die vinder van musiken was.</l>
<l>Eerdine potte waren daer</l>
<l n="1700">Eerst ghemaect, dat was waer.</l>
<l>Cycilien dat leghet daerna</l>
<l>Bi den lande van Italia.</l>
<l>Daer es die berch van Vulcane,</l>
<l>Die altoos bernet, alsic wane.</l>
<l n="1705">Bi Cicilien in die wilde see</l>
<l>Ligghen eilande, heten Eolee,</l>
<l>Die bernen ooc in allen tiden,</l>
<l>Dat segghen si, diere bi liden.</l>
<l>Bi Atlase, die in Affriken es,</l>
<l n="1710">Ligghen eylande, heten Gorgades.</l>
<l>Overwaer segghic u mee:</l>
<l>Bat ute in die hete see</l>
<l>Lach dat grote eylant,</l>
<l>Dat hadde enen meerren rant,</l>
<l n="1715">Dan Europen of Affrike,</l>
<l>Dat verdreef ghemenelike,</l>
<l>Met al dien volke, dat daer sat.</l>
<l>Plato bescreef ons al dat.</l>
<l>Daers nu de see ghestoormt van hitten;</l>
<l n="1720">Dat segghen si, diere bi sitten.</l>
<l>In Nilus so es een eylant,</l>
<l>Dat Mero&#x00EB; es ghenant;</l>
<l>In dien somere so en es daer</l>
<l>Enghene scaduwe, dat es waer,</l>
<l n="1725">Alse die sonne es te middaghe.</l>
<l>Daer in staet, dats ghene saghe,</l>
<l>Ene stat, heet Sienee;</l>
<l>Daer in es noch wonders mee:</l>
<l>In die stede so es een pit;</l>
<l n="1730">Alse die sonne ten hoochsten sit</l>
<l><pb n="275"/>Scijnt soe tote up dien gront</l>
<l>Rechte neder ter selver stont;</l>
<l><milestone unit="fol" n="75ra"/> Dien put maecten philosofiene</l>
<l>Dertich ellen diep ende tiene.</l>
<l n="1735">Daerna es dat verloorne lant,</l>
<l>Allen lieden onbecant,</l>
<l>Ende leghet west van Affrike.</l>
<l>Men vindet, wanic, in eertrike</l>
<l>Lant so scone noch so goet,</l>
<l n="1740">Noch daert so goet in wesen doet;</l>
<l>Ende heet om dat tverloren lant:</l>
<l>Het es ghesciet dat ment vant,</l>
<l>Ende alsemen daerave sciet,</l>
<l>En conde ment ghevinden niet.</l>
<l n="1745">Wi lesen dat sinte Brandaen</l>
<l>In dat lant was sonder waen,</l>
<l>Die bi der see ende upt lant</l>
<l>Wonders vele ondervant.</l>
<l>Buten Europen ligghen eylande</l>
<l n="1750">Vele, die noit man en becande,</l>
<l>Ende andere, die ic nomen sal,</l>
<l>Some breet, some smal:</l>
<l>Malorke ende Minorke mede</l>
<l>Ende Maroch, daer meneghe stede</l>
<l n="1755">Wel gheaisiert binnen es,</l>
<l>Ende drieendertich Orcades.</l>
<l>Buten Bartanien es Inghelant,</l>
<l>Waloos, Scotlant ende Irlant</l>
<l>Ende een eylant, heet Tanados;</l>
<l n="1760">Het maecte dier serpente los</l>
<l>Waer dat men die eerde hevet,</l>
<l>Die an dien eylande clevet.</l>
<l>Buten Noortweghen es Tyle;</l>
<l><pb n="276"/>Dat segghic u al sonder ghile,</l>
<l n="1765">Dat daer die lover niet en vallen</l>
<l>Van dien bomen al met allen.</l>
<l>Daer eist dach al dien somer lanc</l>
<l><milestone unit="fol" n="75rb"/> Ende nacht swinters bedwanc:</l>
<l>Ses maent nacht ende ses maent dach;</l>
<l n="1770">Dus screef die ghone diet sach.</l>
<l>Noortoostwaert van desen lande</l>
<l>Leghet die grote see te hande.</l>
<l>Die so hevet in sijn ghewout</l>
<l>Die winter, daer eist altoos cout;</l>
<l n="1775">Soe es vervroren verre ende wide,</l>
<l>Soe en doiet in ghenen tide.</l>
<l><hi rend="bold">A</hi>l dit wonder vander see,</l>
<l>Van dien lande daertoe mee</l>
<l>Hadde Apelles bescreven</l>
<l n="1780">Up Daris graf, ende daer beneven</l>
<l>Bescreef hi die properheide</l>
<l>Van dien landen ende die chierheiden.</l>
<l>Die salic nomen u ghereet.</l>
<l>Dalrebeste corenlant, dat men weet,</l>
<l n="1785">Dat es dat hete Libia.</l>
<l>Amons lant dat es daerna,</l>
<l>Dats tallen tiden sonder reghen.</l>
<l>Egyptenlant dat es daerjeghen,</l>
<l>Dat Nilus doet wesen rike.</l>
<l n="1790">Cartago thovet van Affrike</l>
<l>Stont met groten torren daer.</l>
<l>Athenen stont daernaer,</l>
<l>Twijste volc van eerderike.</l>
<l>Roma stont daer hoverdelike,</l>
<l n="1795"><pb n="277"/> Spanien was daer ghevisiert</l>
<l>Met Ercules palen verchiert.</l>
<l>Saba die stont daer ooc,</l>
<l>Daermen vint dien wirooc.</l>
<l>Dat ridderscep van Vrancrike</l>
<l n="1800">Es die blome van al eertrike;</l>
<l>Goet wijn so es in Campanien;</l>
<l>Dul sijn si van Baertanien,</l>
<l>Want hets tghelove van hem somen</l>
<l>Dattie coninc Artur sal weder comen.</l>
<l n="1805">Condich so es die Noorman,</l>
<l>Die Inghelsce wel smeken can,</l>
<l>Alre vrecste sijn de Lombaerde,</l>
<l>Die Duutsce wreet metten swaerde,</l>
<l>Die van Bolonien hebben den prijs,</l>
<l n="1810">Dat si sijn van loien wijs.</l>
<l><hi rend="bold">A</hi>pelles screef up Daris graf</l>
<l>Met guldinen litteren, daer hi af</l>
<l>Meneghe marc hadde te lone:</l>
<l>"Daris die wilen drouch die crone</l>
<l n="1815">Bede van Percen ende van Meden</l>
<l>Es begraven teser steden,</l>
<l>Dies conincs Arsamus sone.</l>
<l>Dese coninc was die gone,</l>
<l>Dien Alexander ghenendelike</l>
<l n="1820">Afwan sijn conincrike."</l>
<l>Ooc screef hi mede sonder waen,</l>
<l>Hoe langhe die werelt hadde ghestaen</l>
<l>Eer Alexander crone drouch;</l>
<l>Dat was wijsheiden ghenouch.</l>
<l n="1825">Neghenenviertich hondert iaer</l>
<l>Tweeendertich min, dats waer,</l>
<l>Hadde die werelt ghestaen,</l>
<l>Eer hi crone hadde ontfaen.</l>
<l><hi rend="bold">B</hi>innen dien dat Apelles screef</l>
<l n="1830">Dat wonder, daer hi over dreef</l>
<l>Langher wile, dan ic weet,</l>
<l><pb n="278"/>Ontboot Alexander ghereet</l>
<l>Tote hem die soudeniere</l>
<l>Ende hi gaf na siere maniere</l>
<l n="1835">Bede selver ende gout</l>
<l>Ende rijcheit menechfout</l>
<l><milestone unit="fol" n="75vb"/> Ende hiet dien lieden dat si plaghen</l>
<l>Haers ghemaex, want hi daghen</l>
<l>Woude aldaer met siere scare,</l>
<l n="1840">Tote dat Daris begraven ware.</l>
<l>Doe die liede ledich laghen</l>
<l>Ende haers ghemaex plaghen</l>
<l>Quam niemare in dat here,</l>
<l>Dattie coninc hadde ghere</l>
<l n="1845">Te kerene te lande waert.</l>
<l>Doe gherede tfolc sine vaert,</l>
<l>Entie coninc, die hier af al</l>
<l>Niet en wiste, hoorde tghescal,</l>
<l>Ende hi vraechde, wat daer ware.</l>
<l n="1850">Doe hi wiste die niemare,</l>
<l>Was hi drouve ende riep sciere</l>
<l>Tote hem die soudeniere</l>
<l>Entie ridders ende die baroene.</l>
<l>Hi sprac "hier es menech deghen coene,</l>
<l n="1855">Dies hem te rechte scamen soude</l>
<l>Dat hi te lande keren woude.</l>
<l>Dien rechten here hebdi verdreven:</l>
<l>Cnechte, die hem namen dleven,</l>
<l>Sulwise heren laten bliven?</l>
<l n="1860">So slachten wi dien keytiven.</l>
<l>Gi hebt Percen ende Ermenije</l>
<l>Ghedwonghen ende ooc Surije</l>
<l>Fenicen ende ooc Media</l>
<l>Capadocien ende ooc Lidia</l>
<l n="1865">Parten ende Ciliciene</l>
<l>Ende daertoe meneghe borch siene.</l>
<l>Ghi hebt dorcropen menech gat</l>
<l>Ende ghewonnen meneghe stat</l>
<l>Ende meneghen berch overgheclommen</l>
<l n="1870">Ende menech water overgheswommen.</l>
<l><pb n="279"/>Wi moghen in vier daghen varen</l>
<l>Daer Bessus niet en mach ontfaren</l>
<l><milestone unit="fol" n="76ra"/> No ontcrupen, no ontvlien.</l>
<l>En laet u de scande niet ghescien</l>
<l n="1875">Dat Bessus nu crone draghet,</l>
<l>Ende ghi Darise hebt versaghet."</l>
<l>Doe waren sijs saen beraden</l>
<l>Dat si sinen wille daden</l>
<l>Ende ooc riepsijt al overluut.</l>
<l n="1880">Die sevende bouc gaet hier uut.</l>
</div>
<div type="chapter"><head type="chapter"><pb n="280"/> DIE ACHTE BOUC.</head>
<l><hi rend="bold">I</hi>n dien sevenden bouc so stoet,</l>
<l>Hoe Daris, die coninc goet,</l>
<l>Met groter eren was begraven,</l>
<l>Ende Alexander met groter haven</l>
<l n="5">Ghichte sine soudeniere</l>
<l>Mildelike na sijn maniere.</l>
<l>Nu segghic u die redene voort.</l>
<l>Te Ebractana, in die poort,</l>
<l>Liet hi dien here Permenioene,</l>
<l n="10">Enen deghen fier ende coene,</l>
<l>Ende beval hem dlant van Meden,</l>
<l>Bede lant ende steden,</l>
<l>Om dat hijt soude berechten.</l>
<l>Selve voer die here vechten</l>
<l n="15">Jeghen alt volc van Yrcanie</l>
<l>Met al siere companie.</l>
<l>Dare vant hi menech dier</l>
<l>So staerc ende so onghehier,</l>
<l>Dat hi jeghen die beesten vacht</l>
<l n="20">Langhe wile met groter cracht,</l>
<l>Eer hi quam dor die woestine</l>
<l>Van Yrcanien met groter pine,</l>
<l>Ende hi sochte harentare</l>
<l>Narbesines dien moordenare.</l>
<l n="25">Drie daghe vacht die edele man,</l>
<l>Eer hi die beesten verwan.</l>
<l><hi rend="bold">D</hi>ie coninc hadde enen camerlinc,</l>
<l>Die al sijn hemelike dinc</l>
<l>Wiste bat, dan iemen el.</l>
<l n="30"><pb n="281"/> Narbesines hi wiste dat wel,</l>
<l>Entie ghone was sijn vrient,</l>
<l>Want hijs hadde verdient;</l>
<l>Hi was gheheten Bogoa.</l>
<l>Narbesines hi sende hem na</l>
<l n="35">Boden, alse hijs hadde stade</l>
<l>Ende bat hem dat hine verbade</l>
<l>Jeghen dien coninc, sinen here,</l>
<l>Bogoa bads haerde sere</l>
<l>Alexandere dor sine goede</l>
<l n="40">Dat hi van dien evelen moede</l>
<l>Narbesines liete verdinghen,</l>
<l>Want hi in neghenen dinghen</l>
<l>Darise en scade an sijn leven,</l>
<l>Ende hiere ooc toe waert verdreven</l>
<l n="45">Van Bessuse, dien fellen man.</l>
<l>So dat hi was sijn taleman,</l>
<l>Ende bi borghe ende staden</l>
<l>Woude setten in siere ghenaden</l>
<l>Sonder slach ende sonder stoot,</l>
<l n="50">Lietmenne quite van der doot.</l>
<l>Die vrient heeft, het scijnt hem wel;</l>
<l>Al was Alexander fel</l>
<l>Sinen viant, Bogoa</l>
<l>Lach hem so met bidden na,</l>
<l n="55">Dat hi belovede den camerlinc</l>
<l>Met dieren eden in waere dinc,</l>
<l>Dat hine den hoochsten soude maken</l>
<l><milestone unit="fol" n="76va"/> Sekerlike in waren saken,</l>
<l>Die in al sijn here ware.</l>
<l n="60">Dus wan hi dien moordenare</l>
<l>In sine ghewelt met cleenre pine</l>
<l>Ende alle die ghesellen sine.</l>
<l><hi rend="bold">A</hi>lse Macedo, die vrie,</l>
<l>Was int lant van Yrcanie,</l>
<l n="65">Ghinc van hem die niemare</l>
<l>Verre ende wide, harentare,</l>
<l>Al tote in der maghede lant.</l>
<l>Doe begheerde al te hant</l>
<l>Talrestis, die coninghinne,</l>
<l n="70"><pb n="282"/> Hem te siene, want die minne</l>
<l>Hadde haren sin also bevaen,</l>
<l>Dat soe dien wech woude bestaen.</l>
<l>Tweehondert maechde van haren lieden</l>
<l>Dede die vrouwe ontbieden,</l>
<l n="75">Want soe dien woude souken,</l>
<l>Daer men vele af vint in bouken.</l>
<l>Selve was soe so scone een wijf,</l>
<l>Dat men tien tiden anders lijf</l>
<l>Noit en sach hare ghelike,</l>
<l n="80">Daertoe machtech ende rike.</l>
<l>Haer haer was kersp ende blont</l>
<l>Ende onghevlochten talre stont,</l>
<l>Dat sat utermaten scone.</l>
<l>Daer up drouch soe ene crone</l>
<l n="85">Van finen goude wel ghemaect.</l>
<l>Van clederen was soe een deel naect,</l>
<l>Want het was haers lants sede.</l>
<l>Soe hadde wel ghemaecte lede.</l>
<l>Voorhooft breet, wintbrauwen slecht,</l>
<l n="90">Oghen blide, nese recht,</l>
<l>Rode lier ende witte tande,</l>
<l><milestone unit="fol" n="76vb"/> Langhe vinghere an hare hande.</l>
<l>Die aerme te maten grouf</l>
<l>Alsten wapen was behouf.</l>
<l n="95">Haer hals wit ende alomme</l>
<l>Ront alse een colomme,</l>
<l>Ghemaect van witten maerberstene,</l>
<l>Hare mont te maten clene,</l>
<l>Entie lippen bloetroot.</l>
<l n="100">Van anderen leden was soe groot</l>
<l>Ende ridderlike ghewrocht.</l>
<l>Ic bem dies haerde wel bedocht,</l>
<l>Dat Blancefloer, die vrouwe van Spanien,</l>
<l><pb n="283"/>No Blancefloer, die in Baertanien</l>
<l n="105">Met Tilenrise was ontfaren,</l>
<l>No Blancefloer van Beauraparen</l>
<l>Van scoonheden haer niet en gheleken.</l>
<l>Ooc so dar ic wale spreken</l>
<l>Dat Ysaude van Yrlant,</l>
<l n="110">No die metter witter hant,</l>
<l>No Melioer van Ciefdore,</l>
<l>No daer Amadis was dore</l>
<l>So dul wel langhe wile,</l>
<l>No die gone, die haere ghile</l>
<l n="115">Met Waleweine hilt ghereet,</l>
<l>Doe men hem sijn ors ontreet,</l>
<l>No die scone Ampholie,</l>
<l>No ooc Lanceloots amie,</l>
<l>Deanira, no Phillis,</l>
<l n="120">Dido, Europa, no Briseis,</l>
<l>Die Achilles was ghenomen,</l>
<l>No Octaviana van Romen,</l>
<l>No Absalons suster Thamar,</l>
<l>Daer ic wel af segghen dar,</l>
<l n="125">Die utermaten scone was,</l>
<l>No vrouwe daer ic noit af las,</l>
<l><milestone unit="fol" n="77ra"/> Sonder die vrouwe, die noit en dede</l>
<l>Sonde no ooc dorperhede:</l>
<l>Haere en was enghene ghelike.</l>
<l n="130">Ende dat was recht sekerlike,</l>
<l>Dattie hoochste vele te voren,</l>
<l>Die tien tiden was gheboren,</l>
<l>Vander scoonster was ghemint,</l>
<l>Die in dien tiden was bekint.</l>
<l n="135"><hi rend="bold">A</hi>lt volc was in haer bedwanc,</l>
<l>Dat Caucasus die berch lanc</l>
<l>An die noortoostside heeft bevaen</l>
<l>Al toter flumen sonder waen,</l>
<l>Die Phacis gheheten es.</l>
<l n="140">Hoort! ic make u dies ghewes,</l>
<l><pb n="284"/>Hoe die vrouwe was ghecleet.</l>
<l>Soe spranc vanden oorsse ghereet,</l>
<l>Teerst dat soe den coninc sach,</l>
<l>Ende haeste hare, al dat soe mach.</l>
<l n="145">In hare rechter hant soe drouch</l>
<l>Twee spiete, waren scaerp ghenouch,</l>
<l>An hare luchter side hinc</l>
<l>Een horenboge, dats ware dinc,</l>
<l>Ende een coker al vol strale,</l>
<l n="150">Dat sat haer utermaten wale.</l>
<l>Een bliaut hadsoe ane</l>
<l>Ghescepen na minen wane</l>
<l>Wonderlike na haers lants sede.</l>
<l>Dien luchteren aerm ende scoudere mede</l>
<l n="155">Onghecleet ende naect,</l>
<l>Also was dat cleet ghemaect.</l>
<l>Ooc so eist haers lants sede:</l>
<l>Alse daer in eneghe stede</l>
<l>Gheboren weert een maechdekijn,</l>
<l n="160">Dat pleecht die hevemoeder sijn,</l>
<l>Dat soe hem ter selver tijt</l>
<l><milestone unit="fol" n="77rb"/> Die rechter mamme afsnijt,</l>
<l>Dat si te bat souden scieten</l>
<l>Bede met boghen ende met spieten.</l>
<l n="165">Die luchter mamme laet men bliven,</l>
<l>Ocht gheviele oec dien wiven</l>
<l>Dat si kinder winnen wouden,</l>
<l>Dat si se gheneren souden.</l>
<l><hi rend="bold">T</hi>alrestis besach dien here,</l>
<l n="170">Hare wonderets haerde sere,</l>
<l>Hoe dat so clene een lichame</l>
<l>Hebben mochte so groten name.</l>
<l>Soe peinsde, waer die grote doghet</l>
<l>Entie cracht van siere joghet</l>
<l n="175">Ligghen mochte in sine lede.</l>
<l>So simpel was hare sede,</l>
<l>Dat soe peinsde in haren raet</l>
<l>Dat niemen en dede grote daet,</l>
<l><pb n="285"/>Ende niemen en ware wel gheraect,</l>
<l n="180">Sonder dien die nature maect</l>
<l>Van lichame groot, hoghe ende scone;</l>
<l>Maer die nature gheeft te lone</l>
<l>Dien clenen minsce groten moet,</l>
<l>Die leleken maect soe vroet;</l>
<l n="185">Want het was menich lelec mensce,</l>
<l>Die van wijsheiden hadde wensce.</l>
<l>Alsoe dien coninc dus besach,</l>
<l>Vraechde hi, wat hare wach;</l>
<l>Of soe eneghe grote bede</l>
<l n="190">Hebben woude up hovescede.</l>
<l>Doe seidsoe dat soe comen ware</l>
<l>Toten coninc ende hare scare,</l>
<l>Om dat soene hadde ghemint,</l>
<l>Ende te draghene bi hem een kint.</l>
<l n="195"><milestone unit="fol" n="77va"/> Ooc seidsoe dat soes weerdech ware,</l>
<l>Dattie coninc wonne an hare.</l>
<l>Ware dat een knapelijn ware</l>
<l>So sceent recht al openbare,</l>
<l>Dat ware here van sinen rike;</l>
<l n="200">Ghesciet ooc sekerlike</l>
<l>Dat ware een maechdekijn,</l>
<l>So sout coninghinne sijn</l>
<l>Van haren lande in waren sinne.</l>
<l>Dit bat soe up gherechte minne.</l>
<l n="205">Doe dede Alexander vraghen,</l>
<l>Of soe wapen woude draghen,</l>
<l>Ende siere orloghen pleghen.</l>
<l>Doe antwoorde soe daerjeghen</l>
<l>Dat hare lant ware onberecht.</l>
<l n="210">Doe antwoorde Alexander echt</l>
<l>Dat hijt haerde gheerne dade</l>
<l>Up hovesceit, dat soe hem bade.</l>
<l>Aldus hadsoe hare bede,</l>
<l>Ende soe keerde te haerre stede</l>
<l n="215"><pb n="286"/> Ende te haren conincrike</l>
<l>Met haren maechden blidelike.</l>
<l><hi rend="bold">B</hi>indien dat Alexander dwanc</l>
<l>Yrcanie al over lanc,</l>
<l>Ende Talrestis die coninghinne</l>
<l n="220">Loon hadde van haerre minne,</l>
<l>Spien Bessus crone in Bacterenlant,</l>
<l>Ende hi gheboot al te hant,</l>
<l>Dat menne coninc heten soude.</l>
<l>Ooc gheboot hi alstie boude</l>
<l n="225">Herevaert al sinen lieden.</l>
<l>Die Siten dedi ooc ontbieden,</l>
<l>Dat si met hem souden striden.</l>
<l><milestone unit="fol" n="77vb"/> Dit verhoorde in corten tiden</l>
<l>Alexander ende mettier vaert</l>
<l n="230">Hiet hi porren darewaert.</l>
<l>Maer dat volc was so gheladen</l>
<l>Met goede, sien constent bestaden</l>
<l>Ende cume porren vander stede.</l>
<l>Nu hoort, wat die coninc dede!</l>
<l n="235">Die edele here entie milde</l>
<l>Peinsde dat hi verbernen wilde</l>
<l>Al dat goet, groot ende clene,</l>
<l>Sonder die wapine allene.</l>
<l>Hi hiet te gader bringhen tgoet,</l>
<l n="240">Daer menech sturte om sijn bloet,</l>
<l>Eer hijt uptie viande wan,</l>
<l>Die diere cleder, die wilen span</l>
<l>Dat behendeghe volc van Seren,</l>
<l>Die hem met sidenwerke gheneren,</l>
<l n="245">Ende daertoe meneghe dierhede,</l>
<l>Al, segghic, dattie coninc dede</l>
<l>Up enen pleine te gader draghen,</l>
<l>Daer die heren toe ghesaghen.</l>
<l>Doe hiet hijt verbernen al</l>
<l n="250">Diere ende ondiere, groot ende smal,</l>
<l>Daer al tfolc toe sach met oghen.</l>
<l>Het stont hem so, si moestent doghen;</l>
<l>Al hadden siere dicke te voren</l>
<l><pb n="287"/>Meneghen vrient om verloren</l>
<l n="255">Ende meneghen brant om ontfaen</l>
<l>Ende meneghe wonde sonder waen,</l>
<l>Nochtan en dorsten sijt niet claghen</l>
<l>Wat si vor hare oghen saghen;</l>
<l>Sconincs goet verberndemen mede;</l>
<l n="260">Dat waest, dat hem verdraghen dede.</l>
<l>Ghemene plaghe ghedoocht men wel.</l>
<l>Sident dat also ghevel</l>
<l><milestone unit="fol" n="78ra"/> Van den goede dat daer bedaerf,</l>
<l>Seiden die heren menechwaerf,</l>
<l n="265">Dat si bi des conincs rade,</l>
<l>Al docht hem wesen scade,</l>
<l>Van groten soorghen quite waren.</l>
<l>Dus moestsi idel danen varen.</l>
<l><hi rend="bold">D</hi>oe reet Alexander mettier vaert</l>
<l n="270">Met grooter haest te Bacteren waert,</l>
<l>Die noit ontsach wijch no strijt;</l>
<l>Nochtan was hi ter selver tijt</l>
<l>Van sinen volke wel na doot.</l>
<l>Daer ghesciede jammer groot;</l>
<l n="275">Want daer een van sconincs vriende</l>
<l>Ende die hem langhe diende,</l>
<l>Die dies conincs raet al was,</l>
<l>Permenioens sone Philotas,</l>
<l>Die grote moort drie daghe hal,</l>
<l n="280">Alse ic u voort vertellen sal.</l>
<l>Philoten sciltknecht een, hiet Dimus,</l>
<l>Ende een, hiet Nicomacus,</l>
<l>Stoeden ende spraken onderlinghe</l>
<l>Omme menegherande dinghe.</l>
<l n="285">Mettien versuchte Dimus sere.</l>
<l>Nicomacus vraechde dien here,</l>
<l>Wat hem te versuchtene ware.</l>
<l>Doe seide hijt hem openbare,</l>
<l>Hoe hi ende Demetrius</l>
<l n="290">Ende een ander, hiet Lecolaus,</l>
<l><pb n="288"/>Hadden ghesworen sonder waen</l>
<l>Dat si dien coninc souden verslaen.</l>
<l>Mettien bleef dese sprake.</l>
<l>Nicomacus seide dese sake</l>
<l n="295">Sinen neve Cebaline.</l>
<l><milestone unit="fol" n="78rb"/> Cebalijn seide stillekine</l>
<l>Dese moordaet al Philoten,</l>
<l>Dat Dimus met siere roten</l>
<l>Alexandere soude verslaen;</l>
<l n="300">Philotas dade het voort verstaen.</l>
<l>Maer drie daghe sweech hijs stille;</l>
<l>Dat dede hi dor Dimus wille.</l>
<l>Doe Cebalijn dat ghesach,</l>
<l>Dede hijs Metroene ghewach;</l>
<l n="305">Metroen seit Alexandere voort.</l>
<l>Doe die coninc wiste die moort,</l>
<l>Hiet hi die verraders vaen.</l>
<l>Alse dat Dimus hadde verstaen,</l>
<l>Trac hi uut sijns selves swaert</l>
<l n="310">Ende dode hem selven mettier vaert.</l>
<l>Philotas waert ooc ghevaen,</l>
<l>Want men teech hem sonder waen</l>
<l>Dat hijt algader beriet,</l>
<l>Want hijt wiste ende seides niet.</l>
<l n="315">Bedi verbant men hem die oghen,</l>
<l>Het stont hem so, hi moestet doghen,</l>
<l>Die hande uptien rugghe ghebonden,</l>
<l>Dus ledemene vor die orconden.</l>
<l>Die coninc dede te hant ghebieden</l>
<l n="320">Die ghemeente van sinen lieden</l>
<l>Met wapen in sijn pauwelioen.</l>
<l>Hem wonderde wat si souden doen,</l>
<l>Dat si dare ontboden waren;</l>
<l>Si vraechden om die niemaren.</l>
<l n="325">Mettien brochtemen Dimus voort.</l>
<l>Die coninc sprac dese woort:</l>
<l>"Wel na was ic u ghenomen,</l>
<l>Ghi heren; nu eist hier toe comen,</l>
<l><pb n="289"/>Dat ic leven mach een ure;</l>
<l n="330">Dies halp mi die aventure."</l>
<l><milestone unit="fol" n="78va"/> Alse die coninc dit ghesprac,</l>
<l>Was daer van roupen groot ghecrac:</l>
<l>Woudemen hem die verraders gheven,</l>
<l>Si souden hem nemen dleven.</l>
<l n="335">Doe seide die coninc "wat wildi?</l>
<l>Ic secht u gheerne, wie hi si.</l>
<l>Het was mijns vaders grote vrient,</l>
<l>Ende die mi langhe heeft ghedient,</l>
<l>Mijn grote vrient Permenioen,</l>
<l n="340">Dien ic boven mine baroen</l>
<l>Oit hief ende boven sine ghenote,</l>
<l>Ende sijn sone, die here Philote.</l>
<l>Si rieden eerst om dit doen</l>
<l>Ende met hem Demetrioen</l>
<l n="345">Lecolaus ende Dimus mede,</l>
<l>Die hier doot lecht ter stede.</l>
<l>Dit waren si, diet al berieden."</l>
<l>Doe riep daer menech van den lieden</l>
<l>Dat men torconde brochte voort.</l>
<l n="350">Metroen sprac daer sine woort,</l>
<l>Nicomacus ende Cebalijn.</l>
<l>Elc sprac die orconde sijn,</l>
<l>Dat ic u seide hier te voren.</l>
<l>Do seide die coninc "ghi moghet horen</l>
<l n="355">Hoe ghetrouwelike ende hoe sere</l>
<l>Dat hi minde sinen here!</l>
<l>Na dien dat hi die waerheit wiste,</l>
<l>Of hise daertoe niet en tiste,</l>
<l>Hoe soude hi sulken heelre sijn?</l>
<l n="360">Teerst dat wiste Cebalijn,</l>
<l>Hine heeldet niet ene wile.</l>
<l>Permenioens sone hilt sijn ghile;</l>
<l>Hine achtes min no mere</l>
<l>Te waerne sinen rechten here.</l>
<l n="365"><milestone unit="fol" n="78vb"/> Om dat sijn vader es so rike,</l>
<l>Om dat ic hem dat conincrike</l>
<l>Van Meden hebbe bevolen,</l>
<l>Woudi mijn leven hebben ghestolen.</l>
<l><pb n="290"/>Hi waende na dat leven mijn</l>
<l n="370">Here vander werelt sijn.</l>
<l>Ic wane, Philotas bedi,</l>
<l>Dat ic sonder kinder si</l>
<l>Ende sonder vader ende sonder maghe</l>
<l>Corten wille mine daghe.</l>
<l n="375">Twaren! hi es bedroghen.</l>
<l>Ic sie hier vor mine oghen</l>
<l>So meneghen Griec nu te tiden</l>
<l>Staende neven miere siden,</l>
<l>Onder meerre ende minder:</l>
<l n="380">Ic en bem niet sonder kinder.</l>
<l>Wattan! al swighet Dimus stille,</l>
<l>Al es dat Philotas wille;</l>
<l>Te min en es hi sculdech niet.</l>
<l>Van allen dat hier es ghesciet.</l>
<l n="385">Die cnapen sijn van haren here</l>
<l>Dicke bedwonghen also sere,</l>
<l>Dat si selven hem bedraghen;</l>
<l>Sine dorren van hem niet ghewaghen.</l>
<l>Dicke was Permenioens sone</l>
<l n="390">Met mi te spottene ghewone,</l>
<l>Ende gheerne was hiere bi,</l>
<l>Daer men spotte met mi;</l>
<l>Hi seide dat hijs blide ware,</l>
<l>Dat Jupiter seide openbare,</l>
<l n="395">Dat hi mijn rechte vader was.</l>
<l>Maer keitiven mochte vernoien das,</l>
<l>Dat ic so onghemate ware;</l>
<l>Want hi seide, ic hadde ommare</l>
<l>Menschlijcheit ende nature.</l>
<l n="400">Ic sweech, nochtan wistict ter cure;</l>
<l><milestone unit="fol" n="79ra"/> Om dat ic ere hem te voren</l>
<l>Hadde ghedaen ende uutvercoren,</l>
<l>En wildickene niet onwaert maken.</l>
<l>Maer nu verkeert hi dese saken,</l>
<l n="405"><pb n="291"/> Ende hi toocht na siere macht</l>
<l>Die quaetheit, die hi heeft ghedacht.</l>
<l>Wien mach ic mijn lijf betrouwen!</l>
<l>Ic maecte enen, dat mach mi rouwen,</l>
<l>Here boven al den minen,</l>
<l n="410">Nu willi om mijn leven pinen.</l>
<l>Mi ware beter, waeric bleven</l>
<l>In enen strijt, dan mijn leven</l>
<l>Mine ghesellen nemen souden</l>
<l>Die mi souden dlijf behouden.</l>
<l n="415">Lieve vriende, dit claghic nu.</l>
<l>Up ghenade so biedic mi u,</l>
<l>Want ic en wille noch en mach</l>
<l>Niet gheleven enen dach,</l>
<l>In moet sterven, eist nu, eist echt</l>
<l>[...............]</l>
<l n="420">Dies biddic u dat ghi mi recht."</l>
<l>Dit sprac hi met grammen moede,</l>
<l>Al daert hoorde menech vroede,</l>
<l>Ende hi ghinc enweghe uten rade,</l>
<l>Ende hi hiet bringhen voort met stade</l>
<l n="425">Philoten, ende hi talen soude</l>
<l>Voor hem allen, of hi woude.</l>
<l>Hi doet, om dat mens hier achter</l>
<l>Spreken en soude ghenen lachter,</l>
<l>Dat hi sonder scepentale</l>
<l n="430">Hadde verdaen uut siere sale</l>
<l>Also enen edelen man.</l>
<l>Philotas stoet ende hadde an</l>
<l>Een quaet cleet te desen stonden;</l>
<l>Die hande waren hem ghebonden,</l>
<l n="435">Alse men dien moordenaren plach.</l>
<l><pb n="292"/><milestone unit="fol" n="79rb"/> Hoe drouveleke dat hi sach!</l>
<l>Onghelijc was hi dien here,</l>
<l>Die wilen met groter ere</l>
<l>Maerscalc was van al dien here</l>
<l n="440">Entie met scilde ende met spere</l>
<l>Alre naeste dien coninc was,</l>
<l>Ende daermen hier tevoren af las,</l>
<l>Die dat here so dicke scaerde</l>
<l>Ende vor die viande verwaerde.</l>
<l n="445"><hi rend="bold">S</hi>conincs manne twifelden sere.</l>
<l>Si peinsden om dien groten here</l>
<l>Dien edelen Permenioen</l>
<l>Ende om des goets Philotas doen;</l>
<l>Want Permenioen hadde verloren</l>
<l n="450">Twee edele kinder daer te voren:</l>
<l>Voor Tyren dien jonghen Hector,</l>
<l>Daer men vellede meneghen tor,</l>
<l>Ende Nichanor, dien edelen deghen,</l>
<l>Dien d'Yrcanoise hebben versleghen.</l>
<l n="455">Ende daertoe so was hi nu</l>
<l>Int lant van Meden ghemaect baliu,</l>
<l>Ende hi ooc daer niet en was.</l>
<l>Ooc ghedochtsi mede das,</l>
<l>Dat hi was sijn enech kint,</l>
<l n="460">Dattie vader sere mint.</l>
<l>Ende ooc mede was haer waen</l>
<l>Dat hi tonrechte was ghevaen</l>
<l>In vreemden lande wel verre;</l>
<l>Dus twifeldsi, al waersi erre.</l>
<l n="465">Dit versach die baliu Amictas</l>
<l>Dattie gramscap ghesonken was,</l>
<l>Ende hi sprac om Philotas leven,</l>
<l>So dat hi weder up heeft gheheven</l>
<l><milestone unit="fol" n="79va"/> Der liede moet met sulker tale,</l>
<l n="470">Alse hi conde segghen wale.</l>
<l>Doe was Philotas sere in vare,</l>
<l>Doghen en keerdi hare no dare,</l>
<l>No hine hief up sijn hooft.</l>
<l>Hi deet bedi, dies ghelooft,</l>
<l n="475"><pb n="293"/> Dat hi hem kende sculdich das,</l>
<l>Ofte dat hi in vare was</l>
<l>Ende in vresen vander doot.</l>
<l>Doe quam hem een wederstoot,</l>
<l>Dat hi verloos al sine cracht</l>
<l n="480">Ende hi viel neder in onmacht</l>
<l>Up dien ghonen diene helt.</l>
<l>Doe quam hem weder sine ghewelt.</l>
<l>Mettien cleede, dat hi hadde ane,</l>
<l>Droochde hi af sine trane</l>
<l n="485">Ende hi seide dese tale</l>
<l>Ghestadelike ende wale:</l>
<l>"Een man, die onsculdich es,</l>
<l>Vindet saen, dies sijt ghewes,</l>
<l>Hoe hi ontladen mach sijn lijf.</l>
<l n="490">Maer dat en doet niet die keytijf,</l>
<l>Die hem selven sculdich weet.</l>
<l>Maer mine herte weet haer ghereet</l>
<l>Onsculdich van deser daet,</l>
<l>Ende daventure es mi quaet</l>
<l n="495">Ende fel an dander side.</l>
<l>Aldus stae ic onblide</l>
<l>Ende en weet mi waerwaert keren.</l>
<l>Want mine herte, lieve heren,</l>
<l>Troostet mi wel ter cure;</l>
<l n="500">Die wint vander aventure</l>
<l>En laet mi niet sijn verloost;</l>
<l>An dene side bem ic ghetroost,</l>
<l>An dander side bem ic doot.</l>
<l><milestone unit="fol" n="79vb"/> Dus hebbe ic die vrese groot.</l>
<l n="505">Bedi moetic over mi spreken,</l>
<l>Als die coninc es wech ghestreken,</l>
<l>Diet te rechte horen soude,</l>
<l><pb n="294"/>Mine onscout, of hi woude</l>
<l>Domen mi na mine tale;</l>
<l n="510">Want hi mach allene wale</l>
<l>Mi quite laten ende domen,</l>
<l>Ende ic en mach niet henen comen,</l>
<l>Hien liete mi selve gaen,</l>
<l>Die here, die mi dede vaen.</l>
<l n="515">Al eist dat ic ooc ghebonden</l>
<l>Voor u sta in desen stonden,</l>
<l>Ghelijc dat ics sculdich ware,</l>
<l>Ende ic wel weet al openbare</l>
<l>Dat ic niet en mach ontbreken:</l>
<l n="520">Nochtan willic mine tale spreken</l>
<l>Ende ontladen minen hals,</l>
<l>Dat men niet en segghe als ende als</l>
<l>Na mine jammerlike doot:</l>
<l>"Philotas hi hads scande groot,</l>
<l n="525">Dat hi hem verdelen liet,</l>
<l>Hine hadder jeghen ghetalet iet."</l>
<l>Ghi heren, hoe suldi gheven</l>
<l>Enech vonnesse jeghen mijn leven?</l>
<l>Want niemen mi betijet das</l>
<l n="530">Dat ic vanden ghenen was,</l>
<l>Die jeghen sconincs leven rieden.</l>
<l>Cebalijn met sinen lieden,</l>
<l>Diet van Nicomacuse verhoorde,</l>
<l>Ende wroeghet mi niet van enen woorde,</l>
<l n="535">Nicomacus liet mi wel quite,</l>
<l>Die coninc seit nochtan met vlite,</l>
<l>Dat ic hier af sculdich bem,</l>
<l>Ende Dimus hi dode hem;</l>
<l><milestone unit="fol" n="80ra"/> Een die sijns selfs lijfs niene vermeet,</l>
<l n="540">Wie es so vroet dan, diet weet</l>
<l>Dat hi mijns vermiden soude,</l>
<l>Ende hi hem selven doden woude?</l>
<l>Of die coninc mi ooc tijet</l>
<l>Dat Dimus des heeft ghelijet</l>
<l n="545">Dat ic daer af sculdich was,</l>
<l>Ic wille mi onsculdeghen das.</l>
<l>Wi lesen in die Troiaensce geeste,</l>
<l><pb n="295"/>Doe Achilles dalre meeste,</l>
<l>Die alre beste int griexe here,</l>
<l n="550">Doot was bleven sonder were,</l>
<l>Doene Paris haerde onsoete</l>
<l>Hadde ghescoten onder die voete</l>
<l>Met enen ghevenijnden spere,</l>
<l>Doe was in dat griexe here</l>
<l n="555">Om die wapine vele talen.</l>
<l>Ulixes, die dien here halp halen</l>
<l>In sconincx Licomedes sale,</l>
<l>Ende die dinghen conste wale</l>
<l>Heescede die wapen over recht.</l>
<l n="560">Aiax wildese hebben echt,</l>
<l>Want sijn vader Telamoen</l>
<l>Ende Achilles vader Pelioen</l>
<l>Dese waren ghebroeder bede,</l>
<l>Alset wisten die Grieken gherede;</l>
<l n="565">Ende om dat hi die staercste was,</l>
<l>Woudi hem vermeten das,</l>
<l>Dat hi die wapen hebben woude.</l>
<l>Ulixes antwoorde alstie boude,</l>
<l>Daert hoorden Achilles vrient,</l>
<l n="570">Dat hi die wapen hadde verdient.</l>
<l>Aiax hi verweetem mede</l>
<l>Dat hi noit coenheit en dede,</l>
<l>Ende dat ooc en ware verholen,</l>
<l><milestone unit="fol" n="80rb"/> Hine hadde bi nacht ghestolen</l>
<l n="575">Binnen Troien Pallas beelde.</l>
<l>Ulixes antwoorde voor die heelde:</l>
<l>"Men daerf mi verwiten niet,</l>
<l>Al es mi die dinc ghesciet,</l>
<l>Want beter man, dan ic si,</l>
<l n="580">Dyomedes was met mi</l>
<l>Ende ic was daer af sijn cnecht."</l>
<l>Doe verweet hem Aiax echt</l>
<l>Ende seide dese tale:</l>
<l>"Her Ulixes, men weet dat wale,</l>
<l n="585">Doe men voer up Troien striden,</l>
<l>Ghi waert vervaert so tien tiden,</l>
<l><pb n="296"/>Dat ghi u selven maket verwoet</l>
<l>Ende wanet hebben behoet</l>
<l>Dat ghi niet waert comen te stride.</l>
<l n="590">Palamedes wist betide;</l>
<l>Alse ghi eriedet up die see</l>
<l>Settedi u kint, min no mee,</l>
<l>Vore uwe paerde in die vore;</l>
<l>Want hi wiste wel ter core,</l>
<l n="595">Haddi verloren uwen sin,</l>
<l>Dat ghijt vermeet meer no min.</l>
<l>Maer doe ghijt niet woudet doden,</l>
<l>Waerdi bracht in desen noden</l>
<l>Ende ghevoert in desen strijt,</l>
<l n="600">Daer ghi af ontaen sijt."</l>
<l>Ulixes hi andwoorde weder:</l>
<l>"Her Aiax, lecht die tale neder,</l>
<l>Want men sals mi ghenen lachter</l>
<l>Met rechte spreken hier achter,</l>
<l n="605">Dat mi die dinc es ghesciet.</l>
<l>Achilles en scames hem niet,</l>
<l>Hi en was ghevloen, dat weetmen wale,</l>
<l>In sconinx Licomedes sale</l>
<l><milestone unit="fol" n="80va"/> Die grote here dedele man,</l>
<l n="610">Ende hadde wijfs cleder an.</l>
<l>Dien lachter draghic wel ghemene</l>
<l>Met hem, want ic bem haerde clene</l>
<l>Jeghen Achillese van crachte</l>
<l>Ende van goede ende van gheslachte."</l>
<l n="615">"Dus ontsculdechde hem" sprac Philote,</l>
<l>"Ulixes voor die griexe rote</l>
<l>Met beteren mannen, dan hi was.</l>
<l>Ooc dar ic mi vermeten das,</l>
<l>Dat Dimus mi die moort teech an,</l>
<l n="620">Om dat ic was een beter man.</l>
<l><hi rend="bold">M</hi>erct ghi heren, die wet ende recht</l>
<l>Hebt bekent nu ende echt,</l>
<l>Bi wat rechte men sal verdoen</l>
<l>Enen edelen man, enen baroen,</l>
<l n="625">Die onghewroucht es van orconden</l>
<l><pb n="297"/>Bede nu ende tallen stonden</l>
<l>Ende onbemaert ende onbeseit</l>
<l>Van alre moordadecheit,</l>
<l>Entie selve niet en lijet?</l>
<l n="630">Ic bem sere vermaledijet.</l>
<l>Men en hadde mi de moort beteghen,</l>
<l>Daer ic mede bem bedreghen,</l>
<l>Maer dat mi die mare brochte</l>
<l>Cebalijn diet al besochte;</l>
<l n="635">Want mine name niemen en wrouchde.</l>
<l>Maer dat mi noit en ghenouchde</l>
<l>Oorscalke, no niemare,</l>
<l>Moet ic becopen sware.</l>
<l>Wat soudic gheloven enen cnecht,</l>
<l n="640">Of sine claghe ooc was recht?</l>
<l>Al seit een aerm mensche waer,</l>
<l>Sine tale en acht men niet een haer.</l>
<l>Dus sijn dies aerms menschen woort,</l>
<l><milestone unit="fol" n="80vb"/> Al sijn si goet, luttel ghehoort.</l>
<l n="645">Of ic Dimus gheselle ware,</l>
<l>Hoe so soudic openbare</l>
<l>Laten werden dese moort?</l>
<l>Ic hadde tstucken eer ghescoort</l>
<l>Sonder wanconst Cebaline</l>
<l n="650">Openbaer of stillekine,</l>
<l>Eer hijt dien coninc hadde gheseit.</l>
<l>Nochtan sident, god weit,</l>
<l>Dat mi dese moort was ontect</l>
<l>Quam ic met swaerde uutghetrect</l>
<l n="655">In dies conincs kemenade</l>
<l>Tenen hemeliken rade;</l>
<l>Want het es die derde dach</l>
<l>Dat ics eerst hoorde ghewach,</l>
<l>Twaren, woudickene hebben gheslaen</l>
<l n="660">Ic hadt doe wale moghen bestaen.</l>
<l><pb n="298"/>Hoe so soudic hebben ghevorst?</l>
<l>En soudic niet hebben ghedorst</l>
<l>Sonder Dimus hulpe doen?</l>
<l>Was ic dan sijn garsoen?</l>
<l n="665">Soudic met Dimuse dat bestaen</l>
<l>Ende minen gherechten here slaen,</l>
<l>Om dat ic coninc wesen soude?</l>
<l>Wien so hebbic met goude</l>
<l>Ofte met enegher dinc ghemiet?</l>
<l n="670">Dat secht, ende en swighets niet!</l>
<l><hi rend="bold">M</hi>i tijet die coninc met ghewelt,</l>
<l>Dat ic met hem mijn sceren helt,</l>
<l>Om dat hi hem beromde das,</l>
<l>Dat Jupiter sijn vader was;</l>
<l n="675">Maer aermen lieden mochte vernoien,</l>
<l>Die hem tallen tiden moien</l>
<l>Dor sine hoveerdecheit.</l>
<l>Te waren mine ghetrouwecheit</l>
<l><milestone unit="fol" n="81ra"/> Entie vrientscap entie minne</l>
<l n="680">Entie vroetscap van minen sinne,</l>
<l>Die some liede sere beniden,</l>
<l>Ende dat ic ooc tallen tiden</l>
<l>Dien coninc seide dat hem messat,</l>
<l>Dat maecte mi met hem ghehat.</l>
<l n="685">Dies lije ic wale dat ic seide.</l>
<l>Dan dedic dor gheen nidecheide,</l>
<l>Want mi des wale ghedachte</l>
<l>Dat hi si van der gode gheslachte;</l>
<l>Maer ic hadde dien coninc lief,</l>
<l n="690">Ende dat hi hem so verhief,</l>
<l>Ontsaghic mi dats hem vererren</l>
<l>Die herren mochten van den sterren,</l>
<l>Ende dats die princen mochten beniden,</l>
<l>Die altoos sijn neven siere siden.</l>
<l n="695"><hi rend="bold">W</hi>at vromet mi, coninc here,</l>
<l>Dat ic hebbe dor dine ere</l>
<l>Versleghen die liede mine?</l>
<l>Wat mach mi vromen mine pine?</l>
<l>Ic hebbe twee broeders uutvercoren</l>
<l n="700"><pb n="299"/> Dore sconincs wille verloren;</l>
<l>Mijn vader en es ooc hier niet,</l>
<l>No hine weet niet ons verdriet,</l>
<l>No inne dar ontbieden niet.</l>
<l>Twi tijetmen hem dat hi verriet</l>
<l n="705">Den coninc? en es niet ghenouch</l>
<l>Dat hi hevet groot onghevouch</l>
<l>Van tween kinderen, die hi verloos,</l>
<l>Hine werde al kindeloos</l>
<l>Ende verliese dien derden mede?</l>
<l n="710">Hi sal met groter onsculdechede</l>
<l>Dore minen wille mede sterven.</l>
<l>O wach, vader, du moets bederven</l>
<l>Dor mine scout ende met mi!</l>
<l><milestone unit="fol" n="81rb"/> Mijn leven es mi comen van di,</l>
<l n="715">Ende van mi coomt di de doot</l>
<l>Met onscoude haerde groot.</l>
<l>Ic corte di dijn oude lijf.</l>
<l>Twi wonstu noit dien keytijf,</l>
<l>Die nemen sal di dijn leven?</l>
<l n="720">Met rechte souts dune hebben vergheven</l>
<l>Ochte versleghen hier te voren,</l>
<l>So en waerstu noit dor mi verloren.</l>
<l>Ic was di een quaet ghewin.</l>
<l>In can ghemerken in minen sin,</l>
<l n="725">Welc onser heeft meer onghevals,</l>
<l>Of mine joghet als ende als,</l>
<l>Of dine oude, lieve vader.</l>
<l>Mine cracht wast algader</l>
<l>Ende aldus moet ic sterven!</l>
<l n="730">Mijns vader oude moet bederven!</l>
<l>Mochtwi noch een stucke duren,</l>
<l>Onthier ende wi bi naturen</l>
<l>Die doot souden anegaen,</l>
<l>Wi souden meneghen prijs ontfaen."</l>
<l n="735">Dit sprac hi, entie coninc quam</l>
<l>Sere ontsteken ende gram</l>
<l>Met ere scare ghewapent wale,</l>
<l><pb n="300"/>Alse hi sprac dese tale.</l>
<l>Doe quam hem die vaer so groot</l>
<l n="740">Door die vrese vander doot,</l>
<l>Dat hi verloos al sine cracht</l>
<l>Ende seech neder in ommacht.</l>
<l>Selc was daer, die spreken woude</l>
<l>Dat menne leven laten soude;</l>
<l n="745">Maer dat was al onghehoort.</l>
<l>Andere heren brachten voort,</l>
<l>Dat men Philoten stenen soude;</l>
<l>Selc was, die visieren woude</l>
<l><milestone unit="fol" n="81va"/> Dat menne met gheselen soude slaen.</l>
<l n="750">Doe dede die coninc maken saen</l>
<l>Tormente voor Philotas oghen;</l>
<l>Het stont hem so, hi moest ghedoghen.</l>
<l>Mettien sprac hi stillekine,</l>
<l>Woudemen corten sine pine,</l>
<l n="755">Al die waerheit vander moort</l>
<l>Woude hi gheerne bringhen voort.</l>
<l>Men seide "jaet." doe sprac Philote,</l>
<l>Hi hadde ghemaect ene rote,</l>
<l>Dat men dien coninc soude slaen.</l>
<l n="760">Doe ghinghen die cnechte saen</l>
<l>Philoten stenen, dien keytijf.</l>
<l>Maer doemen niewer an al sijn lijf</l>
<l>Niet sien en mochte dan al wonden,</l>
<l>Lijedi in corter stonden</l>
<l n="765">Bede teinde ende tbeghin</l>
<l>Van der moort, meer no min.</l>
<l>Maer die bouc en lijet niet das,</l>
<l>Dat hi dier daet sculdich was,</l>
<l>Maer hi twifelet harde sere,</l>
<l n="770">Of hijs lijede, dedele here,</l>
<l>Om te cortene sine pine</l>
<l>Daer hem in stont te sine.</l>
<l>O wach, aerme! daventure</l>
<l>Hoe quaet, hoe scalc ende hoe sure</l>
<l n="775">Es soe dien steerfliken lieden!</l>
<l><pb n="301"/>Hoe luttel hare helpen dieden!</l>
<l>Dien soe hoghe climmen doet,</l>
<l>Hoe sciere gheeft soe hem onspoet,</l>
<l>Ende werpten van den eren neder</l>
<l n="780">In groten aermoeden weder!</l>
<l>Nu was hi ghemaket here,</l>
<l>Philotas vader, met groter ere</l>
<l>Over tlantscap van Meden,</l>
<l><milestone unit="fol" n="81vb"/> Ende met groter werdecheden</l>
<l n="785">Here boven sine ghesellen</l>
<l>Permenioens sone, daer ghi af tellen</l>
<l>Hoort so meneghe grote daet:</l>
<l>Nu es hi sonder enech toeverlaet</l>
<l>Ghevallen, alsi waende cliven</l>
<l n="790">Ende verdeelt mettien keytiven</l>
<l>In ellende ende ghesteent,</l>
<l>Die menichwerven es beweent.</l>
<l>Al die liede woorpen steene</l>
<l>Up dien edelen man ghemene,</l>
<l n="795">Die tevoren al den lieden</l>
<l>Menechwerf dede ghebieden</l>
<l>Dat men ten wapen soude gaen.</l>
    <p><supplied resp="editor">[elf regels zijn onbeschreven gelaten, maar zoveel ontbreken er, blijkens het Latijn, waarschijnlijk niet]</supplied></p>
<l><hi rend="bold">S</hi>es daghe na Philotas doot,</l>
<l>Dat was jammer haerde groot,</l>
<l n="800">Porrede Alexander mettier vaert</l>
<l>Jeghen Bessuse te Bacteren waert.</l>
<l>Hi brochte tfolc in Bacteren lant</l>
<l>In sulker vresen al te hant,</l>
<l>Dat si die Grieken sonder waen</l>
<l n="805">Niet en dorsten bestaen.</l>
<l><pb n="302"/><milestone unit="fol" n="82ra"/> Ende Bessus vlo in enen casteel,</l>
<l>Die staerc was ende gheheel.</l>
<l>Daer vinghene sijn selves vrient,</l>
<l>Om dat hijs wale hadde verdient,</l>
<l n="810">Ende sendene Alexandere ghevaen,</l>
<l>Die hande ghebonden sonder waen,</l>
<l>Al moedernaect, haerde onsoete</l>
<l>Om dien hals ende om die voete</l>
<l>Ghespannen utermaten vaste.</l>
<l n="815">Doe sprac hi ten leden gaste,</l>
<l>Dien hi felliken anesach:</l>
<l>Sech, wat verwoetheiden lach</l>
<l>In dinen sin, verwoet man,</l>
<l>Of wat dulheiden brochter di an,</l>
<l n="820">Dattu dien coninc, die di dede</l>
<l>Also meneghe hoveschede</l>
<l>Souts dorren binden ende vaen</l>
<l>Ende daertoe doorperlike slaen,</l>
<l>Om dattu draghen wouts crone?</l>
<l n="825">Di comter af groot leet te lone."</l>
<l>Mettien riep hi Exateuse,</l>
<l>Dien broeder van Dariuse,</l>
<l>Ende gaf hem Bessuse ghevaen.</l>
<l>So dedi mede sonder waen</l>
<l n="830">Narbesines dien fellen man.</l>
<l>Hi sprac "inne hebbe daeran</l>
<l>Niet tebroken minen eet,</l>
<l>Want het was in mijn beheet,</l>
<l>Dat ickene soude den hoochsten maken</l>
<l n="835">Van den minen in waren saken:</l>
<l>Nu hankene an die hoochste galghe."</l>
<l>Daer hinc hi die twee valsce balghe</l>
<l>Daris broeder Exateus</l>
<l>Ende wrac sinen broeder dus.</l>
<l n="840">Aldus nam Bessus conincrike</l>
<l><milestone unit="fol" n="82rb"/> Cort einde doorperlike.</l>
<l><hi rend="bold">A</hi>lexander hadde menech jaer</l>
<l>Ere begheert, dat es waer,</l>
<l><pb n="303"/>Te winne dier Siten lant.</l>
<l n="845">Bedi voer hi al te hant</l>
<l>Darewaert met sinen scaren</l>
<l>Ende quam up een riviere ghevaren,</l>
<l>Die es gheheten Tanais,</l>
<l>Die int besceden gheleghen is</l>
<l n="850">Tusscen Bacteren ende Siten lant.</l>
<l>Dat es in bouken wel becant</l>
<l>Dat soe met crachte comt ghelopen</l>
<l>Tusscen Asien ende Europen,</l>
<l>Ende sceet dese lande ontwee</l>
<l n="855">Daer soe vallet in die see.</l>
<l>Enghene huse en hebben die Siten;</l>
<l>Si sijn ghedaen alse of si biten</l>
<l>Souden die liede, die si sien.</l>
<l>Men seghet ooc dat si plien</l>
<l n="860">Te wone in die haghedochten</l>
<l>Ende si ander goet en sochten</l>
<l>Dan hem nature woude gheven</l>
<l>Broot, dare si bi leven;</l>
<l>No sine willen selver no gout</l>
<l n="865">No anders hebben in hare ghewout.</l>
<l>Up die riviere slouch Alexander</l>
<l>Sine tenten ende menich ander.</l>
<l>Hi dede scepe maken te waren,</l>
<l>Daer hi mede soude over varen</l>
<l n="870">Ende doen die griexe swaerde biten</l>
<l>Up dat wreede volc van Siten.</l>
<l><hi rend="bold">M</hi>ettien quamen tweewaerf tiene</l>
<l>Groter manne ende onsiene</l>
<l><milestone unit="fol" n="82va"/> In dat griexe here te waren,</l>
<l n="875">Up eislike paerde ghevaren,</l>
<l>Met ere wonderliker manieren.</l>
<l>[...............]</l>
<l>[...............]</l>
<l>Doe sprac die outste vanden lieden,</l>
<l n="880">Doe hi dien coninc sach so clene</l>
<l><pb n="304"/>"Waerstu also groot allene</l>
<l>Van lichame, alse van ghierecheden,</l>
<l>Of waerstu also groot van leden</l>
<l>Alse du groot van moede sijs,</l>
<l n="885">Die werelt ware in alre wijs</l>
<l>Al te clene te dinen behouf,</l>
<l>Want du wesen souts so grouf,</l>
<l>Dat dijn ene hant soude slaen,</l>
<l>Daer wi sien die sonne up gaen,</l>
<l n="890">Dander hant, dat es groot wonder,</l>
<l>Daer die sonne gaet onder.</l>
<l>Nochtan en sout di ghenoughen niet.</l>
<l>So wat dinghe so ghesciet,</l>
<l>Dat soutstu willen besien.</l>
<l n="895">Waer soude de drouve sonne vlien,</l>
<l>Du en soutster here af willen wesen?</l>
<l>Bedi meerkic wale in desen,</l>
<l>Dattu vele dinghe begheers,</l>
<l>Die du dijns ondanx ontbeers.</l>
<l n="900">Alstu die werelt heves verwonnen</l>
<l>Soutstu dorvechten ende dorronnen</l>
<l>Beesten, beerghe, stene, wout;</l>
<l>Ja die snee, die es so cout</l>
<l>Ende leit in die diepe valleien</l>
<l n="905">Soutstu met dinen swaerde heien;</l>
<l>Die wondere die in woude luuscen</l>
<l>Soutstu met dinen volke uut buuscen.</l>
<l>Diere oorsse macht ende diere ghesellen</l>
<l>Sal noch die elemente quellen.</l>
<l n="910">Neemstu daer an enghenen goom:</l>
<l><milestone unit="fol" n="82vb"/> Hoe hooch ghewassen es een boom,</l>
<l>Hoe staerc ende hoe out van jaren,</l>
<l>Up ene corte wile te waren</l>
<l>Weert hi uter aerden ghehouwen.</l>
<l n="915">Die up dien sconen appel scouwen,</l>
<l>Die staet up den hoghen boom,</l>
<l><pb n="305"/>Ende die dan niet en nemen goom,</l>
<l>Hoe hem met ghemake winnen,</l>
<l>Ic wane, si luttel wijsheit kinnen.</l>
<l n="920">Maerc, alstu wout dien appel plocken,</l>
<l>Dattu mettien droghen stocken</l>
<l>Te dier eerden niet en vals.</l>
<l>Al es die leuwe staerc ende ghemals</l>
<l>Ende coninc boven alle beesten,</l>
<l n="925">Men vint noch lesende in geesten</l>
<l>Dattene die clene vlieghen aten;</l>
<l>Waerbi so laet di ghematen.</l>
<l>Iser ende stael es haerde hart:</l>
<l>Ene rostevlecke clene ende swart</l>
<l n="930">Bedeervet, al es soe cranc.</l>
<l>Ens niemen onder dien hemels ganc,</l>
<l>Hine mach dien cranken ontsien.</l>
<l>Wie sijn si die der werelt plien,</l>
<l>Of so rike of so groot,</l>
<l n="935">Sine moghen ontsien die doot?</l>
<l>Wat hebben wi metti ghemene?</l>
<l>Wi en mesdeden groot no clene</l>
<l>Jeghen dijn lant no jeghen di.</l>
<l>Wie so dijn gheslachte si,</l>
<l n="940">Of twi du hare best ghesent,</l>
<l>Of wie du best, dats onbekent</l>
<l>Al dien Siten ende verholen,</l>
<l>Want hets volc dat woont in holen;</l>
<l>Si vlien wapine ende liede</l>
<l n="945">Ende wonen, daert es onghediede.</l>
<l><milestone unit="fol" n="83ra"/> Oit waren die Siten vri,</l>
<l>Ende ic sal di segghen twi:</l>
<l>Want sine begheren anders niet,</l>
<l>Dan die nature ghebiet.</l>
<l n="950">Daeraf en moghen si sonder waen</l>
<l>Enghenen man te dienste staen,</l>
<l>No sine willen nemmermere</l>
<l><pb n="306"/>Van eneghen volke wesen here.</l>
<l>Drie dinghe maken salech den man:</l>
<l n="955">Die lijf ende goet bescermen can</l>
<l>Ende mettien sinen hem bedraghet</l>
<l>Ende om andere goet niet en jaghet;</l>
<l>Dit sijn die dinghe die ons salech maken.</l>
<l>Woutu iet boven desen saken,</l>
<l n="960">So woutu meer, dan salichede.</l>
<l>Wachti hierbi van quader sede!</l>
<l>Ic wille dattu kinnes mede</l>
<l>Een deel van der Siten sede.</l>
<l>Sine hebben anders niet dan beesten</l>
<l n="965">Ende ploeghe daer si dlant met dweesten</l>
<l>Si hebben ghescotte ende speren,</l>
<l>Daer si dlant mede verweren,</l>
<l>Ende [.....]  daer wi onsen goden</l>
<l>Dienen mede na onsen gheboden.</l>
<l n="970">Dien vrienden die wi hebben vercoren</l>
<l>Delen wi mede onse coren.</l>
<l>Wal lande sal di beste voughen?</l>
<l>Ofte wat goede sal di ghenoughen</l>
<l>Cappadocien ende Lidia</l>
<l n="975">Surien, Percen ende Media</l>
<l>Bacteren es di onderdaen;</l>
<l>Nu woutu Inden winnen saen.</l>
<l>Scaemdi, hets scande groot:</l>
<l>Wat soudi onse quekenoot,</l>
<l n="980">Vrec man, wat sullen di onse beesten?</l>
<l><milestone unit="fol" n="83rb"/> So wat die werelt mach gheleesten</l>
<l>Dat es algader dijn;</l>
<l>Nochtan duncstu di arem sijn.</l>
<l>Wat sal di tgoet, dat emmer doet</l>
<l n="985">Becommert wesen dinen moet?</l>
<l><pb n="307"/>So du meer heves in dijn ghewout,</l>
<l>So du mee begheers dat gout.</l>
<l>Aldus comt di ghebrec van den goede.</l>
<l>En meercstu niet in dinen moede,</l>
<l n="990">Hoe langhe du waers in Bacteren lant?</l>
<l>Alse du dwinghs na diere hant</l>
<l>Deen lant, so comt di dander jeghen.</l>
<l>Aldus comt van orloghe seghe,</l>
<l>Ende vanden seghe so comt strijt.</l>
<l n="995">Nu woutu varen in corter tijt</l>
<l>Over die Tanais om viande</l>
<l>Ende wout dwinghen tiere hande</l>
<l>Sitenlant, dat noit man en dwanc;</l>
<l>Maer onse aermoede, gode danc!</l>
<l n="1000">Maect ons dapper ende snel;</l>
<l>Maer dijn volc, dat weetmen wel,</l>
<l>Dats so drachtich van groten goede:</l>
<l>Dat segghic di met waren moede:</l>
<l>Sine sullen ons ghevolghen niet,</l>
<l n="1005">Wat so hem daerna ghesciet.</l>
<l>Wine hebben niet, wi wesen snel,</l>
<l>Dus moghen wi vlien ende volghen wel.</l>
<l>Als du souts wanen dat wi sijn</l>
<l>Verre van den volke dijn,</l>
<l n="1010">Sullen wi sijn onder dijn here;</l>
<l>Alse du souts wanen staen ter were</l>
<l>Ende ons vaen ende slaen</l>
<l>Sullen wi ontlopen saen.</l>
<l>Die Siten en achten niet up goet;</l>
<l n="1015">Noit en quam in haren moet</l>
<l><milestone unit="fol" n="83va"/> Enegherande ghiericheide.</l>
<l>Sine hebben borghe no chiteide</l>
<l>No casteel; maer in woestinen</l>
<l>Gheneren si hem met groter pinen.</l>
<l n="1020"><pb n="308"/> Bedi pijndi te houdene vaste</l>
<l>Daventure, die hare gaste</l>
<l>Utermaten sere hoont,</l>
<l>Want soe nieman en verscoont.</l>
<l>En si haer lief, en es gheen man,</l>
<l n="1025">Diese met hem behouden can.</l>
<l>Hier omme volghe nutten rade!</l>
<l>Die wile dat soe es ghestade,</l>
<l>Mac een einde an dijn striden,</l>
<l>Dattu in corten tiden</l>
<l n="1030">Niet en verlies al dine pine.</l>
<l>En meercstu niet int herte dine,</l>
<l>Hoemen daventure bescrivet</l>
<l>Met enen rade, daer soe drivet</l>
<l>Dien enen up, dien anderen neder?</l>
<l n="1035">Daeromme kere te lande weder!</l>
<l>Ende of soe di de hande biet,</l>
<l>Houtse vaste, dat soe niet,</l>
<l>Alsoe wille, di ne ontvlieghet;</l>
<l>Want soe gheerne dien man bedrieghet.</l>
<l n="1040">Bestu god, so saltu dan</l>
<l>Ghenade doen den steerfliken man</l>
<l>Ende hem sijn noottorft gheven;</l>
<l>Du en salt niet corten hare leven</l>
<l>No nemen hare goet.</l>
<l n="1045">Bestu mensce, set dinen moet</l>
<l>Te peinsene, wattu sijs.</l>
<l>Het es doorheit in alre wijs</l>
<l>Dattu dijns selves heves vergheten.</l>
<l>Dine vrient sijn, wiltuut weten,</l>
<l n="1050">Daer du niet up en heves ghestreden.</l>
<l><milestone unit="fol" n="83vb"/> El gheen volc en leeft met vreden,</l>
<l>Dan die sonder hoverde sijn.</l>
<l>Het seghet mi die herte mijn</l>
<l>Dat si di spade sullen gheonnen,</l>
<l n="1055"><pb n="309"/> Die du in stride heves verwonnen.</l>
<l>Want eer sal aerde sterren draghen,</l>
<l>Entie leidesterre entie waghen</l>
<l>Sullen eer te hove gaen,</l>
<l>Dat segghic di al sonder waen,</l>
<l n="1060">Eer sullen vissche water vlien,</l>
<l>Ere dat mach ghescien.</l>
<l>Tusscen di ende die du heves verwonnen,</l>
<l>Eist dat wijt ghemeerken connen,</l>
<l>En mach ghene minne sijn.</l>
<l n="1065">Al toghen si di scone anscijn,</l>
<l>Binnen draghen si dien nijt;</l>
<l>Buten tooghsi di in allen tijt,</l>
<l>Alse of si di hadden lief;</l>
<l>Binnen haetsi di alse enen dief."</l>
<l n="1070"><hi rend="bold">D</hi>us sprac die Site in siere tale</l>
<l>Voor dien coninc in die sale.</l>
<l>Alexander sweech al stille</l>
<l>Ende liet hem segghen sinen wille.</l>
<l>Die Siten saten up hare paerde</l>
<l n="1075">Ende voeren haerre vaerde</l>
<l>Over dien Tanais in haer lant.</l>
<l>Alexander gherede hem te hant</l>
<l>Ende dede ten wapinen vaen</l>
<l>Die sine ende te scepe gaen.</l>
<l n="1080">Sijn here deelde hi in drien.</l>
<l>De voorste scare woude hi besien.</l>
<l>Daer was met hem Eufetio</l>
<l>Ende Armolaus, die node vlo,</l>
<l><milestone unit="fol" n="84ra"/> Ende Nicanor van Traci,</l>
<l n="1085">Ende Simacus, die deghen vri,</l>
<l>Glaucus ende Polidamas</l>
<l>Ende Aristoen, die coene was,</l>
<l>Pencestes ende Lavernaet</l>
<l>Ende Cymeus, die meneghe daet</l>
<l n="1090">Dicke [.....] hadde ghedaen.</l>
<l>Dit waren ridders sonder waen</l>
<l>Van groten prise, van groter namen,</l>
<l><pb n="310"/>Die nieuwinghe uut Grieken quamen.</l>
<l><hi rend="bold">T</hi>holomeus was in dander here</l>
<l n="1095">Ende ander ridders van groter were:</l>
<l>Perdiccas ende Antigonus</l>
<l>Clitus ende Emenidus</l>
<l>Meleager ende Tauroen</l>
<l>Cenus, Amictas ende Matroen.</l>
<l n="1100">De Percen waren in de derde scare,</l>
<l>Daer af was een ridder mare,</l>
<l>Daris broeder, ghemaket here,</l>
<l>Exateus, met groter ere,</l>
<l>Ende die ghetrouwe Artabatus</l>
<l n="1105">Ende die rike Mascus</l>
<l>Ende Pasarges, diene eerst bekende,</l>
<l>Doe die coninc met ghenende</l>
<l>Tote Daris tafele sat</l>
<l>Ende met hem uter scotelen at.</l>
<l n="1110">Dus voer die coninc over die riviere</l>
<l>Ende met hem menech heelt fiere,</l>
<l>Bede ridders ende seriant,</l>
<l>Die mi sijn bi namen onbecant.</l>
<l>Doe si quamen an dander lant</l>
<l n="1115">Sloughen si die tenten al te hant.</l>
<l>Die Siten quamen daer ter were</l>
<l>Ghegaen met enen groten here</l>
<l>Ghespeert, of het ware een wout.</l>
<l><milestone unit="fol" n="84rb"/> Daer was menech heelt bout</l>
<l n="1120">Bede te paerde ente voet;</l>
<l>Dies wies Alexanders moet.</l>
<l>Voor die Siten quam ghevaren</l>
<l>Een deghen, niet out van jaren,</l>
<l>Dien de Siten hadden verheven</l>
<l n="1125">Coninc om sijn coene leven,</l>
<l>Eude was gheheten Baradach.</l>
<l>Teerst dattene Alexander sach,</l>
<l>Keerdi darewaert sijn paert.</l>
<l><pb n="311"/>Baradach was onvervaert;</l>
<l n="1130">Hi slouch sijn paert met ere swepe;</l>
<l>Een spere nam hi in sinen grepe,</l>
<l>Dat bede staerc was ende groot.</l>
<l>Sijn scilt was ghevaerwet root.</l>
<l>Elc stac up anderen met nide.</l>
<l n="1135">Die coninc stakene up die side,</l>
<l>Dat hem dat spere dede wee,</l>
<l>Ende het spranc in stucken twee,</l>
<l>Ende een trensoen hem int rechter oghe.</l>
<l>Baradach sat haerde hoghe;</l>
<l n="1140">Hi stac dien coninc up den scilt,</l>
<l>Dien hi voor die joeste hilt,</l>
<l>Dat sconincs sadelstelle brac.</l>
<l>Sijn spere dede enen groten crac;</l>
<l>Ende si vinghen bede ten swaerde.</l>
<l n="1145">Baradach hi slouch so haerde</l>
<l>Up Alexanders scilt, dat hi met allen</l>
<l>Ter eerden neder quam ghevallen.</l>
<l>Doe sprac die coninc te hant:</l>
<l>"Vrient, du heefs mijns enen pant,</l>
<l n="1150">Dien sal ic losen tinen scanden."</l>
<l>Doe cloofdi hem thovet toten tanden,</l>
<l>Ende Baradach bleef ghinder doot.</l>
<l>Die strijt was staerc ende groot;</l>
<l><milestone unit="fol" n="84va"/> Maer wie dat van den Siten sach</l>
<l n="1155">Dat versleghen was Baradach,</l>
<l>Hi vlo weder danen hi quam.</l>
<l>Doe die coninc dat vernam,</l>
<l>Volchdi na met groter porsse.</l>
<l>Daer bleven doot man ende orsse,</l>
<l n="1160">Bede Siten ende Grieken</l>
<l>Die nemmermeer daerna ne wieken.</l>
<l>Eufecio slouch daer hem tween</l>
<l>Neven die knien af die been.</l>
<l>Armolaus verloos sijn paert</l>
<l n="1165">Ende vacht te voet als een liebaert.</l>
<l>Nicanor ende Simacus</l>
<l>Saghene te voet staen aldus;</l>
<l><pb n="312"/>Si gaven hem een staerke paert;</l>
<l>Si doden meneghen an die vaert.</l>
<l n="1170">Pencestes ende Lavernaet</l>
<l>Deden meneghe grote daet,</l>
<l>Ende Cymeus ende Aristoen</l>
<l>Ende Glaucus, die node vloen,</l>
<l>Ende Polidamas die deghen</l>
<l n="1175">Hebben haerre so vele versleghen,</l>
<l>Dattie Siten vluchtich waren.</l>
<l>Doe quamen die twee andere scaren:</l>
<l>Tholomeus metter siere</l>
<l>Ende Exateus, die fiere.</l>
<l n="1180">Si beringhden met haren here</l>
<l>Die Siten, die daer stoeden ter were,</l>
<l>So dattier luttel mochte ontgaen.</l>
<l>Maer die coninc sonder waen</l>
<l>Was beringht van hem tienen,</l>
<l n="1185">Die hem van groten slaghen dienen.</l>
<l>Ne ware Clitus, diet versach,</l>
<l>Die coninc ware up dien dach</l>
<l>Van den Siten daer versleghen;</l>
<l><milestone unit="fol" n="84vb"/> Want Clitus boot dien scilt derjeghen,</l>
<l n="1190">Doene diere een soude slaen.</l>
<l>Dat sweert ghinc in sonder waen</l>
<l>Over die helt van den scilde,</l>
<l>Wilde die Site of en wilde,</l>
<l>Hi liet ghinder sinen brant.</l>
<l n="1195">Doe slouch hi metter bloter hant</l>
<l>Uptien coninc sulken slach,</l>
<l>Dat hi en hoorde no en sach.</l>
<l>Maer Clitus wrac dies conincs smerte,</l>
<l>Hi stac hem tswaert in toter herte,</l>
<l n="1200">Dattie Site viel ter neder.</l>
<l>Si dorredense voort ende weder;</l>
<l>Daer en was niemen, dan si tween,</l>
<l>Si en sloughen hem af hande ende been.</l>
<l><hi rend="bold">B</hi>indien vacht Tholomeus sere</l>
<l n="1205">Ende Exateus die here</l>
<l>Met haren volc uptie Siten.</l>
<l><pb n="313"/>Si deden hare scilde spliten,</l>
<l>Nochtan verloren si vele liede.</l>
<l>Si dwonghense al sonder miede,</l>
<l n="1210">Die mochten, dat si hem ontvloen.</l>
<l>Doe was daer een, hiet Dromoen,</l>
<l>Die snelste vander Siten lant.</l>
<l>Hi maecte met siere hant</l>
<l>Ene plaetse haerde breet,</l>
<l n="1215">Want hi was staerc ende wreet.</l>
<l>Tauroen ende Simacus si staken,</l>
<l>Doe hem niemen en dorste ghenaken,</l>
<l>Van verren up hem metten spere,</l>
<l>Nicanor sette hem ter were.</l>
<l n="1220">Ende slouchene, dat hijt tsweert verloos.</l>
<l>Dromoen vlo ende vercoos</l>
<l>Emeniduse onder die porsse</l>
<l>Ende hi liepene van den orsse,</l>
<l><milestone unit="fol" n="85ra"/> So dat hi quam uten ringhe.</l>
<l n="1225">Hem volchden die jonghelinghe</l>
<l>Maer en mochtene achterriden.</l>
<l>Alexander quam tien tiden</l>
<l>Ende Clitus, die coene deghen,</l>
<l>Van daer siere tiene hebben versleghen,</l>
<l n="1230">Ende Dromoen liep up dien coninc.</l>
<l>Ic segghe u in waerre dinc,</l>
<l>Hi waendene lopen ter neder.</l>
<l>Die coninc sette hem daerweder,</l>
<l>Want hi stakene dor die kele.</l>
<l n="1235">Al waerre der Siten vele,</l>
<l>Si vloen al sonder keren;</l>
<l>Dus wonnent die Griekeheren.</l>
<l>Ende dandere, die hem waren ontgaen,</l>
<l>Woorden hem al onderdaen.</l>
<l n="1240"><hi rend="bold">T</hi>e voren hadden de Siten verwonnen</l>
<l>Menech lant onder der sonnen:</l>
<l>Assirien, Percen ende Meden</l>
<l>Ende Affrike met allen steden;</l>
<l><pb n="314"/>Nu sijn si dien Grieken onderdaen.</l>
<l n="1245">Sint dat die mare was verstaen</l>
<l>In die lande diere bi laghen,</l>
<l>Begonste hem dat volc versaghen</l>
<l>Al toten oostende van eertrike,</l>
<l>Want si wisten sekerlike</l>
<l n="1250">Dat noit volc die Siten en dwanc</l>
<l>Sonder die Grieken; des hebben danc!</l>
<l>Sine waenden niet dat iemen ware</l>
<l>So staerc alse Alexanders scare.</l>
<l>Dus waert dien Grieken onderdaen</l>
<l n="1255">Menich coninc sonder waen</l>
<l>[...............]</l>
<l>[...............]</l>
<l>Dor sconincx goedertierheit mede.</l>
<l>Want het was Alexanders sede:</l>
<l n="1260">Alsi verwan een volc met crachte,</l>
<l><milestone unit="fol" n="85rb"/> Hi was hem mede ooc so sachte,</l>
<l>Dat hise met dogheden verwan.</l>
<l>Dies plach altoos die edele man:</l>
<l>Hine ontdwanc niet hare goet;</l>
<l n="1265">Ooc was hi so wel ghemoet,</l>
<l>Alsi liede hadde ghevaen,</l>
<l>Bat mens hem, hi lietse gaen.</l>
<l>Daerbi mochtemen merken mede,</l>
<l>Dat hem vrecheit niet en dede,</l>
<l n="1270">Dat hi eerst orloghe bestoet,</l>
<l>Maer sijn onvervaerde moet.</l>
<l>Hi was van groten ghenende.</l>
<l>Die achte bouc neemt hier ende.</l>
</div>
<div type="chapter"><head type="chapter"><pb n="315"/> DIE NEGHENDE BOUC.</head>
<l>Dus sijn die Siten al bedwonghen</l>
<l>Met Alexandere, dien jonghen,</l>
<l>Ende hi sette sine vaert</l>
<l>Ten lande van Indien waert.</l>
<l n="5">Daer waert hi up Clituse gram.</l>
<l>Hi verhoorde ende vernam</l>
<l>Dat hi hem beromde das,</l>
<l>Dat bi siere hulpen was</l>
<l>Die coninc der doot ontgaen.</l>
<l n="10">Daerbi slouch hi hem, dat was mesdaen,</l>
<l>Ende dode Armelause mede</l>
<l>Ende ooc ter selver stede</l>
<l>Dien vroeden Calistonese.</l>
<l>Met onrechte slouch hi dese.</l>
<l n="15">Het berou hem so sere,</l>
<l>Dat hi en at, min no mere</l>
<l>Binnen drien daghen daernaer.</l>
<l>Bedi secht men ons over waer:</l>
<l><milestone unit="fol" n="85va"/> Elc man sie om sijn bederve;</l>
<l n="20">Conincs hulde en es gheen erve.</l>
<l><hi rend="bold">N</hi>u salic tellen van Endi.</l>
<l>Die sonne rijst den lande bi;</l>
<l>Hoghe berghe hebbent bevaen</l>
<l>An die oostside sonder waen</l>
<l n="25">Ende ane de suutside mede.</l>
<l>An de noortside hout sijn stede</l>
<l>Een berch, es Caucasus ghenomt,</l>
<l>Daer menich water ute comt.</l>
<l><pb n="316"/>In die middel eist slecht lant.</l>
<l n="30">Hets na een flume ghenant,</l>
<l>Heet Indus, leit in die suutside.</l>
<l>Hoghe berghe delent wale wide.</l>
<l>Daer in sijn vijfdusent steden</l>
<l>Ende menich dusent liede mede</l>
<l n="35">Sijn, onghehoont, in elke stat.</l>
<l>Overwaer segghic u dat,</l>
<l>Dat Ganges, die ooc Phisoen heet,</l>
<l>Dor dat lant van Inden gheet.</l>
<l>Daer soe alre naust es,</l>
<l n="40">Es soe wijt, des sijt ghewes,</l>
<l>Vierdusent voete, dat es waer,</l>
<l>Daer soe wijtst es daer naer,</l>
<l>Hondert dusent, ende aldus</l>
<l>Scrivet Junius Solinus.</l>
<l n="45">Hare water es haerde soete,</l>
<l>Ende soe es diep hondert voete;</l>
<l>Si vallen in die Rode see,</l>
<l>Ganghes ende Indus dese twee;</l>
<l>Sij sijn die meeste rivieren twaren,</l>
<l n="50">Die dor al die werelt varen.</l>
<l>Si vellen bome, si storen tlant;</l>
<l><milestone unit="fol" n="85vb"/> Waer so iet an haren cant</l>
<l>Comet, [.....] grote stene,</l>
<l>Dat voersi wech, groot ende clene.</l>
<l n="55">Acesis valt in Ganges,</l>
<l>Dat een grote riviere es;</l>
<l>Si maken haerde groot baraet,</l>
<l>Daer hare stroom te gader gaet.</l>
<l>In die riviere vintmen ghemene</l>
<l n="60">Gout, ghimmen ende diere stene,</l>
<l>Ende weerder sijn bi onsen tiden,</l>
<l>Dan si oit waren siden</l>
<l>Dat Adam ghescapen was.</l>
<l><pb n="317"/>Dese rijcheit, sijt seker das,</l>
<l n="65">Vintmen int lant van India.</l>
<l>Alse Alexander quam bat na</l>
<l>Ende cont waert int conincrike</l>
<l>Dattie ghesele van erderike</l>
<l>Met haesten quame darewaert,</l>
<l n="70">Woorden die princen al vervaert</l>
<l>Ende gaven hem grote ghichten:</l>
<l>Diere stene, die sere lichten,</l>
<l>Bede borghe ende steden</l>
<l>Vul van lieden ende rijcheden.</l>
<l n="75">Maer Porus sonder waen</l>
<l>Woudene allene wederstaen.</l>
<l>Teerst dat verhoort Macedo,</l>
<l>Was hi der orloghen vro,</l>
<l>Want hi hoopte om dien seghe</l>
<l n="80">Des was hi seker alle weghe.</l>
<l>Ende Porus seinde hem jeghen</l>
<l>Boden, die hebben ghedreghen</l>
<l>Letteren, die aldus spraken</l>
<l>Tote Alexandere in waren saken</l>
<l n="85"><milestone unit="fol" n="86ra"/> "<hi rend="bold">Porus</hi>, die here van Endi,</l>
<l>Alexander, die ontbiedet di,</l>
<l>Om dattu sijn lant vervaers:</l>
<l>Peins wat hoocheiden du begaers!</l>
<l>Jane bestu een steerflijc man,</l>
<l n="90">Twi strides du jeghen die gode dan?</l>
<l>Ic wille du ooc weets, wie ic si:</l>
<l>Ic bem Porus, jeghen mi</l>
<l>En mach niemen ghestaen.</l>
<l>Bedi ghebiedic di, sonder waen,</l>
<l n="95">Kere te Grieken met onneren!</l>
<l>Haddic mi willen daertoe keren,</l>
<l>Ic hadt ghewonnen wilen eer.</l>
<l>Maer daer en es min no meer</l>
<l>Vander rijcheit niet een twint,</l>
<l n="100">Die men in mijn rike vint;</l>
<l><pb n="318"/>Bedi eist dat ic niene begare</l>
<l>Grieken, ende ic hebt ommare."</l>
<l>Die coninc bat sinen lieden</l>
<l>Dat si hem niet en ontrieden,</l>
<l n="105">Dat Porus sprake dusdane woort,</l>
<l>Want hi dicke hadde ghehoort</l>
<l>Van Darise dies ghelike.</l>
<l>Doe screef hi dit "coninc rike,</l>
<l>Here Porus, ghi waent ons vervaren</l>
<l n="110">Met woorden; neen ghi niet, te waren.</l>
<l>Ghi secht dat Grieken van rijcheden</l>
<l>Niet en ghelijct uwen steden:</l>
<l>Bedi mach ons bat hoghen</l>
<l>U lant te winne, want wi moghen</l>
<l n="115">Hopen omt goet, dat men vint daer;</l>
<l>Want ics wel lije, ende hets waer,</l>
<l>Men en vint in Grieken alsulc goet</l>
<l>Als men in u lantscap doet;</l>
<l>Ende om dat wi dat wale kinnen,</l>
<l n="120"><milestone unit="fol" n="86rb"/> Wilwi di dijn goet afwinnen."</l>
<l>Doe Porus hoorde dit saluut,</l>
<l>Voer hi met sinen lieden uut,</l>
<l>Ende Alexander quam hem jeghen.</l>
<l>Up een riviere sijn si ghesleghen</l>
<l n="125">Die Ydaspes was ghenant,</l>
<l>Die liep dore Porus lant.</l>
<l><hi rend="bold">A</hi>n deen side lach Alexander</l>
<l>An dander Porus ende menech ander.</l>
<l>Porus here was wel bewaert</l>
<l n="130">Met oliphanten al om ghescaert,</l>
<l>Daer hoghe torre up waren ghestaen.</l>
<l>Maer die hoochste sonder waen</l>
<l>Was daer die coninc selve up sat.</l>
<l>Over waer segghic u dat,</l>
<l n="135">Dat hi was vijf ellen lanc.</l>
<l>Sine wapene waren ghemanc</l>
<l>Bede van selvere ende van goude.</l>
<l><pb n="319"/>Hi was ten besten van siere oude;</l>
<l>Ende also vele alse hi meerre was,</l>
<l n="140">Was hi coenre. sijt seker das,</l>
<l>Dat int lant van India</l>
<l>Noch niewer verre ofte na</l>
<l>En was gheen man siere ghelike</l>
<l>Van grote ende cracht sekerlike.</l>
<l n="145">Nochtan was sijn outste broeder</l>
<l>Taxillis, dies was hi vroeder,</l>
<l>Alexandere onderdaen</l>
<l>Ende hadde sijn lant van hem ontfaen.</l>
<l>Die Grieken ontsaghen niet allene</l>
<l n="150">Poruse, maer ooc ghemene</l>
<l>Tgrote water, datter liep.</l>
<l>Het was utermaten diep</l>
<l>Ende tvierendeel breet van ere milen.</l>
<l>Wouden die Grieken tere wilen</l>
<l n="155"><milestone unit="fol" n="86va"/> Jeghen Poruse varen striden,</l>
<l>Si moesten met scepen over liden.</l>
<l>Maer die viande waren</l>
<l>An dander side met haerre scaren</l>
<l>Diese met crachte weren mochten</l>
<l n="160">Wel lichte, of sise sochten.</l>
<l>In die riviere laghen eylande;</l>
<l>Daer quamen dicke die viande</l>
<l>Entie Grieken omme striden</l>
<l>Ende prijs ontfaen an beden siden,</l>
<l n="165">Somwile min, somwile mee.</l>
<l>Nu waren met Alexandere si twee,</l>
<l>Die waren van ere ghedane;</l>
<l>Ooc waren si na minen wane</l>
<l>Up enen dach bede gheboren.</l>
<l n="170">Elc hadde anderen vercoren,</l>
<l>Waest in scaden, waest in vromen;</l>
<l>Waer so si te stride waren comen,</l>
<l><pb n="320"/>Elc was neven anders side,</l>
<l>Ende si en scieden te ghenen tide.</l>
<l n="175">Nicanor hiet deen, dander Simacus.</l>
<l>Van buten toochden si aldus,</l>
<l>Wat hare herte binnen drouch.</l>
<l>Simacus sprac ende louch:</l>
<l>"Nicanor en siestu niet,</l>
<l n="180">Hoe nauwen water dat verbiet</l>
<l>Den ouverwonnen Macedo,</l>
<l>Die noit dor ghenen man en vlo,</l>
<l>Dat hi niet en dar over varen?</l>
<l>Wi willen doch wat doen te waren!</l>
<l n="185">Weten varen in dit eylant,</l>
<l>Daer in es menech viant!</l>
<l>Wi moghen daer ghewinnen ere.</l>
<l>Bliven wi doot, emmermere</l>
<l>Salmen tellen van onsen doene."</l>
<l n="190"><milestone unit="fol" n="86vb"/> Nicanor sprac alstie coene:</l>
<l>"Te waren ic peinset ooc aldus"</l>
<l>"Nu varewi" sprac Simacus</l>
<l>Met lichten wapen up die viande!"</l>
<l>Ende si voeren te gonen eylande</l>
<l n="195">Ende met hem si vijftiene</l>
<l>Ende Andromacus, die siene,</l>
<l>Des conincs sone van Agriane.</l>
<l>Dus voeren die heren dane</l>
<l>Ende quamen in dat eylant,</l>
<l n="200">Daer si vonden meneghen viant.</l>
<l><hi rend="bold">T</hi>eerst dat die Inden vernamen</l>
<l>Dattie Grieken ghinder quamen,</l>
<l>Waert daer een groot gheluut;</l>
<l>Si traken hare sweerde uut.</l>
<l n="205">Simacus was over eer.</l>
<l>Hi maecte meneghen thovet seer,</l>
<l>Ende Nicanor, sijn gheselle,</l>
<l>Sende meneghen ter helle.</l>
<l>So dede Andromacus die deghen.</l>
<l n="210">Si hebber so vele versleghen,</l>
<l><pb n="321"/>Dat si waren doot alle</l>
<l>Die van Inden bi ghevalle,</l>
<l>Die daer waren int eylant.</l>
<l>Nu mochtsi keren altehant</l>
<l n="215">Met groter eren ende verhoocht,</l>
<l>Maer die dulheit soe toocht</l>
<l>Dat soe hare niet en wille laten</l>
<l>Met ghere redene ghematen.</l>
<l>Doe sijt hadden al versleghen,</l>
<l n="220">Quam daer noch menich meer jeghen,</l>
<l>Dan siere te voren hadden verdreven;</l>
<l>Dat moester gaen an hare leven,</l>
<l>Want daer en pijnde niemen te vliene.</l>
<l>Daer bleef Andromacus, die siene,</l>
<l n="225"><milestone unit="fol" n="87ra"/> Ende met hem si vijftiene</l>
<l>Staerke ridders ende siene;</l>
<l>Dat Grieken langhe hevet gheclaghet.</l>
<l>Nu staen die andere twee versaghet</l>
<l>Ende vochten jeghen meneghe rote,</l>
<l n="230">Die sere ghewont sijn met ghescote,</l>
<l>Ende sine weten wat best doen,</l>
<l>Want si haerde node vloen,</l>
<l>Want hare speren waren ontwee,</l>
<l>Ende si en hadden quarele mee,</l>
<l n="235">No ander wapen, danne swaert.</l>
<l>Si liepen ten vianden waert</l>
<l>Ende ghinghen houwen ende slaen;</l>
<l>Maer si waren sonder waen</l>
<l>Met quarelen so ghewont,</l>
<l n="240">Sine mochten te gherre stont</l>
<l>Met swaerden ghenen lof verwerven;</l>
<l><pb n="322"/>Si saghen dat si moesten sterven.</l>
<l>Elc bat anderen "laet mi teerst gaen!</l>
<l>Ic wille vor di die doot ontfaen."</l>
<l n="245">Simacus sprac "in does niet."</l>
<l>Nicanor sprac "wats mi ghesciet,</l>
<l>Ic sal sterven vor di,</l>
<l>Want nemmermeer en mochte mi</l>
<l>Leder ghescien in ghenen daghe,</l>
<l n="250">Dan of ic di sterven saghe."</l>
<l>Elc woude anderen decken.</l>
<l>Doe scoot een van den coenen recken,</l>
<l>Een groot gygant, ene pike</l>
<l>Ende gheraecte ghenendelike,</l>
<l n="255">So dat hise bede dorescoot.</l>
<l>Dus bleven si te samen doot</l>
<l>Elkerlijc in anders aerme.</l>
<l>Dat was grote ontfaerme.</l>
<l><milestone unit="fol" n="87rb"/> <hi rend="bold">D</hi>it was int upgaen vander sonnen</l>
<l n="260">Dattie Grieke waren verwonnen,</l>
<l>Ende Porus haddes groot delijt,</l>
<l>Wat hi sach ter selver tijt,</l>
<l>Ende verhief sere sinen sin.</l>
<l>Ende hine hoopte niet te min,</l>
<l n="265">Alexander, om den seghe.</l>
<l>Daerom peinst hi alle weghe,</l>
<l>Hoe hi tander lant ghewint.</l>
<l>Nu es daer eens conincs kint,</l>
<l>Hiet Ettel, ende was also</l>
<l n="270">Ghedaen, alse Macedo</l>
<l>Van linghen ende van ghedane.</l>
<l>Alexander dede hem doen ane</l>
<l>Sine wapine, in diere ghebare,</l>
<l>Alse of hijt selve ware;</l>
<l n="275">Of Porus om hem dade spien,</l>
<l>Dat menne ghinder mochte sien,</l>
<l>Ende hiet dat hi dien ouver hilde</l>
<l><pb n="323"/>Alse of hi recht niet en wilde</l>
<l>Poghen omme overvaren.</l>
<l n="280">Selve voer hi wech te waren</l>
<l>Ende nam in siere were</l>
<l>Die staercste vanden here,</l>
<l>Omdat hi recht alstie boude</l>
<l>Poruse bedrieghen woude</l>
<l n="285">Met ere cleenre gheselscepe.</l>
<l>Verre en wech stoeden sine scepe.</l>
<l>Ic wane dat hem god was mede;</l>
<l>Want hi ter selver wilen dede,</l>
<l>Doe si tscepe wouden gaen</l>
<l n="290">Die lucht verdonkeren saen</l>
<l>Met enen so donkeren miste:</l>
<l>Cume was iemen die wiste,</l>
<l>Wie hem sat alre naest.</l>
<l><milestone unit="fol" n="87va"/> Si voeren enwech met groter haest.</l>
<l n="295">Dese mist soude te waren</l>
<l>Ander volc sere vervaren,</l>
<l>Waersi daert hem oncont ware;</l>
<l>Maer die coninc van dier scare</l>
<l>Hi peinsede daeromme al,</l>
<l n="300">Dattet ware sijn gheval;</l>
<l>Ende hi voer voren, ent ander here</l>
<l>Volchde hem niet groten ghere.</l>
<l><hi rend="bold">T</hi>eerst dat si quamen an dander lant</l>
<l>Slouchsi die paerde al te hant</l>
<l n="305">Ende Alexander hi voer voren.</l>
<l>Hem volchden ridders uutvercoren</l>
<l>Tholomeus ende Aristoen,</l>
<l>Polidamas ende Tauroen</l>
<l>Clitus, Craterus ende Amictas</l>
<l n="310">Exateus ende Perdicas</l>
<l>Peusestes ende Meleager mede</l>
<l>Ende Lavernaet, die wonder dede.</l>
<l>Dit waersi, die daer over waren.</l>
<l>Mettien quam een met ere maren</l>
<l n="315">Ende telde dat al over ware</l>
<l><pb n="324"/>Alexander ende ware dare.</l>
<l>Ende dat weder waert al blide.</l>
<l>Porus sach an dander side</l>
<l>Ettel staen in die ghebare</l>
<l n="320">Alse oft Alexander ware.</l>
<l>Doe waende hi dat men hem loghe.</l>
<l>Hi sach van enen berghe hoghe</l>
<l>Blikende comen al te hant</l>
<l>Alexandere sinen viant.</l>
<l n="325">Stappans satte hi ter were</l>
<l><milestone unit="fol" n="87vb"/> Vierdusent ridders vore there</l>
<l>Ende hondert waghene ghebattalgiert,</l>
<l>Met houte wale ghevisiert,</l>
<l>Daer menich scutter in lach.</l>
<l n="330">Maer alst quam uptien dach</l>
<l>Waest van dien miste luttel nat,</l>
<l>Die maecte die weghe glat,</l>
<l>Dat si cume porren mochten.</l>
<l>Nu hoort, hoe se die Grieken sochten!</l>
<l n="335">Alexander quam ghesleghen</l>
<l>Haerde lichtelike daerjeghen.</l>
<l>Al en was sijn scare niet groot,</l>
<l>Men vant niewer haers ghenoot.</l>
<l>Men riep daer helpe! in menegher tale.</l>
<l n="340">Dare was ten selven male</l>
<l>Van businen groot ghescal;</l>
<l>Men sloech daer meneghen int dal.</l>
<l>Deerste, diere was versleghen,</l>
<l>Die quam Alexandere jeghen;</l>
<l n="345">Dat was Wilcon, een gygant,</l>
<l>Ende hi sat up enen olifant,</l>
<l>Dies conincs Enacus sone.</l>
<l>Alexander was die gone</l>
<l>Die noit joeste en vercoos.</l>
<l n="350">Hi maecte Wilcoen liveloos</l>
<l>Ende stac die beeste dor de kele.</l>
<l>Vore hem hilden ridders vele,</l>
<l>Die hi alle dorereet.</l>
<l>Die Grieken volchden hem ghereet.</l>
<l n="355"><pb n="325"/> Hi sochte Porus sonder waen,</l>
<l>Dien hi sach van verren staen</l>
<l>Up enen dien meesten oliphant,</l>
<l>Diemen noit in Inden vant,</l>
<l>Ghelijc oft ene borch ware.</l>
<l n="360">Doe sprac hi al openbare:</l>
<l><milestone unit="fol" n="88ra"/> "Ic sie nu, dat si met goede!</l>
<l>Een dinc ghelijc minen moede.</l>
<l>Nu moetic vechten jeghen die diere</l>
<l>Ende ooc jeghen die ridders fiere."</l>
<l n="365"><hi rend="bold">M</hi>ettien quam hem ene mare</l>
<l>Dat sijn volc beringhet ware</l>
<l>Van Poruse ende van den sinen.</l>
<l>Doe reet hi darewaert met pinen.</l>
<l>Hem volchde Polidamas</l>
<l n="370">Ende Aristoen, die coene was.</l>
<l>Aristoen slouch Rubicoene</l>
<l>Mettien swaerde, alstie coene,</l>
<l>Ende hi maecte daerde root.</l>
<l>Candaceus waende enen stoot</l>
<l n="375">Doen jeghen Polidamase;</l>
<l>Glaucus stackene jeghen de blase</l>
<l>Met enen wel staerken spere.</l>
<l>Dus bleven de Inden sonder were,</l>
<l>Entie Grieken hebben dorvaren</l>
<l n="380">Teerste here met haerre scaren,</l>
<l>So dat hem twivelen begonde.</l>
<l>Porus hiet ter selver stonde</l>
<l>Die olifante mettien torren</l>
<l>Jeghen dat griexe here porren.</l>
<l n="385">Maer dat sijn traghe diere,</l>
<l>Sine moghen in gere maniere</l>
<l>Vlien no volghen also wel,</l>
<l>Alse een peert, die sijn so snel.</l>
<l>Die Grieken wachten hem daerjeghen;</l>
<l n="390">Alsi de Inden hadden gheslegen,</l>
<l>Ontreden si haren slaghen.</l>
<l><pb n="326"/>Dus ghinghen de Grieken jaghen.</l>
<l>Die Inden scoten grote scichte</l>
<l>Ende worpen grote stene gedichte,</l>
<l n="395">Maer die Grieken, dies ghelooft,</l>
<l><milestone unit="fol" n="88rb"/> Hilden targen over thooft,</l>
<l>So dat sijs bleven sonder scade.</l>
<l>Die Inden woordens te rade,</l>
<l>Om dat si waren in vare,</l>
<l n="400">Dat si braken hare scare,</l>
<l>Want sine wisten wat doen.</l>
<l>Die Grieken volchden ende si vloen.</l>
<l>Nochtan versamese Porus echt</l>
<l>Ende ghebiet dat men vecht.</l>
<l n="405">Ht sette dolifante voren</l>
<l>Met wreden oghen, met langhen oren;</l>
<l>So dat die Grieken waren versaghet,</l>
<l>Ende hare briescen hevet ghejaghet</l>
<l>Der Grieken peerde, dat si vlien,</l>
<l n="410">Nochtan dat si niet en sien,</l>
<l>Dan si hoorden dat ghescal.</l>
<l>Dus vloen die Grieken welna al.</l>
<l><hi rend="bold">D</hi>it hevet Alexander versien</l>
<l>Ende riep, wat duvele doet u vlien?</l>
<l n="415">Sidi moede nu van slane?</l>
<l>Waer sidi van Agriane</l>
<l>Ende ghi heren van Tracia?</l>
<l>Ghi Percen comt bat na!</l>
<l>En saechdi dusdaen dier noit eer?</l>
<l n="420">Gaet! maect hem die been so seer,</l>
<l>Dat si ter eerden neder vallen!"</l>
<l>Die Grieken keerden weder met allen</l>
<l>Ende vergaten alle de doot.</l>
<l>Ic wane men daer meneghen scoot;</l>
<l n="425">Si wonden beesten ende man.</l>
<l>So eernstelike ghinghen si an,</l>
<l>Datse die beesten traden doot.</l>
<l>Doe was die strijt staerc ende groot.</l>
<l><pb n="327"/><milestone unit="fol" n="88va"/> Twivel was daer menichfoude,</l>
<l n="430">Wie dien seghe hebben soude.</l>
<l>Dier Inden bleven vele doot,</l>
<l>Dier Grieken scade ooc es groot.</l>
<l>Si riepen om aexen ende baerden</l>
<l>Ende si spronghen vanden paerden</l>
<l n="435">Ende si ginghen dolifante houwen</l>
<l>In hare been. doe mochtmen scouwen</l>
<l>Die ridderen deghenlike slaen.</l>
<l>Met rechte moghen sijs prijs ontfaen.</l>
<l>Dus woorden si ghewont met spieten</l>
<l n="440">Ende met bilen; si en constens ghenieten,</l>
<l>Hen vel al, man ende olifant.</l>
<l>Tander volc vlo al te hant,</l>
<l>Die van wonden mochten ontvlien,</l>
<l>Ende lieten haren here mettien</l>
<l n="445">Allene, recht in diere ghebare</l>
<l>Alse oft een scip in dier see ware.</l>
<l>Hi stont up enen tor allene</l>
<l>Ende hi waerp vele stene.</l>
<l>Men scoot na hem al omtrent,</l>
<l n="450">So dat hi bloede als een rent;</l>
<l>Hi hadde neghen doregaende wonden.</l>
<l>Sijn menre sach ten selven stonden</l>
<l>Sere ghewont sinen here.</l>
<l>Hi slouch den olifant so sere,</l>
<l n="455">Dattie beeste sere vlo.</l>
<l>Doe dat versach Macedo,</l>
<l>Volchde hi hem met groter haest.</l>
<l>Doe hi Poruse was naest,</l>
<l>Scoot Porus up hem enen spiet.</l>
<l n="460">Daer af quam hem groot verdriet,</l>
<l>Want hi gheraecte sijn Bucifal,</l>
<l>Het was weert die werelt al,</l>
<l>Ende scoot dore mettier vaert.</l>
<l><milestone unit="fol" n="88vb"/> Doe sterven soude dedele paert,</l>
<l n="465">Boghet sine knien met groter weerde</l>
<l><pb n="328"/>Ende sette dien coninc uptie eerde,</l>
<l>Om dattene quetsen niet en soude.</l>
<l>Dat paert was weert boven allen goude,</l>
<l>Entie beste dinc, die ie ghewan</l>
<l n="470">Alexander, dedele man.</l>
<l><hi rend="bold">D</hi>ie coninc dede maken waerde</l>
<l>Dor die ere van sinen paerde</l>
<l>Daerna ene stat van groten prise</l>
<l>Ende dedese heten Bucifallise.</l>
<l n="475">Daer dede hi sijn oors begraven</l>
<l>Eerlike met groter haven,</l>
<l>Want en woude in sinen tiden</l>
<l>Noit anderen man laten riden,</l>
<l>Sonder allene dien coninc.</l>
<l n="480">Doe ghesciede dese dinc,</l>
<l>Volchde Poruse in tander here</l>
<l>Taxilles mede na met gere,</l>
<l>Die coninc was ende Porus broeder,</l>
<l>Sijns vader kint ende siere moeder</l>
<l n="485">Ende riep "broeder gif up dijn rike</l>
<l>Dien edelsten van eertrike!"</l>
<l>Al was Porus sere ghewont,</l>
<l>Nochtan kendi ter selver stont</l>
<l>Sijns broeder stemme ende seide:</l>
<l n="490">"Bestu Taxilles? met leide!</l>
<l>Du heves mijn lant ende mi ooc doot,</l>
<l>Dattu sonder wederstoot</l>
<l>Dijn goet up gaves ende dijn lant."</l>
<l>Ende hi hilt in sine hant</l>
<l n="495">Enen spiet staerc ende groot</l>
<l>Ende scoot sinen broeder doot,</l>
<l><milestone unit="fol" n="89ra"/> Ende hi vlo enwech al te hant.</l>
<l>Ne ware sijn olifant</l>
<l>Was so menichfout ghewont,</l>
<l n="500">Dat hi viel in corter stont</l>
<l>Ende waerp sinen here te voet.</l>
<l>Doe waerp hi met groter spoet</l>
<l>Sijn tekijn af ende vlo;</l>
<l>Sine herte waes onvro.</l>
<l n="505"><pb n="329"/> Doe hadde die coninc een ander paert</l>
<l>Ende quam ghevloen mettier vaert,</l>
<l>Ende Porus was ontfaren.</l>
<l>Doe waert hi te rade te waren</l>
<l>Dat men twintich daghe vrede</l>
<l n="510">Houden soude up sekerhede</l>
<l>Ende men daerbinnen graven soude</l>
<l>Die doot waren, of men woude,</l>
<l>Ende men gansde die ghewonde.</l>
<l>Dit sweren si bede terre stonde.</l>
<l n="515">Hierbinnen peinsde Alexander</l>
<l>Dat hi allene, ende gheen ander,</l>
<l>Tenen campe beroupen soude</l>
<l>Dien coninc Poruse alstie boude.</l>
<l>"Here stout, edel man Porus"</l>
<l n="520">Dit sprac hi in sine letteren dus,</l>
<l>"Di ontbiet Alexander</l>
<l>Dat hi allene, ende gheen ander,</l>
<l>Jeghen hem enen camp vechten wilde,</l>
<l>Bede met spere ende met scilde;</l>
<l n="525">Want wat prise of wat eren</l>
<l>Moghen princen ende heren</l>
<l>In eneghen stride belopen,</l>
<l>Daert die aerme liede becopen?</l>
<l>Welc onser dat daer blivet doot,</l>
<l n="530">Ic wille dat sonder wederstoot</l>
<l>Sijn volc blive anderen onderdaen."</l>
<l><milestone unit="fol" n="89rb"/> Dit woude Porus gheerne bestaen,</l>
<l>Want hi meercte wel das,</l>
<l>Dat hi twee ellen langher was,</l>
<l n="535">Dan Alexander, ende hi waes blide.</l>
<l>Ende si sworen dit in elke side.</l>
<l><hi rend="bold">I</hi>n dien tiden dede Porus spien,</l>
<l>Want hi gheerne hadde ghesien</l>
<l>Alexandere dien here;</l>
<l n="540">Bedi so dedijs meerken sere;</l>
<l>So dat Alexander wiste.</l>
<l>Doe ghinc hi maken hem met liste</l>
<l>Tote Poruse, dien edelen man,</l>
<l><pb n="330"/>Ende dede andere cleder an.</l>
<l n="545">Hi ghinc in dier Inden scare</l>
<l>Alse of hi een wijncoper ware.</l>
<l>Ende Porus hi meercte das,</l>
<l>Hi sach wel dat een wijncoper was.</l>
<l>Doe groete Porus dien coninc</l>
<l n="550">Ende hi seide dese dinc:</l>
<l>"Waer es dijn here, wat doet hi?</l>
<l>Of van wat ouden dat hi si?"</l>
<l>Doe antwoordi in corter stont:</l>
<l>"Dat willic u doen cont.</l>
<l n="555">Die coninc sit na sine maniere</l>
<l>In siere tenten bi enen viere,</l>
<l>Alse de oude liede plien."</l>
<l>Porus antwoorde mettien,</l>
<l>Want hi was blide derre tale:</l>
<l n="560">"Twi en merket hi dan wale</l>
<l>Mine joghet ende sine oude?</l>
<l>Hoe wanet hi met ghewoude</l>
<l>Mine slaghe wederstaen?"</l>
<l>Here, ic seggu sonder waen</l>
<l n="565">Dat sijn doen mi es oncont."</l>
<l>Porus seide ter selver stont:</l>
<l><milestone unit="fol" n="89va"/> "Woutu draghen dinen here</l>
<l>Dit saluut, ic sal di ere</l>
<l>Daeromme haerde vele doen.</l>
<l n="570">Doe swoer die edele baroen</l>
<l>Dat Alexander soude sien,</l>
<l>Wat so hem daerna soude ghescien.</l>
<l>Mettien heefti orlof ghenomen</l>
<l>Ende es te sinen lieden comen.</l>
<l n="575"><hi rend="bold">H</hi>ierbinnen es die dach comen,</l>
<l>Daer die camp up es ghenomen.</l>
<l>[...............]</l>
<l>Si waren coninclike versiert.</l>
<l>Dicke hebben [.....] visiert,</l>
<l><pb n="331"/>Wat tekine Alexander drouch.</l>
<l n="580">Ander wapen haddi ghenouch:</l>
<l>Halsberch, curie, cousen van stale</l>
<l>Ende al dat coninc sit wale,</l>
<l>Ende een sweert van goeder snede.</l>
<l>Ooc hadde die here mede</l>
<l n="585">Enen spiet, die hem up minne</l>
<l>Talrestis gaf, die coninghinne,</l>
<l>Ende enen knijf van Andene.</l>
<l>Ander wapen en woudi enghene.</l>
<l>Porus die grote staerke man</l>
<l n="590">Hi hadde drie halsberghe an,</l>
<l>Ende een curie van metale</l>
<l>Ende twee paer cousen van stale</l>
<l>Ende van yvore enen witten scilt,</l>
<l>Daer stont in van sabel een wilt</l>
<l n="595">Dier ende heet een olifant.</l>
<l>Hi hadde in sine rechter hant</l>
<l>Ene colve van latoene.</l>
<l>Een swaert hadde die deghen coene,</l>
<l>Dat was wel sesse voete lanc,</l>
<l n="600">Ende enen knijf, die was ghemanc</l>
<l>Van goude te samen ende van stale.</l>
<l><milestone unit="fol" n="89vb"/> Si quamen ghewaerneret wale</l>
<l>Ter stat, dare sijt bespraken</l>
<l>Te vechtene om die hoghe saken</l>
<l n="605">Up oorsse van prise ghereden.</l>
<l>Teerst dat si quamen tiere steden</l>
<l>Beten die heren te voet;</l>
<l>Want in dien ghebode stoet</l>
<l>Van Ercules, dien wigant,</l>
<l n="610">Die alre eerst dien strijt vant,</l>
<l>Dat men te voete vochte int crijt.</l>
<l>Nu gaet hier up enen strijt.</l>
<l><hi rend="bold">A</hi>lexander trac sijn swaert</l>
<l>Ende ghinc te Poruse waert,</l>
<l n="615">Om dat hi dien camp beriep.</l>
<l>Porus jeghen hem [...] liep.</l>
<l><pb n="332"/>Si sloughen coninclike slaghe.</l>
<l>Ic segghe u dat al sonder saghe</l>
<l>Dat Alexander hem gheliet,</l>
<l n="620">Alse of hi scermen en conde niet,</l>
<l>Want hi gheerne ondervonde,</l>
<l>Wat Porus an scermen conde,</l>
<l>Dies hi selve meester was.</l>
<l>Die coninc Porus mercte das,</l>
<l n="625">Dat hi niet en decte thooft;</l>
<l>Hi wanet hem hebben gheclooft.</l>
<l>Een adamant diere ende goet</l>
<l>Up Alexanders helm stoet.</l>
<l>Daer up gaf Porus enen slach;</l>
<l n="630">Die steen, die daer up lach,</l>
<l>Dede tswaert breken ontwee.</l>
<l>Doch was dien coninc so wee,</l>
<l>Dat hi booch up sine knien.</l>
<l>Alse die Grieken dat versien,</l>
<l n="635">Waren si in soorghen groot;</l>
<l>Si waenden dat hi ware doot.</l>
<l><milestone unit="fol" n="90ra"/> Ende Porus liet ligghen tswaert</l>
<l>Ende vinc ter colven waert.</l>
<l>Alexander waert vergraemt,</l>
<l n="640">Want dies slaghes hi hem scaemt</l>
<l>Ende slouch Poruse, alse hi wilde,</l>
<l>Den enen oort van sinen scilde</l>
<l>Ende sine twee halsberghe dore</l>
<l>Ende maecte ene wide score;</l>
<l n="645">Maer die derde bleef gheheel.</l>
<l>Porus versaechde hem een deel,</l>
<l>Alse hi dien slach besief.</l>
<l>Alexander hi verhief</l>
<l>Anderwerven sinen brant</l>
<l n="650">Ende slouch met willegher hant</l>
<l>Ter selver stede, alstie vrie,</l>
<l>Dor den halsberch entie curie,</l>
<l>Dat hem trode bloet uut ran.</l>
<l>Daer twifelde menich man</l>
<l n="655">An dies conincs Porus side.</l>
<l>Ooc was daer menich Griec blide.</l>
<l><pb n="333"/>Ende alse Porus sach sijn bloet,</l>
<l>Quam hem weder saen sijn moet,</l>
<l>Alstien coenen lieden pliet.</l>
<l n="660">Hi dede bughen alse een riet</l>
<l>Alexander vor sine hande;</l>
<l>Hi slouch up dies scildes rande,</l>
<l>Die ghemaect was van ebene.</l>
<l>Ens houts maniere el neghene,</l>
<l n="665">Die ghedoghen mochte die slaghe,</l>
<l>Die Porus slouch in dien daghe,</l>
<l>Het en ware ghespleten tsticken.</l>
<l>Hi dreef Alexandere dicken</l>
<l>Om dien rinc in ghenen daghe.</l>
<l n="670">Hi ruste onder ghone slaghe,</l>
<l>Want hi slouch node, hi en waenden wonden.</l>
<l><milestone unit="fol" n="90rb"/> Doe verscaemdi hem tien stonden;</l>
<l>Hi waenden wonden in dien voet,</l>
<l>Daer Porus vore hem stoet.</l>
<l n="675">Hi slouch up enen steen tehant,</l>
<l>So dat hem sijn swaert ontwant,</l>
<l>Ende verloost bi onghevalle.</l>
<l>Doe twifelden die Grieken alle.</l>
<l><hi rend="bold">P</hi>orus vinc te Alexanders sweerde</l>
<l n="680">Ende tart ontwee in die eerde.</l>
<l>Hi sprac: "vrient, nu bestu doot.</l>
<l>Nochtan, dine doocht es so groot:</l>
<l>Wiltu, ic sal di leven laten,</l>
<l>Ende kere weder diere straten</l>
<l n="685">Met dinen lieden te lande!"</l>
<l>Hi antwoorde: "het ware scande!</l>
<l>Groot wigant, es dat dijn waen</l>
<l>Dat ic can wesen onderdaen</l>
<l>Iemene, die noit was gheboren?</l>
<l n="690">Wat bestu boven mi te voren?</l>
<l>In gheve om dijn dreghen niet.</l>
<l>Mettien trac hi enen spiet,</l>
<l>Die binnen stac in sinen scilde.</l>
<l>Porus was siere slaghe milde,</l>
<l n="695"><pb n="334"/> Ende Alexander was ghestade.</l>
<l>Doe sprac Porus "dit es scade</l>
<l>Dat hier bliven sal upt gras,</l>
<l>Die miltste coninc, die noit was."</l>
<l>Doe songhen die Indenheren.</l>
<l n="700">Porus soude hem ommekeren</l>
<l>Ende sach al omtrent</l>
<l>Ende hoorde na hare parlement.</l>
<l>Mettien verhief Alexander den spiet</l>
<l>Ende en liets om sijn dreghen niet,</l>
<l n="705">Hi en scoot Poruse int fondament.</l>
<l>Hi sturte neder als een rent.</l>
<l><milestone unit="fol" n="90va"/> Doe Porus ghevellet was,</l>
<l>Waren die Inden drouve das;</l>
<l>Si wouden Alexandere slaen.</l>
<l n="710">Doe ghinc Macedo hoghe staen</l>
<l>Ende bat datmenne hoorde.</l>
<l>Hi seide tote hem dese woorde:</l>
<l>"Waerbi vochtwi desen camp,</l>
<l>Dan bedi: wie dien ramp</l>
<l n="715">Van ons twee daer in ghecreghe,</l>
<l>Sijn volc soude alleweghe</l>
<l>Dien anderen sijn onderdaen?</l>
<l>Dit was om uwe ghesonde ghedaen.</l>
<l>Begheerdi ooc terre tijt</l>
<l n="720">Jeghen mi te hebbene strijt,</l>
<l>Gheliker wijs dat ic verwan</l>
<l>Poruse, dien groten man,</l>
<l>Bi avonturen ende bi ghevalle,</l>
<l>So weerdi verwonnen alle."</l>
<l n="725">Dit seide hi, ende also saen</l>
<l>Woorden si hem onderdaen;</l>
<l>Ghelijc haren gherechten here</l>
<l>Swoersi hem trouwe emmermere.</l>
<l><hi rend="bold">N</hi>u waende Alexander des,</l>
<l n="730">Dat Porus versceden es.</l>
<l>Doe sach hi hem die oghen ontoen.</l>
<l>Sciere verghinc dien edelen baroen</l>
<l>Al die gramscap ende nijt.</l>
<l>Doe sprac hi ter selver tijt:</l>
<l n="735"><pb n="335"/> Hoe waerstu oit so verwoet,</l>
<l>Porus, dattu dinen moet</l>
<l>Dorstes verheven jeghen mi,</l>
<l>Sint dat die mare quam te di</l>
<l>Van minen conincliken daden?</l>
<l n="740">Porus antwoorde met staden:</l>
<l>"Ic sal antwoorden hier of,</l>
<l>Eist dattu mi gheves orlof.</l>
<l>Vor desen strijt, vor desen scamp</l>
<l>So ne ontsach ic niemens camp;</l>
<l n="745">Ic waende niemen in eertrike</l>
<l>Gheweest en hadde mine ghelike,</l>
<l>Doe ic was staerc ende ghesont,</l>
<l>Ende dijn gheluc mi was oncont.</l>
<l>Nu weetic dattu staerker sijs;</l>
<l n="750">Maer na di hebbic den prijs</l>
<l>Boven alle die nu leven.</l>
<l>Bedi en wille di niet verheven,</l>
<l>Al hebbic verloren vele.</l>
<l>Ic bem di gheset tenen bispele:</l>
<l n="755">Al was ic staerc, staerker ic vant.</l>
<l>Hoe mochti salech sijn becant,</l>
<l>Die heeft, dat hem te staden staet,</l>
<l>Hine hebbe daerup hi hem verlaet</l>
<l>Dat hem niet en mach ontgaen?</l>
<l n="760">Ooc es beter sonder waen</l>
<l>Niet clemmen, danne vallen van hoghen.</l>
<l>Vrecke liede die ghedoghen</l>
<l>Van verliesene meer aermoede,</l>
<l>Dan si ghenoechte hebben van goede.</l>
<l n="765">Ghemate di bi minen rade!</l>
<l>Daventure es onghestade."</l>
<l><hi rend="bold">M</hi>acedo hadde wonder das,</l>
<l>Na dien dat Porus verwonnen was,</l>
<l>Dat hi alse een verwinre sprac.</l>
<l n="770"><pb n="336"/> Hi dede hem doen groot ghemac</l>
<l>Ende gansen sine wonden.</l>
<l>Hi gaf hem weder tiere stonde</l>
<l>Al dat lant, dat sijn was eer,</l>
<l>Ende daertoe vele meer</l>
<l n="775">Gaf hi hem van hem te lene</l>
<l>Bede borghe ende stene,</l>
<l><milestone unit="fol" n="91ra"/> Ende hi waert Alexanders man.</l>
<l>Doe Porus merken began</l>
<l>Dat Alexander so hovesch was,</l>
<l n="780">Was hi sere verhoghet das.</l>
<l>Hi gaf hem den verborghen scat,</l>
<l>Dien sine voorders hadden ghehat,</l>
<l>Ende maecte al dat here rike.</l>
<l>Dus waert hi vrient ghestadelike.</l>
<l n="785">Al die coninghe van Orienten</l>
<l>Quamen in dier Grieken tenten;</l>
<l>Si gaven borghe ende lant</l>
<l>Alexandere in die hant.</l>
<l><hi rend="bold">I</hi>n dien dat hi was in Indi,</l>
<l n="790">Was een coninghinne daerbi</l>
<l>In Etyopen, hiet Candacis,</l>
<l>Daer menech swart moor in is,</l>
<l>Die sinde up minne ende up houde</l>
<l>Van utermaten finen goude</l>
<l n="795">Alexandere hondert sticke</l>
<l>Voets lanc ende voets dicke</l>
<l>Ende enen halven voet breet.</l>
<l>Ooc sinde soe hem ghereet</l>
<l>Vijfhondert more sonder baert.</l>
<l n="800">Ooc sinde soe an derre vaert</l>
<l>Amons crone, die beter was</l>
<l>Dan noit enghene, daer ic af las,</l>
<l>Ende tiene malen vol van stenen</l>
<l>Dat men en vant beter enghene,</l>
<l n="805">Ende vierdalfhondert elpendiere</l>
<l>Ende ses paerduse, beesten fiere.</l>
<l>(Van den paerduse ende den liebaert</l>
<l>Es ghewonnen die lupaert.)</l>
<l><pb n="337"/>Soe seinde hem tachtich espentine</l>
<l n="810">Ende daertoe dor den wille sine</l>
<l>Seinde soe hem panteren viere</l>
<l><milestone unit="fol" n="91rb"/> Ende daertoe van wreder maniere,</l>
<l>Haerde groot, twintich honde.</l>
<l>Ooc seinde soe hem tiere stonde</l>
<l n="815">Driehondert vreseliker stiere</l>
<l>[...............]</l>
<l>[.........] die waren in bande,</l>
<l>Ende hout van haers selves lande,</l>
<l>Vijftien hondert edelre roeden,</l>
<l n="820">Die an ebeensche bome stoeden.</l>
<l>Dese ghichten ontfinc die here</l>
<l>Ende dankes hare met groter ere.</l>
<l><hi rend="bold">N</hi>u es Alexander blide</l>
<l>Dat hi binnen so corten tide</l>
<l n="825">Porus conincrike wan.</l>
<l>Hi maecte hem enweghe al dat hi can,</l>
<l>Om te besiene cortelike</l>
<l>Dat oosteinde van eertrike.</l>
<l>Maer die stede van Subdraken</l>
<l n="830">Woude hare ter were maken,</l>
<l>Ende Alexander hi beleide</l>
<l>Die stat al omme uptie fosseide.</l>
<l>Die Grieken laghen an dene side</l>
<l>An dandere Porus, goet te stride;</l>
<l n="835">Exateus lach an die derde.</l>
<l>Men ghinc ghinder striden herde.</l>
<l>Binnen was Abysari,</l>
<l>Een edel coninc ende een vri.</l>
<l>Alexander woudese winnen met crachte.</l>
<l n="840">Men deder meneghen hort onsachte;</l>
<l>Nochtan wassoe vast ter cure.</l>
<l>Hi hiet lederen draghen ten mure</l>
<l>Ende was die eerste diere up clam.</l>
<l>Sere verbolghen ende gram</l>
<l n="845">Ghinc hi up dien mure staen,</l>
<l>Die hoghe was sonder waen.</l>
<l><milestone unit="fol" n="91va"/> Men scoot up hem menech quareel,</l>
<l><pb n="338"/>Men waerp daer meneghen steen gheheel</l>
<l>Van den toren nederwaert;</l>
<l n="850">Maer niemen volchde an die vaert.</l>
<l>Doe hadsijs alle scande groot,</l>
<l>Want hi na ghevaen was, ofte doot,</l>
<l>Ende liepen al ten mure.</l>
<l>Daer ghevel quade aventure,</l>
<l n="855">Want die lederen braken ontwee.</l>
<l>Daer hadde menech prince wee,</l>
<l>Die van hoghen neder vel.</l>
<l>Dit was dien coninc een quaet spel,</l>
<l>Die allene stoet uptien mure,</l>
<l n="860">Daer hem sijn leven waert te sure.</l>
<l>Hi was ghescoten so met stenen</l>
<l>Ende met quarele menech enen,</l>
<l>Dat hi vermoeit was van slaghen.</l>
<l>Doe dat sine liede saghen,</l>
<l n="865">Riepsi "here, sprinct achter saen!</l>
<l>Wi sullen u sachte ontfaen!"</l>
<l>Hi seide "en mach ghescien;</l>
<l>Soudic minen viant vlien?"</l>
<l>Doe hi hadde gheseit dat woort,</l>
<l n="870">Spranc hi neder in die poort</l>
<l>Onder al sine viande.</l>
<l>Hi hadde liever doot, dan scande.</l>
<l>Dit was een wonderlike daet:</l>
<l>Eer hem enech toeverlaet</l>
<l n="875">Ofte soccours mochte comen,</l>
<l>Mochti wesen up ghenomen</l>
<l>Ofte ghesleghen al te sticken.</l>
<l>Maer daventure, die hem dicken</l>
<l>Hadde ghedaen menech ere,</l>
<l n="880">Die halp hem nu ter wilen mere,</l>
<l>Want soe nam sijns goeden goom.</l>
<l>Daer stont een groot lauwerboom</l>
<l><pb n="339"/><milestone unit="fol" n="91vb"/> Ghelijc ocht ware dore sinen wille.</l>
<l>Daerane ghinc hi staen al stille;</l>
<l n="885">Men mochten niet van achter slaen.</l>
<l>Mettien scilde heefti ontfaen</l>
<l>Meneghen slach ende meneghen steen.</l>
<l>Daer en was so coene engheen,</l>
<l>Die sinen swaerde ghenaken dorste.</l>
<l n="890">Daer vacht over dien edelen vorste</l>
<l>Sijn hoghe name ende daventure.</l>
<l>Sijn scilt waert ghescoten dure,</l>
<l>Ende sijn helm ghescoort te sticken.</l>
<l>Over sine knien booch hi dicke,</l>
<l n="895">Want hi ghequetst was van dien spronghe.</l>
<l>Die edele coninc entie jonghe</l>
<l>Mochte qualike ghestaen.</l>
<l>Alsene iemen woude slaen,</l>
<l>Die jeghen hem strijts begheerde,</l>
<l n="900">Dien slouch hi so mettien sweerde,</l>
<l>Dat hi vor sine voete lach.</l>
<l>Aldus blever uptien dach</l>
<l>Die staercste twee van al Subdraken.</l>
<l>Niemen en woude hem meer ghenaken,</l>
<l n="905">Die ghene dinc saghen ghescien.</l>
<l>Hi weerde hem up sine knien</l>
<l>Ende slouch harentare</l>
<l>Ghelijc oft een tyger ware.</l>
<l><hi rend="bold">M</hi>ettien scoot een groot gygant</l>
<l n="910">Up hem een spere al te hant,</l>
<l>Dat voer in sine rechter side</l>
<l>Ende maecte ene wonde wide,</l>
<l>Daer bloets so vele ute ran,</l>
<l>Dattie coninc cranken began.</l>
<l n="915">Hi waende wale tspere uutwinnen,</l>
<l>Maer dat yser blever binnen.</l>
<l>Hi rustem onder dien lauwerboom.</l>
<l><milestone unit="fol" n="92ra"/> Dies nam die man goeden goom,</l>
<l>Diene metten spere scoot;</l>
<l n="920"><pb n="340"/> Hi waende dat hi ware doot,</l>
<l>Want sijn swaert daer bi hem lach.</l>
<l>Hi waende hebben groot bejach</l>
<l>An sconincs diere ghewaden.</l>
<l>Die coninc sprac met staden,</l>
<l n="925">Teerst dat hine tasten besief:</l>
<l>"Vlie enweghe, onreine dief!</l>
<l>En kinstu Alexandere niet?"</l>
<l>Dit sprac hi ende mettien hi tiet</l>
<l>Sijn sweert ende stac tien tiden</l>
<l n="930">Dien gygant dor sine siden,</l>
<l>So dat hi vel up die aerde.</l>
<l>Die coninc sprac "vare diere vaerde</l>
<l>Ter hellen! wes mijn bode daer</l>
<l>Dat icker come vechten hier naer,</l>
<l n="935">Eer ic sterve!" doe hi dit sprac,</l>
<l>Woude hi staen; maer hem stac</l>
<l>Dat yser so, dat hi mettien</l>
<l>Neder seech up sine knien</l>
<l>Ende vraechde of ieman ware</l>
<l n="940">Die vechten woude; quame dare!</l>
<l><hi rend="bold">B</hi>indien dattie coninc vacht</l>
<l>Hadde tebroken met siere cracht</l>
<l>Die here Peucestes een wiket.</l>
<l>Ic wane dat hi niene let,</l>
<l n="945">Hine liep met baren swaerde</l>
<l>Tote daer die coninc lach up daerde.</l>
<l>Teerst dattene die coninc sach,</l>
<l>Seech hi neder in onmacht</l>
<l>In sinen scilt sere ghewont.</l>
<l n="950">Timeus quam ooc ter stont</l>
<l><milestone unit="fol" n="92rb"/> Ende Aristoen ende Lavernaet;</l>
<l>Dit waren ridders van hogher daet.</l>
<l>Si wederstonden meneghen Inde.</l>
<l>Ic wane noit man en kinde</l>
<l n="955">So lettel liede, die so sere</l>
<l>Vochten over haren here,</l>
<l><pb n="341"/>Tote dat Timeus waert ghevelt.</l>
<l>Peucestes waert ooc met ghewelt</l>
<l>Int hooft ghewont ende Lavernaet.</l>
<l n="960">Die waren Alexanders toeverlaet,</l>
<l>Nu ligghen si vor sine voete.</l>
<l>Aristoen doet vele ghemoete;</l>
<l>Maer hi was so sere ghewont,</l>
<l>Dat hi qualike teser stont</l>
<l n="965">Dien coninc bescermen mochte,</l>
<l>Want men hem te sere versochte.</l>
<l><hi rend="bold">D</hi>oe quam buten ene mare</l>
<l>Dat Alexander versleghen ware.</l>
<l>Die mare hadde ander volc vervaert,</l>
<l n="970">Ende dit liep al ten mure waert;</l>
<l>Daer en ontsach niemen die doot;</l>
<l>Het liep al, cleene ende groot,</l>
<l>Percen, Grieken, Porus here.</l>
<l>Si tebraken met groten ghere</l>
<l n="975">Bede met haken ende met barden</l>
<l>Dien staerken mure entien harden;</l>
<l>Si maecten ene strate wijt.</l>
<l>Wat so si vonden terre tijt,</l>
<l>Waest man of wijf, jonc of out,</l>
<l n="980">Si sloughent al doot met ghewout,</l>
<l>Om te wrekene haren here.</l>
<l>Si ne spaerden min no mere</l>
<l>Alse langhe, alsi vonden te slane.</l>
<l>Abysari pijnde hem tontgane,</l>
<l n="985">Die crone in Subdraken drouch,</l>
<l><milestone unit="fol" n="92va"/> Die wile dat men tfolc al slouch.</l>
<l><hi rend="bold">D</hi>ie ridderen namen Alexandere thant</l>
<l>Ende leidene up dies scildes rant.</l>
<l>Si droughene in sijn pauwelioen.</l>
<l n="990">Doe was daer een sijn baroen,</l>
<l>Sijn ersatre Cristobolus.</l>
<l>Hi sach sinen here ghewont aldus</l>
<l>Met enen wederhaecten strale,</l>
<l><pb n="342"/>Ende dat ment niet en mochte wale</l>
<l n="995">Ute bringhen sonder sniden.</l>
<l>Ooc ontsach hi hem tien tiden</l>
<l>Dat hi te vele soude bloeden,</l>
<l>Ende hijs hem niet en mochte hoeden</l>
<l>Ghenase hi qualic sinen here,</l>
<l n="1000">Hi ne verlore lijf ende ere.</l>
<l>Dit mercte wale Macedo</l>
<l>Dat hi was int herte haerde onvro,</l>
<l>Alse of hi in twivel ware.</l>
<l>Hi sprac "Cristobole, com hare!</l>
<l n="1005">Of ic niet en mach ontsneven,</l>
<l>Twi laetstu mi so lange leven</l>
<l>In die smerte van der wonde?</l>
<l>En ontsiestu niet die sonde?</l>
<l>Du moghes corten doch mijn leet."</l>
<l n="1010">Cristobolus sprac ghereet:</l>
<l>"Coninc here, laetti houden,</l>
<l>Oftu dijn leven wilt behouden,</l>
<l>Want men moet dine wonde widen,</l>
<l>Verporrestu iet an dinen sniden,</l>
<l n="1015">Het mochte an dijn leven gaen."</l>
<l>Alexander antwoorde saen:</l>
<l>"Cristobole, tware recht onnere</l>
<l>Dat men enen edelen here,</l>
<l>Enen coninc binden sonde,</l>
<l n="1020">Ofte houden met ghewoude.</l>
<l><milestone unit="fol" n="92vb"/> Een coninc sal sijn tallen stonden</l>
<l>Quite ende vri ende onghebonden.</l>
<l>Doe dattu wilt, ic swighe al stille."</l>
<l>Cristobolus dede sinen wille.</l>
<l n="1025">Noch hine wiscede noch en green.</l>
<l>Maer doe hi ghenesen sceen,</l>
<l>Ende dyser was ute ghewonnen,</l>
<l>Quam dat bloet so na gheronnen,</l>
<l>Dat die here viel in onmacht.</l>
<l n="1030">Doe riepen de heren met groter cracht</l>
<l><pb n="343"/>Dat Alexander ware doot.</l>
<l>Daer was rouwe ende jammer groot;</l>
<l>Niet eer en ende dat gheluut,</l>
<l>Vor dat Cristobolus een cruut</l>
<l n="1035">Ter wonden dede, dat was goet,</l>
<l>Ende hi stelpte dat bloet.</l>
<l><hi rend="bold">D</hi>oe ruste de coninc ende sliep.</l>
<l>Mettien men in die tente riep:</l>
<l>"Alexander es an die bate."</l>
<l n="1040">Tfolc was blide utermaten</l>
<l>Ende ghinghen eten ende drinken</l>
<l>Ende lieten haren rouwe sinken.</l>
<l>Ende die coninc hi ghenas.</l>
<l>Teerst dat hi ghenesen was,</l>
<l n="1045">Ende cume was beloken</l>
<l>Die wonde, so hevet hi ghesproken</l>
<l>Te vaerne int inde van eertrike;</l>
<l>Want hi woude haestelike</l>
<l>Dwinghen tfolc te sinen handen,</l>
<l n="1050">Dat wonet in dien eylanden,</l>
<l>Die ligghen bi den paradise.</l>
<l>Abisari gherede sine spise,</l>
<l>Doe hi versoent was jeghen hem;</l>
<l>Taxilles quam tote hem,</l>
<l n="1055">Die coninc van Alabodine,</l>
<l><milestone unit="fol" n="93ra"/> Die gherede hem die scepe sine,</l>
<l>Ende Porus van Endi</l>
<l>Was hem tallen tiden bi.</l>
<l>Teerst dat die Grieken vernamen,</l>
<l n="1060">Ghinghen si alle te samen</l>
<l>Toten coninc in die sale.</l>
<l>Craterus sprac "hore onse tale,</l>
<l>Hoochste coninc! dijn overmoet</l>
<l>Ende dine doghet, al es soe goet,</l>
<l n="1065">Wat inde saller af comende sijn?</l>
<l>Al ware al die werelt dijn,</l>
<l>Nochtan ware soe di al te clene;</l>
<l>Du en weets mate enghene.</l>
<l><pb n="344"/>Al en achtstu up dijns selves leven,</l>
<l n="1070">Dine vriende sijn di beneven,</l>
<l>Peins om hare leven doch!</l>
<l>Dor dinen wille willen wi noch</l>
<l>Jeghen al die werelt striden;</l>
<l>Dor dinen wille willen wi liden</l>
<l n="1075">Over die vreselike see,</l>
<l>Ende alle diere, dat es mee,</l>
<l>Willen wi dore di dorvaren,</l>
<l>Enghene vrese willen wi sparen,</l>
<l>Woutstu doch di selven wachten.</l>
<l n="1080">Wat gode sal ons bemachten?</l>
<l>Hoe langhe sullen wi sijn ghesont,</l>
<l>Daer wi souken talre stont</l>
<l>Nieuwe vrese ende nieuwen anxt?</l>
<l>Alse daventure alre lanxt</l>
<l n="1085">Met enen man ghewesen hevet,</l>
<l>Hoe saen dat soene beghevet!</l>
<l>Hoe mochstu ghedurech sijn?</l>
<l>Wie mach bescermen dleven dijn</l>
<l>In dese werelt? want soe es loos.</l>
<l n="1090">Twi weerpstu di selven altoos</l>
<l><milestone unit="fol" n="93rb"/> In grote vrese om clene ghewin?</l>
<l>En mercstu niet in dinen sin</l>
<l>Dat enen man sacht sijn moet,</l>
<l>Hevet hi na pine groot goet?</l>
<l n="1095">Wacht di selven entie dine!</l>
<l>Laet ons vor di doen die pine!</l>
<l>Scuwe vrese sonder ere!</l>
<l>Wat eren mach hebben een here</l>
<l>Dat hi enen knecht verbit?</l>
<l n="1100">Hi es ries, die sijn lijf verslit</l>
<l>Sonder ere ende sonder prijs."</l>
<l>Craterus sprac in diere wijs,</l>
<l>Ende Tholomeus ende al dandere</l>
<l>Baden hier omme Alexandere.</l>
<l n="1105"><hi rend="bold">C</hi>raterus woort ende sine tale</l>
<l>Bequamen Alexandere wale,</l>
<l><pb n="345"/>Ende sprac "danc hebbet dies,</l>
<l>Dat ghi meer vreest mijn verlies,</l>
<l>Dan uwes selfs, lieve heren!</l>
<l n="1110">Ic weet u groten danc der eren;</l>
<l>Want sint dat ic eerst crone drouch,</l>
<l>Hebdi mi ghedient ghenouch.</l>
<l>Maer mi es anders, dan u es.</l>
<l>Sijt des seker ende ghewes</l>
<l n="1115">Dat ic orloghen niene begheve,</l>
<l>Also langhe, alse ic leve;</l>
<l>Ende ic bem noch jonc van jaren.</l>
<l>Ic en beghere niet te waren</l>
<l>Langhe lijf, maer grote name;</l>
<l n="1120">Die es allene mi bequame.</l>
<l>Onedel volc set sinen moet</l>
<l>Om langhe leven ende om goet;</l>
<l>Maer ic bem der werelt here,</l>
<l><milestone unit="fol" n="93va"/> Dies en achtics min no mere.</l>
<l n="1125">Ic telle de seghen ende niet de jare</l>
<l>Entie ghichte, die mi tote hare</l>
<l>Daventure heeft ghegheven.</l>
<l>Tellic tgoet al van minen leven,</l>
<l>So hebbic ghelevet langhe.</l>
<l n="1130">Europen es in minen bedwanghe,</l>
<l>Asien ic wan met ghenende.</l>
<l>Nu bem ic bi der werelt ende,</l>
<l>Ende soe es mi vele te clene.</l>
<l>Alsicse bedwonghen hebbe allene,</l>
<l n="1135">Dan sal ic u daerna toghen</l>
<l>Een ander werelt vor uwe oghen.</l>
<l>Die staerke man maecht al verwinnen.</l>
<l>Antipodes suldi bekinnen,</l>
<l>Daer de sonne west up staet</l>
<l n="1140">Ende oost ooc te hove gaet.</l>
<l>Alst hier es dach, eest daer nacht.</l>
<l>Ontsechdi mi ooc uwe cracht,</l>
<l>Volcs en mach mi niet ghebreken;</l>
<l><pb n="346"/>Waer ic doe mijn tekijn up steken,</l>
<l n="1145">Alt volc sal mijn eghin sijn.</l>
<l>Onedel volc, dul alse swijn,</l>
<l>Sal ic maken edel ende vroet.</l>
<l>Eist dat ghi minen wille doet:</l>
<l>Datti nature hevet verholen</l>
<l n="1150">Ende bedect in nauwen holen</l>
<l>Suldi sien, sidi so coene.</l>
<l>Dit begheric te voldoene</l>
<l>Ende in desen enden mijn leven,</l>
<l>Wilt mi daventure gheven."</l>
<l n="1155">Dus indi sine tale ter vaert</l>
<l>Ende bat die heren te scepe waert.</l>
<l>Si seiden dat sijt gheerne daden,</l>
<l>Na dien dat hijt hem dorste raden.</l>
<l><milestone unit="fol" n="93vb"/> <hi rend="bold">N</hi>u varen si ter see waert.</l>
<l n="1160">Porus gherede hem die vaert</l>
<l>Al tote daert wilen dorevacht</l>
<l>Ercules met siere cracht</l>
<l>Ende Liber Baccus mede.</l>
<l>Alsi quamen terre stede,</l>
<l n="1165">Vondsi haerre tweer pale</l>
<l>Van goude ghemaket wale.</l>
<l>Want elkerlijc van desen heelden</l>
<l>Hadde ghegoten na hem twee beelden,</l>
<l>Die waren vijftien voete lanc,</l>
<l n="1170">Daer einde haerre beder bedwanc,</l>
<l>Derre tweer deghene vermeten.</l>
<l>Alexander hi woude weten,</l>
<l>Weder si waren hol of vul;</l>
<l>Datmenne en hilde over dul,</l>
<l n="1175">Dedise boren dore tien stonden,</l>
<l>Ende doe hise vul hadde vonden,</l>
<l>Dedi die gate vullen met goude</l>
<l>Ende voer voort met ghewoude,</l>
<l>Om te soukene selsiene dinc.</l>
<l n="1180">Doe en vant die jonghelinc</l>
<l><pb n="347"/>El niet, dan berghe, bossce ende velde</l>
<l>Ende olifante, die met ghewelde</l>
<l>Daer waren, ende wrede serpente,</l>
<l>Die men vint in Oriente.</l>
<l n="1185">Van danen voer hi ter Oostersee,</l>
<l>Om te siene wonders mee,</l>
<l>Want hi hoort ghewagen des</l>
<l>Dat noit Liber Baccus noch Ercules</l>
<l>Die see en prouveden aldaer,</l>
<l n="1190">Want soe so donker es vorwaer.</l>
<l>Aldus woude dedele vorste</l>
<l><milestone unit="fol" n="94ra"/> Doen dat noit man doen en dorste.</l>
<l><hi rend="bold">T</hi>eerst dattie wint was west</l>
<l>Ent hem dochte wesen best,</l>
<l n="1195">Voeren de heren vanden lande</l>
<l>Harentare souken viande;</l>
<l>Ende het was hem allen oncont.</l>
<l>Doch quamen si na der selver stont</l>
<l>Bi drie weken an een lant,</l>
<l n="1200">Dat Argere es ghenant,</l>
<l>Daer die berghe noch in sijn</l>
<l>Allegader selverijn.</l>
<l>Daer vonden si volc, heet Lemnes,</l>
<l>Dat algader sonder hovet es;</l>
<l n="1205">Gheborstelt sijn si alse swijn.</l>
<l>Daer vant ooc voghele die deghen fijn,</l>
<l>Die achter alse leuwen waren</l>
<l>Ende voren ghedaen alstie aren.</l>
<l>Derre sloughen si vele doot.</l>
<l n="1210">Daerna vant hi een eylant groot,</l>
<l>Dat Crisa nu es ghenant.</l>
<l>Daer vondsi guldene berghe int lant</l>
<l>Ende coatricen ende ooc draken,</l>
<l>Derre si meneghen dorstaken.</l>
<l n="1215">Si dwonghen de Ichthiofagiten,</l>
<l>Liede die wel vessce verbiten.</l>
<l>Daerna quaemsi in een lant,</l>
<l><pb n="348"/>Daer die liede in sijn ghenant</l>
<l>In griexer tale Gymnosofisten,</l>
<l n="1220">Die vele wijsheiden wisten,</l>
<l>Dats in dietsce "nakede vroede."</l>
<l>Teerst dat se Macedo, die goede,</l>
<l>Sach, sprac hi ghelijc den milden</l>
<l>Dat si baden, dat si wilden,</l>
<l n="1225">Dat gave hi hem sonder wedertale.</l>
<l><milestone unit="fol" n="94rb"/> "Ghef ons ewelec leven!"</l>
<l>Hi seide "hoe mochtic dat ghegheven?</l>
<l>Ic bem selve een steerflec man."</l>
<l n="1230">Dander sprac "twi doestu dan</l>
<l>Dus vele quaets? du heves scande;</l>
<l>Wat jaghestu dus achter lande?"</l>
<l><hi rend="bold">V</hi>an daer voer hi in Tambrobane.</l>
<l>Dats een eylant na minen wane,</l>
<l n="1235">Talre beste van eertrike.</l>
<l>Daer was in een coninc rike,</l>
<l>Die Alexandere gaf sijn lant</l>
<l>Ghewillike in die hant.</l>
<l>Daerin sijn tiene edele stede</l>
<l n="1240">Ende meneghe rijcheit mede,</l>
<l>Ende beesten, die sere biten;</l>
<l>Diere stene, margariten,</l>
<l>Carbonkele met crisoprassen,</l>
<l>Die in ghenen lande en wassen.</l>
<l n="1245">Doe si danen ghesceden waren,</l>
<l>Quamen die Grieken ghevaren</l>
<l>In der Macrobienen lant,</l>
<l>Daer vonden si meneghen gigant,</l>
<l>Want si sijn twalef ellen lanc.</l>
<l n="1250">Die hadde hi saen in sijn bedwanc.</l>
<l>Si waren so mesraect,</l>
<l>Dat si waenden, tware ghemaect</l>
<l>Tfolc van ysere ende van stale;</l>
<l>Dus waren si bedroghen wale.</l>
<l n="1255">In dat lant es een fonteine,</l>
<l><pb n="349"/>So claer es soe ende so reine,</l>
<l>Dattet scemert also clare,</l>
<l>Alse oft van olie ware,</l>
<l>Wat so men daer mede dwaet.</l>
<l n="1260">Nu es Alexanders raet,</l>
<l>En weghe te varene al te hant</l>
<l><milestone unit="fol" n="94va"/> Om te soukene ander lant.</l>
<l><hi rend="bold">N</hi>u sijn die Grieken up die see,</l>
<l>Om te soukene lants mee.</l>
<l n="1265">Si voeren, ende si en wisten waer.</l>
<l>Want si quamen dicke daer,</l>
<l>Daer grote deemsterheide was.</l>
<l>Ten jonxten gaf die aventure das,</l>
<l>Dat si van verren saghen staen</l>
<l n="1270">Ghelijc alse ene borch ghedaen,</l>
<l>Die hem algader guldin dochte.</l>
<l>Na dien dat ict gheweten mochte,</l>
<l>So waest dat eertsce paradijs,</l>
<l>Dat volmaect es in alre wijs.</l>
<l n="1275">Die vierine mure dochtem van goude.</l>
<l>Hi voer daerwaert alstie boude,</l>
<l>Alexander entie sine,</l>
<l>Die het winnen wouden met pine.</l>
<l>Nu sijn si an die roche comen.</l>
<l n="1280">Na dien dat sijt bebben vernomen,</l>
<l>So dunket hem al sonder waen</l>
<l>Tote boven up die wolken slaen.</l>
<l>Alexander hilt stille ene stonde</l>
<l>Ghinder met sinen dragmonde;</l>
<l n="1285">Hi peinsde wat hi beste dade.</l>
<l>Doe hi was in desen rade,</l>
<l>Riep een man van boven neder:</l>
<l>"Alexander!" hi antwoorde weder:</l>
<l>"Weetmen daer boven iet van mi,</l>
<l n="1290">Dat ic Alexander si?</l>
<l>Wie es daer? wes es dit lant?"</l>
<l>Dander seide al te hant:</l>
<l>"Dit lant es des selves heren,</l>
<l>Die di met so groter eren</l>
<l n="1295">Al die werelt heeft ghegheven,</l>
<l><pb n="350"/>In sijn ghewout es ooc dijn leven,</l>
<l><milestone unit="fol" n="94vb"/> Entien du wilen comen saghes</l>
<l>Up dijn bedde, daer du laghes,</l>
<l>Doe hi di gaf in dijn bedwanc</l>
<l n="1300">Al dier werelt ommeganc."</l>
<l><hi rend="bold">A</hi>lexander antwoorde weder:</l>
<l>"Wat wildi mi werpen neder</l>
<l>Tenen lijteken dat ic hier was?</l>
<l>So machmen mi gheloven das."</l>
<l n="1305">Hi seinde hem hare enen steen,</l>
<l>Men vint siere ghelike en gheen</l>
<l>In algader eerderike:</l>
<l>"Dit es dijn tseins sekerlike</l>
<l>Van den eertscen paradise.</l>
<l n="1310">Nu doe wale alstie wise</l>
<l>Ende lech al dijn souken neder</l>
<l>Ende vare ten ghemenen lande weder!</l>
<l>Daer saltu ondervinden saen,</l>
<l>Hoe dijn leven sal vergaen."</l>
<l n="1315">Doe trac hi thovet bindien mure.</l>
<l>Recht na dese aventure</l>
<l>Keerde Alexander te lande,</l>
<l>Ende hi hadde in sine hande</l>
<l>Ghonen wonderliken steen,</l>
<l n="1320">Die clare alstie sonne sceen.</l>
<l>Hi wouch meer, alse ic hore segghen,</l>
<l>Dan alt ghewichte datmen legghen</l>
<l>Mochte daerjeghen in ene scale;</l>
<l>Nochtan verwouchene wale</l>
<l n="1325">Also groot eerden als een siere;</l>
<l>Dit was een vremde maniere.</l>
<l>Hoe sine voorme was ghedaen</l>
<l>Dat willic u doen verstaen:</l>
<l>Hi was ghevoormet alse eens menscen oghe;</l>
<l n="1330"><milestone unit="fol" n="95ra"/> Ecclesiastes cant wel toghen,</l>
<l>Dat hi die rijcheit neder wouch,</l>
<l>Wat so menre jeghen drouch,</l>
<l>Ende also luttel eerden alse een siere</l>
<l>(Dit was een wonderlike maniere)</l>
<l n="1335">Hem neder wouch, dat es bedi:</l>
<l><pb n="351"/>Also langhe alse Alexander si</l>
<l>An den vleesce ende leven moet,</l>
<l>So en es die rijcheit niet so goet,</l>
<l>Van alder werelt diemen vint;</l>
<l n="1340">[...............]</l>
<l>Also god wille dat ghesciet</l>
<l>Entie aventure ghebiet,</l>
<l>Dattie mensce steerven moet,</l>
<l>Een clene stucke eerden es so goet,</l>
<l n="1345">Alse die mensce ende beter vele.</l>
<l>Niemen en versta dit in spele!</l>
<l>Dit was betekekent bi den stene.</l>
<l>Dit en was loghene enghene.</l>
<l>Eer dese tijt quam, hier te voren</l>
<l n="1350">So en was noit man gheboren,</l>
<l>Die die oosteylande dorste besouken.</l>
<l>Hier es deinde vanden neghenden bouke.</l>
</div>
<div type="chapter"><head type="chapter"><pb n="352"/> DIE TIENDE BOUC.</head>
<l>Alexander heeft ghesproken</l>
<l>Overdaet, die onghewroken</l>
<l>Altoos niet en mach wesen;</l>
<l>Want hi hem vermat van desen,</l>
<l n="5">Dat hi sal, eist dat hi levet,</l>
<l>Dattie nature verholen hevet,</l>
<l>Sinen lieden openbaren.</l>
<l>Ooc so seidi mede te waren</l>
<l><milestone unit="fol" n="95rb"/> Dat hem ware al eerderike</l>
<l n="10">Te clene tenen conincrike.</l>
<l>Hier om was die Nature gram,</l>
<l>Alsoe die overdaet vernam.</l>
<l>Soe liet alrehande werc</l>
<l>End nam up hare een gheswerc;</l>
<l n="15">Soe maecte hare ter hellen waert.</l>
<l>Waer so soe quam an die vaert,</l>
<l>Alle dinc waren hare onderdaen.</l>
<l>Die elemente hebse ontfaen,</l>
<l>Elkerlijc, want soese sciep.</l>
<l n="20">Die lucht eerst jeghen hare liep</l>
<l>Ende groetese met soeten winde.</l>
<l>Teerst datse die aerde kinde,</l>
<l>Groete soese mettien blomen.</l>
<l>Twater es mettien visscen comen</l>
<l n="25">Ende tfier metten planeten.</l>
<l>Alrande figuren beten</l>
<l>Ende eren hare sceppersse</l>
<l>Ende bidden dat soe niet en persse</l>
<l><pb n="353"/>Met honghere hare creaturen.</l>
<l n="30">Dit was die tale der Naturen:</l>
<l>"Danc hebt dat ghi mi doet ere!</l>
<l>Nu en souct min no mere</l>
<l>Die dinc, die ic hebbe verholen!</l>
<l>Ic vare enweghe ter helscer scolen</l>
<l n="35">Dor uwen wille ende dor den minen.</l>
<l>Dat sal Alexandere scinen,</l>
<l>Want het sal sijn hooft becopen."</l>
<l>Dit sprac soe ende dede open</l>
<l>Die aerde ende ghinc ter hellen.</l>
<l n="40">Nu hoort! ic sal u hier af tellen.</l>
<l>Soe sach vor der helle dure</l>
<l>Rechte onder die helsce mure</l>
<l>Seven vrouwen in seven borghen,</l>
<l><milestone unit="fol" n="95va"/> Dier elc man wel mach sorghen.</l>
<l n="45">Die een was moeder van den sonden,</l>
<l>Vrecheit, die daer was tien stonden.</l>
<l>Soe huudde dien groten scat.</l>
<l>Over waer segghic u dat,</l>
<l>Dat soe ghesmoutens gouts so vele</l>
<l n="50">Goot in dier vrecker kele,</l>
<l>Dat soeser mede hevet verladen,</l>
<l>Al en conde soes hare niet ghesaden.</l>
<l>Hoverdechede, die coninghinne,</l>
<l>Sat daerna met erren sinne</l>
<l n="55">In ene borch groot ende rike</l>
<l>Ende bespotte hare ghelike.</l>
<l>Luxurie, dats Onsuverhede,</l>
<l>Lach dare up hare stede</l>
<l>In bernender modre versmoort;</l>
<l n="60">Want soe suverheit testoort.</l>
<l>Gulsecheit sat up hare stede</l>
<l>Ende verteerde hare lede.</l>
<l>Soe liet weder dor den hals gaen,</l>
<l>Dat soe te vele hadde in ghedaen.</l>
<l n="65">Gramscap sat daer verbolghen.</l>
<l><pb n="354"/>Soe doet die ghone, die haer volghen,</l>
<l>In allen tiden sijn verwoet;</l>
<l>Want soe de liede maect onvroet.</l>
<l>Ghierecheit sat daer allene</l>
<l n="70">Beloken in haren stene,</l>
<l>Hare hande onder hare liere</l>
<l>Ende bernende in dien swarten viere.</l>
<l>Nidecheit ende hare kinder</l>
<l>Hadden hare sale ghinder:</l>
<l n="75">Verradenesse ende Loosheit.</l>
<l>Al en moghen si niet ghereit</l>
<l>Bedecken der liede weldade,</l>
<l>Si verkerense met haren rade.</l>
<l><milestone unit="fol" n="95vb"/> Met desen seven hovetvrouwen</l>
<l n="80">Woonde mede ooc en trouwen</l>
<l>Ypocrisie, die haer can maken</l>
<l>Buten goet in allen saken.</l>
<l>Ende Smekinge was ooc mede,</l>
<l>Die nu hevet hare stede</l>
<l n="85">Met hoghen lieden in die sale,</l>
<l>Want soe can met scoonre tale</l>
<l>Hoghen lieden doen verstaen</l>
<l>Saken, die quaet sijn ghedaen.</l>
<l>So grote cracht hevet die miede</l>
<l n="90">Ende smekinghe onder hoghe liede,</l>
<l>Dat si bejaghen haren wille,</l>
<l>Waer so si sijn, lude ende stille.</l>
<l><hi rend="bold">D</hi>ese sonden hevet besien</l>
<l>Die nature ende mettien</l>
<l n="95">Ghinc soe bindien helscen muren.</l>
<l>Daer sach soe die sielen gheduren</l>
<l>Int vier dat bernet sonder lecht</l>
<l>Elke siele na hare recht.</l>
<l>Ic segghe u de stat vander hellen</l>
<l n="100">Na dien dat ons die bouke tellen.</l>
<l>Soe staet midden in die aerde</l>
<l>Ende bernet altoos even haerde;</l>
<l>Boven inghe ende binnen wijt.</l>
<l>Daer pinet vier in elken tijt</l>
<l n="105"><pb n="355"/> Sielen, die hebben mesdaen.</l>
<l>Al sijn si in een vier bevaen,</l>
<l>Nochtan hebsi niet even groot</l>
<l>Die pine van dier langher doot.</l>
<l>Want dat vier es so gherecht,</l>
<l n="110">Dat het den here ende den knecht</l>
<l>Also met pinen hevet bevaen,</l>
<l>Na dien dat si hebben mesdaen:</l>
<l>Some meer, some min.</l>
<l><milestone unit="fol" n="96ra"/> Daer sijn ooc vele sielen in</l>
<l n="115">Welna al sonder mesquame,</l>
<l>Sonder dat si van Adame</l>
<l>Sijn besmet ende el niete.</l>
<l>Dese weten lettel van verdriete.</l>
<l>Bi redenen prouvict u al.</l>
<l n="120">Te somere alse berch ende dal</l>
<l>Es verciert metter sonnen,</l>
<l>Men siet hem tween te gadere ronnen,</l>
<l>Die een loopt met cleenre pine</l>
<l>Die ander es vander sonnen scine</l>
<l n="125">So verhit, dat hi versmacht</l>
<l>Ende verliest al sine cracht.</l>
<l>In die middel van dier vlamme</l>
<l>So stoet die felle druut, die gramme</l>
<l>Lucifer Leviathan,</l>
<l n="130">Die bedrooch dien eersten man.</l>
<l>Teerst dat hi die Nature sach,</l>
<l>Liet hie tfier, daer hi in lach,</l>
<l>Ende ghinc te hare waert.</l>
<l>Om dat soe niet en ware vervaert,</l>
<l n="135">Liet hi sijn duvelike ghedane</l>
<l>Ende snelde hem te ontfane</l>
<l>Die grote sconhede weder,</l>
<l>Die hi hadde, eer hi neder</l>
<l>Van den hemele was verscroven,</l>
<l n="140">Doe hi inghel was hier boven</l>
<l>Ende dor sine hoverdechede</l>
<l>Was gheworpen vander stede.</l>
<l><pb n="356"/>Doene die Nature sach</l>
<l>Begonste soe hare gheclach:</l>
<l n="145">"Vader ende wreker vanden sonden!</l>
<l>Wilen in dier eerster stonden</l>
<l>Waerstu clare alstier sonnen scijn,</l>
<l>Maer dor die hovaerde dijn</l>
<l><milestone unit="fol" n="96rb"/> So verloorstu hemelrike.</l>
<l n="150">Ic bidde di hulpe drouffelike.</l>
<l>Het es recht du gheves loon:</l>
<l>Want alstu verloors dien troon,</l>
<l>Waerstu sonder stede bleven,</l>
<l>En haddic di niet ghegheven</l>
<l n="155">Ene sonderlinghe stede</l>
<l>In dese grote demsterhede.</l>
<l>Ic bringhe ene niemare ghedragen:</l>
<l>Alle creaturen claghen</l>
<l>Over Alexanders overmoet.</l>
<l n="160">Hi dwanc enen coninc goet,</l>
<l>Coninc Clause van Atervaen;</l>
<l>Tracien es hem onderdaen;</l>
<l>Hi slouch Pausaniase doot,</l>
<l>Hi brac Teben, al was soe groot,</l>
<l n="165">Hi dwanc Athenen ende Matone,</l>
<l>Hi drouch ooc roomsce crone,</l>
<l>Hi dwanc Luken ende Pise,</l>
<l>Hi slouch ridderen van prise:</l>
<l>Mennoene entie met hem waren,</l>
<l n="170">Hi dorreet ooc te waren</l>
<l>Daris lant, dat hem verstaerf,</l>
<l>Ende verwan dien here driewaerf,</l>
<l>Hi verdreef dien here Apolonise</l>
<l>Ende brac Tyren, de stat van prise,</l>
<l n="175">Hi wan Egypten ende dorreet</l>
<l>Libien, dat es so heet;</l>
<l>Babylone heeftene ontfaen,</l>
<l>Die Siten sijn hem onderdaen,</l>
<l>Hi heeft die israelsce roten</l>
<l n="180">Binnen Caspi besloten;</l>
<l>Dus heeft hi Asien bevaen,</l>
<l><pb n="357"/>Ende Porus es hem onderdaen,</l>
<l>Subdraken heeft hi ghevelt</l>
<l><milestone unit="fol" n="96va"/> Abisari staet in siere ghewelt,</l>
<l n="185">Taxilles es ooc sijn man;</l>
<l>Ende dat es meer: hem en can</l>
<l>Ghenoughen al dese ere.</l>
<l>Hi sochte deylande, dats mere,</l>
<l>Die sijn in die Donker see.</l>
<l n="190">Heeft hi ghelucke goet voort mee,</l>
<l>Hi sal sien, wanen Nilus comt,</l>
<l>Want hi hem al nu beromt</l>
<l>Dat hi sal winnen tparadijs.</l>
<l>Du en wachtsti in alre wijs,</l>
<l n="195">Hi sal di de helle af winnen.</l>
<l>Daertoe willi ooc bekinnen</l>
<l>Die werelt die hier onder es</l>
<l>Ende dwinghen Antipodes.</l>
<l>Hi wille de sonne sien west upstaen</l>
<l n="200">Ende oost te hove gaen.</l>
<l>Nu wrec ons over dit verlies!</l>
<l>Wat eren soutstu hebben dies,</l>
<l>Of wat lone, of wat prise</l>
<l>Dattu uten paradyse</l>
<l n="205">Adame dreves int drouve dal,</l>
<l>Of di Alexander winnen sal?"</l>
<l>Soe waende wech varen na dese woort.</l>
<l>Lucifer sprac "vrouwe hoort!</l>
<l>Ic sals uwen wille doen sonder waen,</l>
<l n="210">Ende ic en sals niet ave staen,</l>
<l>Eer ickene hebbe in der hellen</l>
<l>Met anderen sinen ghesellen."</l>
<l><hi rend="bold">S</hi>tappans so riep hi te rade</l>
<l>In dier hellen alle die quade.</l>
<l n="215">Up een plein quamen die keitive,</l>
<l><pb n="358"/>Daeromme lopen rivieren vive.</l>
<l>Die rivieren heten aldus:</l>
<l><milestone unit="fol" n="96vb"/> Lete ende Avernus</l>
<l>Cocitus ende Flegeton</l>
<l n="220">Ende die wrede Acheron.</l>
<l>Dese bernen ende stinken;</l>
<l>En mach niemen ghedinken</l>
<l>Dat hiere nie sonne sach,</l>
<l>Ofte eneghen wint, die helpen mach.</l>
<l n="225">Daer ligghen die drouve sielen</l>
<l>Mettien duvelen, die vielen,</l>
<l>Ende doghen onghehoorde doot,</l>
<l>Want dat es hare meeste noot,</l>
<l>Dat si sterven sonder blijf;</l>
<l n="230">Die hier leiden sondich lijf</l>
<l>Ende altoos om sonden werven,</l>
<l>Die moeten altoos ghinder sterven;</l>
<l>Si moghen de deemsterhede tasten,</l>
<l>Die drouve sielen, die altoos vasten;</l>
<l n="235">Nu hebben si heet ende nu cout;</l>
<l>Daer es rouwe menechfout,</l>
<l>Ende hi moet sonder ende sterven,</l>
<l>Dien de helle doet bederven.</l>
<l><hi rend="bold">D</hi>oe thelsce volc versament was,</l>
<l n="240">Die oude viant Sathanas</l>
<l>Wispelde drie waerf, ende al die ween</l>
<l>Wart ghestilt. daer ne was gheen</l>
<l>Die roupen dorste, doe hijt hoorde.</l>
<l>Doe sprac hi der Naturen woorde,</l>
<l n="245">Ende hi seide meer daertoe:</l>
<l>"Secht, mine ghesellen, hoe</l>
<l>Sullen wi ghedoghen dese overdaet,</l>
<l>Van desen man, diet al verslaet</l>
<l>Ende die alle dinc ontsien?</l>
<l n="250">Laetmen sinen wille ghescien,</l>
<l>Hi sal al die werelt breken.</l>
<l>Dats al niet, maer hi sal steken</l>
<l>Dor die dicke aerde een gat,</l>
<l><pb n="359"/><milestone unit="fol" n="97ra"/> Ende maken tote ons enen pat,</l>
<l n="255">Daertoe sal hi onse sielen vaen.</l>
<l>Dus moeten wi hem sijn onderdaen.</l>
<l>Ooc so segghen die propheten</l>
<l>Dat god der werelt hevet beheten</l>
<l>Menech jaer hier te voren</l>
<l n="260">Dat een man soude sijn gheboren</l>
<l>Met mieraclen, in weet wie;</l>
<l>Met sinen houte so sal hie</l>
<l>Breken onse vaste prisoen</l>
<l>Ende onse sielen daerute doen.</l>
<l n="265">Nu siet, ghi heren vander doot,</l>
<l>Helpt ons gheraden terre noot,</l>
<l>Die wile dat men ons mach helpen!</l>
<l>Laet ons dies mans daet stelpen,</l>
<l>Dat hi niet die ghone en si</l>
<l n="270">Die de helle sal hebben vri."</l>
<l><hi rend="bold">C</hi>ume hadde hi dit gheseit,</l>
<l>Dat Verranesse sprac ghereit:</l>
<l>(Die was dier Nidecheiden dochter)</l>
<l>"Lucifer, laet wesen sochter</l>
<l n="275">Vorwaert meer dine maniere,</l>
<l>Ic salt di volbringhen sciere,</l>
<l>Want het es mi clene pine.</l>
<l>Ic hebbe een cracht van venine,</l>
<l>Men vint gheen van dierre naturen;</l>
<l n="280">En mach in gheen vat gheduren,</l>
<l>No in ysere, no in stale,</l>
<l>No in goude, no in metale,</l>
<l>Dan in een coeclauwe allene.</l>
<l>Dat salmen gheven hem ghemene</l>
<l n="285">Mettien claren wine ghemanc.</l>
<l>Hi sal sterven eer iet lanc.</l>
<l>Want Antypater, mijn vrient,</l>
<l>Die Alexandere heeft ghedient</l>
<l><milestone unit="fol" n="97rb"/> Ende over Grieken es baliu,</l>
<l n="290">Dien hebbic, dat segghic u,</l>
<l>Vander wieghen up gheleert</l>
<l>Dat hi van buten enen eert</l>
<l><pb n="360"/>Ende int herte draghet de moort.</l>
<l>Nu es hi ghedaghet voort;</l>
<l n="295">Na dat hi hevet gheregniert dat lant,</l>
<l>Willene de coninc al te hant</l>
<l>Met hem hebben in sijn here,</l>
<l>Dat hi sine oude vertere.</l>
<l>Bi des mans helpe sal ic saen</l>
<l n="300">Alexandere verslaen."</l>
<l>Verranesse sprac dese tale.</l>
<l>Dat drouve volc priset wale,</l>
<l>Dat soe so sciere hadde vonden</l>
<l>Goeden raet in corten stonden.</l>
<l n="305">Stappans voer soe uter helle</l>
<l>Tote Antypater, haren gheselle,</l>
<l>Die een quaet verrader was</l>
<l>Ende haerde sere in soorghen das,</l>
<l>Hoe hi behouden sal sijn ere</l>
<l n="310">Jeghen den coninc, sinen here.</l>
<l>Doe riet soe der herten sijn</l>
<l>Te makene dat staerke venijn.</l>
<l>Ende doe hijs wale was gheleert,</l>
<l>Was soe saen ter hellen ghekeert.</l>
<l n="315">Ende soe comt noch dicke uut</l>
<l>Te radene dusdaen saluut.</l>
<l><hi rend="bold">N</hi>u es comen uter see</l>
<l>Alexander ende heeft mee</l>
<l>Wonders vonden, dies hi sach,</l>
<l n="320">Dan ic u wel besceden mach.</l>
<l>Nu wille hi besien de woestine</l>
<l><milestone unit="fol" n="97va"/> Van Endi met groter pine</l>
<l>Ende daerna so willi scone</l>
<l>Varen tote Babylone</l>
<l n="325">Ende besetten Asienlant.</l>
<l>Daerna wille hi te hant</l>
<l>Affriken winnen al</l>
<l>Ende daerna, heeft hijs gheval,</l>
<l>Spanien winnen ende in dien</l>
<l n="330"><pb n="361"/> Ercules colummen sien</l>
<l>Ent westeinde van eertrike winnen.</l>
<l>Ende daerna willi doen bekinnen</l>
<l>Sine cracht in Vrancrike</l>
<l>Ende Gallen dwinghen ghemenelike</l>
<l n="335">Ende Aquitaengen ende Bertanien</l>
<l>Germaengen ende Allemanien.</l>
<l>Dan willi Moniu overliden</l>
<l>Ende Lombaerdien doreriden</l>
<l>Ende dor Rome in Grieken varen.</l>
<l n="340">Bedi ontboot hi te waren</l>
<l>Dien van Surien in waren saken</l>
<l>Dat si scepe daertoe maken.</l>
<l>Alsi besocht heeft dlant van Inden</l>
<l>Willi hem dies onderwinden.</l>
<l n="345"><hi rend="bold">D</hi>it heeft hi met Porus bestaen,</l>
<l>Die hem raet gaf sonder waen,</l>
<l>Dat hi Inden bescouwe,</l>
<l>Om dat men hem niet en wantrouwe,</l>
<l>Dat hi hadde enech lant</l>
<l n="350">En ware den Grieken al becant.</l>
<l>Si quamen bi groten brouken,</l>
<l>Daer souden si passage souken.</l>
<l>Mettien rees daer een dier</l>
<l>Vreselijc ende onghehier.</l>
<l n="355">Sijn rugghe was scaerp alse een saghe,</l>
<l>Twee hovede hadt up sinen craghe;</l>
<l><milestone unit="fol" n="97vb"/> Deen was ghescepen alstie mane.</l>
<l>Sine huut, diet hadde ane,</l>
<l>Was ghelijc enen seepaerde.</l>
<l n="360">Doe dander hovet openbaerde,</l>
<l>Gheleect eens cocodrilles hooft</l>
<l>Ende verbeet ooc, dies ghelooft,</l>
<l>Met enen bete ridders twee.</l>
<l>Sine mochtent nemmermee</l>
<l n="365">Met ghenen spere doresteken.</l>
<l>Doe ghincsi sine been breken</l>
<l>Ende met groten hameren slaen.</l>
<l><pb n="362"/>Doe ghinghen si naerre staen;</l>
<l>Hem wonderes dat dier was so groot,</l>
<l n="370">Dat daer lach ghesleghen doot.</l>
<l><hi rend="bold">D</hi>aerna quaemsi tenen woude,</l>
<l>Daer sloughen si tenten met ghewoude</l>
<l>Ses milen lanc, ses milen breet</l>
<l>Bi enen watere, dat Buemer heet.</l>
<l n="375">Si wouden bliven daer dien nacht.</l>
<l>Doe waren met groter cracht</l>
<l>Die voorste cnapen sere versaghet,</l>
<l>Dat si ten tenten waren gejaghet</l>
<l>Ende si riepen "wapent u!</l>
<l n="380">Hier comen olifante nu;</l>
<l>Si sullen dit here storen."</l>
<l>Alexander hi riep voren</l>
<l>Die ridders van Tesalia:</l>
<l>"Varet voren, ic come na;</l>
<l n="385">Drivet voren swijn ende soghen</l>
<l>Doetse gorren, ghi sult moghen</l>
<l>Die olifante so vervaren."</l>
<l>Selve quam hi na te waren</l>
<l>Met Poruse, dien edelen deghen.</l>
<l n="390">Die olifante quamen hem jeghen,</l>
<l>Some swart some bont.</l>
<l><milestone unit="fol" n="98ra"/> Porus makede hem cont</l>
<l>Dat si goet te stride waren;</l>
<l>Si wanese vaen ende vervaren,</l>
<l n="395">Men soude de soghe so doen gorren,</l>
<l>Sine souden hem niet weren dorren.</l>
<l>Doe woorden die beesten versaghet,</l>
<l>Some vanden swinen verjaghet,</l>
<l>Some van ludene van businen.</l>
<l n="400">Alexander volghede met pinen.</l>
<l>Daer slouchen siere neghenhondert doot</l>
<l>Ende tachtich, dat was wonder groot.</l>
<l>De tande naemsi tharen doene,</l>
<l>Ende keerden in die pauwelioene.</l>
<l n="405">Die coninc hiet sciltwachte sciere</l>
<l><pb n="363"/>Bi nachte doen jeghen die diere.</l>
<l>Des ander daghes quam hi te waren</l>
<l>Ane een jeghenode ghevaren,</l>
<l>Ane enen meersch up een riviere.</l>
<l n="410">Daer sach hi volc naect als die diere.</l>
<l>Si waren lanc neghen voete,</l>
<l>Si drinken water, eist sout, eist soete,</l>
<l>Rauwe vische eten si</l>
<l>[...............]</l>
<l n="415">Buten water ende daer onder</l>
<l>Moghen si duren, dat es wonder.</l>
<l>Alsi wouden tote hem tiden,</l>
<l>Dukeden si in de riviere besiden.</l>
<l>Ebigmaris heet die riviere,</l>
<l n="420">Daer si wonen dese diere.</l>
<l><hi rend="bold">D</hi>oe quamen si in een foreest,</l>
<l>Daer vonden si alre meest,</l>
<l>Die men heet Cynokephaline.</l>
<l>Si sijn ghehovet als hondekine.</l>
<l n="425">Si quamen jeghen hem ghelopen</l>
<l>Te samen met groten hopen,</l>
<l><milestone unit="fol" n="98rb"/> Si scoten ende vloen mettien.</l>
<l>Si quamen al daer si sien</l>
<l>Woestinen utermaten breet.</l>
<l n="430">Alexander hoort ende versteet</l>
<l>Dat daer en was wonders nemee,</l>
<l>Tote datmen quame ter Oostersee.</l>
<l>Ende si voeren weder west.</l>
<l>Doe dochte den coninc wesen best,</l>
<l n="435">Om dat dlant was waterloos,</l>
<l>Dat si niet en scieden altoos</l>
<l>Vanden watere, dan twalef milen.</l>
<l>Daer dedi tenten slaen tier wilen.</l>
<l>Die tenten sijn daer saen ghesleghen,</l>
<l n="440"><pb n="364"/> Ende hout daertoe ghedregen</l>
<l>Ende daer ghemaect groot vier.</l>
<l>Doe waert die wint so onghehier,</l>
<l>Die up hen van oosten quam,</l>
<l>Dat sijs alle woorden gram.</l>
<l n="445">Hi stac die tenten al ter neder.</l>
<l>Dat vier vlooch voort ende weder</l>
<l>Ende verbernde man ende paerde.</l>
<l>Dat was een weder dat vervaerde</l>
<l>Dat volc, want et was bi nachte</l>
<l n="450">Ende in dien heerfst dat waeit onsachte.</l>
<l>Doet dach was bonden si te samen</l>
<l>Hare haernasch ende quamen</l>
<l>Daert was ghelie in enen dal.</l>
<l>Dies avonts ghinghen si over al</l>
<l n="455">In die pauwelioene eten,</l>
<l>Want die stoorm was gheseten.</l>
<l>Des avonts waert daer coude groot.</l>
<l>Doe quam hem up een ander noot:</l>
<l>Die snee viel up hem in den dale</l>
<l n="460">Also breet, dat lesemen wale,</l>
<l>Alse haddent ghewesen vliese.</l>
<l><milestone unit="fol" n="98va"/> Doe ontsach hem van verliese</l>
<l>Alexander, die milde, die boude,</l>
<l>Hi waende dat al versmoren soude.</l>
<l n="465">Hi en wiste ander boete,</l>
<l>Sonder dat hi onder de voete</l>
<l>Dien snee dien volke treden dede.</l>
<l>Maer een reghen quam daermede,</l>
<l>Die smelten dede al dien snee.</l>
<l n="470">Te hans quam daer wonders mee:</l>
<l>Een gheswerc quam daerna ghegaen,</l>
<l>Vreselec so waest ghedaen,</l>
<l>Swart oft die helle ware,</l>
<l>Ende bedecte alle die scare,</l>
<l n="475">Daer si laghen in dien dale.</l>
<l>Doe saghen si ten selven male</l>
<l>Groot vier vallen uter lucht.</l>
<l>Daeraf hadsi grote vrucht,</l>
<l><pb n="365"/>Want dat velt waert al ontsteken.</l>
<l n="480">Dat volc begonde doe spreken</l>
<l>Ende seiden het ware ons heren wrake,</l>
<l>Dat een man begonde de sake</l>
<l>Die van gode verholen es,</l>
<l>Ende no Liber Bacus, no Hercules</l>
<l n="485">So verre dlant en dorsten souken.</l>
<l>Doe hiet die coninc oude douken</l>
<l>Die te stucken ghescoert laghen</l>
<l>Dien ridders jeghen tfier draghen,</l>
<l>Want het wasser jeghen goet.</l>
<l n="490">Die coninc sprac "god die doet</l>
<l>Met alre dinc, dat hi ghebiet,</l>
<l>Dien biddic dat hi ons besiet</l>
<l>Dat wi niet en sterven hier."</l>
<l>Stappans bleef staen dat vier,</l>
<l n="495">Ende die nacht verscoonde al.</l>
<l>Ende die coninc gheboot in 't dal</l>
<l><milestone unit="fol" n="98vb"/> Dat men groot vier ontsteken soude,</l>
<l>Ende dat hi ate, wie dat woude.</l>
<l>Drie daghe waren si achter een</l>
<l n="500">Dat nie sonne up hem en sceen,</l>
<l>Want swarte gheswerc hadse bedect.</l>
<l>Eer Alexander wech ghetrect,</l>
<l>Dedi vijftich ridderen graven</l>
<l>Eerlike met groter haven,</l>
<l n="505">Die in dien snee waren versmoort.</l>
<l>Ende daerna voersi voort.</l>
<l><hi rend="bold">C</hi>ortelike quamen si te waren</l>
<l>Bi der groter see ghevaren,</l>
<l>Daer si saghen Oost-Etyopen</l>
<l n="510">Ende die montanien open,</l>
<l>Die Hennos heten in dat lant.</l>
<l>Daerwaert voer hi al te hant.</l>
<l>Si vonden thol, daer in ghevoet</l>
<l>Liber Bacus was, die deghen goet,</l>
<l n="515">Die al dlant verwan met wiven.</l>
<l>Dus hoort men Solinus scriven.</l>
<l><pb n="366"/>Ooc scrivet hi al over waer</l>
<l>Dat Liber Bacus was vierhondert jaer</l>
<l>Ende sesse, eer Alexander quam.</l>
<l n="520">Doe Alexander thol vernam,</l>
<l>Seidemen, wiere in ghinghe,</l>
<l>Dat hi soude cortelinghe</l>
<l>Sterven bindien derden daghe.</l>
<l>Dit hielt die coninc al over saghe.</l>
<l n="525">Doe sinde hiere in someghen keytijf,</l>
<l>Die verbuert hadde dlijf;</l>
<l>Si bleven doot bin drien daghen.</l>
<l>Hi hads rouwe, hooric ghewaghen.</l>
<l>An Liber Bacus dedi sine bede</l>
<l n="530">Ende bat dat hi ende sijn volc mede</l>
<l>Te lande weder moeste keren</l>
<l><milestone unit="fol" n="99ra"/> Te siere moeder met groter eren.</l>
<l>Dat bat hi al omme niet.</l>
<l>Alsi vraechde ofmen iet</l>
<l n="535">Wonders meer vonde int lant,</l>
<l>Men seide "neent." hi hiet te hant</l>
<l>Al sijn here varen hene</l>
<l>In een poort, heet Fasiatene.</l>
<l><hi rend="bold">S</hi>i voeren bi siere baniere.</l>
<l n="540">Doe quamen hem tontmoete sciere</l>
<l>Twee oude man. doe sprac die coninc:</l>
<l>"Secht mi, heren, ene dinc:</l>
<l>Weti iet wonders in dit lant?"</l>
<l>Die een seide al te hant:</l>
<l n="545">"Here, eist dat ghijt beghaert</l>
<l>Henen over tien dachvaert</l>
<l>Moochdi wonder groot bescouwen.</l>
<l>Maer ic segghe u bi trouwen,</l>
<l>Dat hier tusscen luttel waters si.</l>
<l n="550">Daeromme segghic di: bedi</l>
<l>Nem metti viertich dusent man</l>
<l>Ende bewisse di van water dan,</l>
<l>Want die rochen nouwe sijn,</l>
<l>Daer liden moet dat here dijn,</l>
<l n="555"><pb n="367"/> Daer moechdi vele beesten sien."</l>
<l>Alexander was blide van dien.</l>
<l>"Eer ghi mi enweghe leet,</l>
<l>Secht wat dat ghi mi beheet</l>
<l>Te toghene dat selc wonder es."</l>
<l n="560">Die een sprac "wes seker des</l>
<l>Ende merc des wale ende gome,</l>
<l>Wi sullen toghen di twee bome,</l>
<l>Deen es der manen, dander der sonnen,</l>
<l>Die griex ende intsch spreken connen;</l>
<l n="565">Waer af dattu ooc wilt horen,</l>
<l>Sullen si di bringhen te voren."</l>
<l><milestone unit="fol" n="99rb"/> Hieromme waert Alexander erre</l>
<l>Ende hi sprac "ben ic so verre</l>
<l>Van westen tote oosten ghereden,</l>
<l n="570">Dat ghi mi sout bespotten heden?</l>
<l>Te waren, dat weert ut te scanden."</l>
<l>Dae sworen si bede te hande:</l>
<l>"Hets waer, ende ghi moecht weten saen,</l>
<l>Of wi u valsch doen verstaen."</l>
<l n="575">Die ridders baden hem utermaten,</l>
<l>Dat hijt niet en soude laten,</l>
<l>Hine voere dat wonder besien.</l>
<l>Daer coos hi uutten here mettien</l>
<l>Viertech dusent, die best waren;</l>
<l n="580">Dander hiet hi henen varen</l>
<l>Ridders ende ooc olifante</l>
<l>Knapen ooc ende seriante</l>
<l>Met Poruse te Fasiatene;</l>
<l>Ende hi voer metten ouden hene.</l>
<l n="585">Int droghe lant sonder water</l>
<l>Vant hi vele ommater</l>
<l>Serpente ende menegherande diere,</l>
<l>Van so misseliker maniere</l>
<l>Gheheten na die intsce tale,</l>
<l n="590">Dat niemen can ghedietscen wale,</l>
<l>Tote dat si quamen dien bomen bi.</l>
<l>Man ende wijf vonden si</l>
<l>In dat lant, dat si begheren,</l>
<l><pb n="368"/>Ghecleet met huden van panteren</l>
<l n="595">Van tygren ende van anderen dieren.</l>
<l>De coninc vrachde "van wat manieren,</l>
<l>Ofte wat liede so sidi?"</l>
<l>Si seiden "Inden so sijn wi."</l>
<l>In dat lantscap so wies ooc</l>
<l n="600">Edele balseme ende wirooc,</l>
<l>Want de bome balseme draghen,</l>
<l><milestone unit="fol" n="99va"/> Ende die liede, die si daer saghen</l>
<l>Si leveder bi al te waren.</l>
<l>Mettien so quam hi ghevaren,</l>
<l n="605">Al daer die mamerie stoet.</l>
<l>Die pape hi quam ute te voet,</l>
<l>Die pape van dien bomen was.</l>
<l>Alexander mercte das,</l>
<l>Dat hi was langher dan tien voete,</l>
<l n="610">Van ghedane haerde onsoete,</l>
<l>Swart, ghetant als een hont,</l>
<l>Hi stont ghelijc ter selver stont</l>
<l>Alse of hine soude verbiten.</l>
<l>An sijn oren hinghen margariten.</l>
<l n="615">Hi groete dien coninc ende vraghede</l>
<l>Wat hi woude ende wat hi jaghede.</l>
<l>Hi seide "ic quam hier in dien,</l>
<l>Dat ic die bome woude sien,</l>
<l>Die der sonnen enter manen</l>
<l n="620">Heilech sijn na minen wane."</l>
<l><hi rend="bold">D</hi>ie pape sprac "bestu rene</l>
<l>Van wive ende van manvolc ghemene,</l>
<l>Du moghes gaen in die heleghe stede."</l>
<l>Daer stonden Alexanders ridderen mede,</l>
<l n="625">Vierhondert, luttel meer of min.</l>
<l>Die pape seide "wildi hier in,</l>
<l>Ghi sijt clene liedekine,</l>
<l>So doet af die vingherline</l>
<l>Ende uwe cleder ende uwe scoen,</l>
<l n="630">Het es sede, ghi moetet doen.</l>
<l><pb n="369"/>Der sonnen boom sal spreken saen,</l>
<l>Alse die sonne sal onder gaen,</l>
<l>Want hets sijn recht ende sijn sede,</l>
<l>Ende alse de sonne riset mede.</l>
<l n="635">Dier manen boom spreect also saen,</l>
<l>Alse die mane sal up staen</l>
<l><milestone unit="fol" n="99vb"/> Ende alse soe te hove gaet."</l>
<l>Dit hilt al over baraet</l>
<l>Alexander, ende mettien</l>
<l n="640">So ghinc hi die bome besien,</l>
<l>Die bede stonden in een paerc,</l>
<l>In enen mure en bore staerc.</l>
<l>Ende een bosch stont bindien mure,</l>
<l>Dien ghinc die coninc selve dure</l>
<l n="645">Met anderen sinen ghesellen.</l>
<l>Si saghen uten bomen wellen</l>
<l>Balseme, diemen diere coopt,</l>
<l>Ghelijker wijs dat hars loopt</l>
<l>Ende hanghet uten kerseboom.</l>
<l n="650">Dies nam Alexander goom</l>
<l>Ende naems vele, omdat wel rooc.</l>
<l>So deden sine ridders ooc.</l>
<l><hi rend="bold">I</hi>n midden van den foreeste</l>
<l>Stonden twee die alre meeste</l>
<l n="655">Bome, die noit die coninc sach.</l>
<l>Dat waest, daer het al an lach.</l>
<l>Si waren hoghe der voete hondert,</l>
<l>Hoe sere dat Alexandere wondert;</l>
<l>Hi waende wale al over waer</l>
<l n="660">Dat vele te reghene pleghe daer,</l>
<l>Ende si so lanc waren daerbi.</l>
<l>Mettien so antwoorde hi,</l>
<l>Die pape, ende seide dat noit rein,</l>
<l>No beeste no voghel enghein</l>
<l n="665">No ooc geenrehande serpent</l>
<l>Waert ghesien al omtrent.</l>
<l>Ne ware die bome bede</l>
<l>Waren ghewassen uter hede</l>
<l><pb n="370"/>Ende ghewijt wilen ere</l>
<l n="670">Inder manen ende der sonnen ere.</l>
<l>Die grote Inden settense daer</l>
<l><milestone unit="fol" n="100ra"/> Ende woonden hier menech jaer,</l>
<l>Ende si sijn lanc van helechede.</l>
<l>Doe woude die coninc daer ter stede</l>
<l n="675">Offeren doen. die pape verboot</l>
<l>Ende seide "hier en mach niemen doot</l>
<l>Beeste slaen, no voghel ooc,</l>
<l>No selve ontsteken wirooc"</l>
<l>Ende hiet hem allen na dien</l>
<l n="680">Dat si vielen up hare knien</l>
<l>Ende cusseden dat hout</l>
<l>Ende baden met ghewout</l>
<l>Bede der manen ende der sonnen,</l>
<l>Dat sijs hem souden onnen,</l>
<l n="685">Dat si die waerheit doen verstaen,</l>
<l>Hoet met hem soude vergaen.</l>
<l>Dat dede gheerne Alexander.</l>
<l>Doe vraghede dien pape een ander,</l>
<l>Weder si spraken griex so intsch.</l>
<l n="690">Die pape seide "ic wilduut kins:</l>
<l>Der sonnen boom hi can wel bede,</l>
<l>Dier manen boom beghint gherede</l>
<l>In griex, in intsch int hi di spraken.</l>
<l>Dit sijn waerlike saken."</l>
<l n="695"><hi rend="bold">T</hi>ien tiden dat dit ghesciede</l>
<l>Sach die coninc ende sine liede</l>
<l>Die sonne te hove gaen</l>
<l>Ende dat sonnenscijn ooc slaen</l>
<l>Boven an dier sonnen boom.</l>
<l n="700">Die pape seide "nemet goom!</l>
<l>Siet upwaert ende peinst te voren,</l>
<l>Waer af ghi wilt die waerheit horen!</l>
<l>Dan salmen u saen antwoorden.</l>
<l>Niemen en segghe het met woorden!"</l>
<l n="705"><milestone unit="fol" n="100rb"/> De coninc ende sine liede saghen</l>
<l>Onder die bome, onder dier haghen,</l>
<l><pb n="371"/>Si wachten hem jeghen baraet.</l>
<l>Doe vernamen si gheen quaet;</l>
<l>Upwaert saghen si doe alle.</l>
<l n="710">Hi peinsde, hoe hi met ghevalle</l>
<l>Ende met seghe ende met eren</l>
<l>Te lande weder soude keren</l>
<l>Moeder ende suster sien.</l>
<l>Die sonnenboom antwoorde mettien:</l>
<l n="715">"Onverwonnen met wighen</l>
<l>Alexander, du sout ghecrighen</l>
<l>Dat heerscap van eertrike.</l>
<l>Maer du en comes sekerlike</l>
<l>Te dinen lande nemmermere."</l>
<l n="720">Dit sprac die boom toten here</l>
<l>Met cleenre stemmen in intscer tale.</l>
<l>Die woort bequamen hem niet wale</l>
<l>Alexandere; het was hem leet</l>
<l>Dat hiere so vele hadde gheleet.</l>
<l n="725">Sijn volc begonde wenen;</l>
<l>Alexander dreechde dien enen,</l>
<l>Den anderen stilde hi met mieden</l>
<l>Ende bat al sinen lieden</l>
<l>Dat sijt niemenne en seiden.</l>
<l n="730">Anderwerf so woude hi beiden,</l>
<l>Van dier manen boom te hoorne tale.</l>
<l>Die pape hi seide hem wale</l>
<l>Dat te midnacht soude sijn</l>
<l>Dier manen upganc bi een lictekijn.</l>
<l n="735"><hi rend="bold">H</hi>ier om woude Alexander biden</l>
<l>Ende nam neven siere siden</l>
<l>Perdicas ende Philotine</l>
<l><milestone unit="fol" n="100va"/> Ende daertoe dien neve sine,</l>
<l>Die cortelinghe nut Grieken quam.</l>
<l n="740">Want hi vele wel vernam</l>
<l>Dat niemen anderen slouch daerin;</l>
<l>Dies ontsach hi hem te min.</l>
<l>Al die andere hiet hi vlien</l>
<l>Ende ghinc inwaert met hem drien</l>
<l n="745">Vore dien heleghen boom staen</l>
<l><pb n="372"/>Ende anebedene saen</l>
<l>Ende peinsde dat hi weten woude</l>
<l>Die stat, daer hi in steerven soude.</l>
<l>Ende doe die mane begonste risen,</l>
<l n="750">Sprac die boom, in griexer wisen:</l>
<l>"Alexander, deghen vri,</l>
<l>Dijn steerfdach es hierbi;</l>
<l>Ter neghender maent, int naeste jaer</l>
<l>Saltu sterven, dat es waer,</l>
<l n="755">Te Babilonien in die stat.</l>
<l>Het sal di een doen dat,</l>
<l>Daer up du moedes min no mere."</l>
<l>Alexander weende sere,</l>
<l>Also deden dander drie.</l>
<l n="760">Al nochtan so twifelde hie,</l>
<l>Ocht enech ware vanden drien</l>
<l>Daert hem af mochte ghescien.</l>
<l>Ende dat berou hem haerde sere</l>
<l>Dat hijs en peinsde min no mere.</l>
<l n="765">Si ghinghen danen ende wouden eten.</l>
<l>Maer Alexander, woudijt weten,</l>
<l>Drouvede, dat hi niet en at.</l>
<l>Sine vriende baden hem dat,</l>
<l>Dat hi hem selven niet en dode.</l>
<l n="770">Hi at een deel, al dede hijt node</l>
<l>Ende daerna ghinc hi biden mure,</l>
<l>Dat hi daerna ter eerster ure</l>
<l><milestone unit="fol" n="100vb"/> Echt hore dier sonnen boom.</l>
<l>Der dagheraet so nam hi goom.</l>
<l n="775">Hi wecte sine vriende saen.</l>
<l>Tote dien pape sijn si gegaen,</l>
<l>Die noch sliep ende was bedect</l>
<l>Met dierhuden onverdect.</l>
<l>Een kouke, was dies avonts bleven</l>
<l n="780">Van balseme, lach hem beneven,</l>
<l>Up ene tafele die vor hem es,</l>
<l>Ende daerup een yvorijn mes;</l>
<l>Want daer en es yser no loot,</l>
<l><pb n="373"/>Maer gout hebben si te vullen groot.</l>
<l n="785">Si eten balseme ende wirooc,</l>
<l>Claren boorne drinken si ooc,</l>
<l>Die daer springhet in een dal.</l>
<l>Ende die liede pleghen al</l>
<l>Tetene sonder scolaken;</l>
<l n="790">Si en hebben bedde no lilaken,</l>
<l>Van vellen maken si leitieren</l>
<l>Ghecleet met huden vanden dieren.</l>
<l>Bina leven si tweehondert jaer.</l>
<l>Die pape ghinc met hem daer.</l>
<l n="795"><hi rend="bold">V</hi>ore der sonnen boom si ghien.</l>
<l>Alexander peinsde in dien,</l>
<l>Wie dattene doden soude.</l>
<l>Hi peinsde dat hijt weten woude,</l>
<l>Wat siere moeder Olimpias</l>
<l n="800">Ende sinen susteren ghehouden was.</l>
<l>Doe sprac die boom in griexe woort:</l>
<l>"Brochtic di den verrader voort,</l>
<l>Daer di de doot af sal comen,</l>
<l>Du haddes hem saen sijn lijf ghenomen;</l>
<l n="805">Dus soutstu die dinc verdriven,</l>
<l>Die niet achter en moghen bliven.</l>
<l>Over neghen maent hier naer</l>
<l><milestone unit="fol" n="101ra"/> Saltu doot bliven, dat es waer,</l>
<l>Te Babylonien in die poort.</l>
<l n="810">Du en weerts van ysere niet vermoort,</l>
<l>No met selvere, no met stale,</l>
<l>No met goude, no met metale,</l>
<l>Du salt sterven met venine.</l>
<l>Olimpias, die moeder dine,</l>
<l n="815">Sal doorperleke bliven doot,</l>
<l>Ombegraven ende bloot</l>
<l>Salsoe ligghen vor de beesten.</l>
<l>Dine sustere selen sijn de meeste,</l>
<l>Ende twee die salechste langhe wile,</l>
<l n="820">Die solen sijn bin menegher mile.</l>
<l>Al sal dijn leven niet sijn lanc,</l>
<l>Die werelt sal sijn in dijn bedwanc.</l>
<l><pb n="374"/>En vraech ons en twint niet voort!</l>
<l>Rume onse borch ende vare ter poort,</l>
<l n="825">Die Faciatene heet,</l>
<l>Tote Poruse ghereet!"</l>
<l>Die pape sprac "u hantgheslach</l>
<l>Ende u wenen al dien dach</l>
<l>Doet de bome belghen sere.</l>
<l n="830">Rume die borch, coninc here!"</l>
<l>Nu twivelt meneghen man hier af,</l>
<l>Wie hem daer antwoorde gaf.</l>
<l>Dattie bome niet en spraken</l>
<l>Weetmen wale in waren saken.</l>
<l n="835">Some segghen sekerlike</l>
<l>Dat dinghel was van hemelrike,</l>
<l>Ander liede waenden das</l>
<l>Dat het van den duvele was.</l>
<l>Maer daertoe secht mi mijn waen,</l>
<l n="840">Die duvel en mach niet verstaen,</l>
<l>Wat so enech mensce peinset,</l>
<l>Ofte segghen waer ongheveinset</l>
<l><milestone unit="fol" n="101rb"/> Sonder loghene daermede.</l>
<l>Maer dese stemme en dede</l>
<l n="845">El niet dan waer verstaen.</l>
<l>Hierbi so seghet mi mijn waen,</l>
<l>Na dien dat soe gaf antwoorde</l>
<l>Dien ghepeinse ende niet dien woorde,</l>
<l>Dat soe van goods halven was.</l>
<l n="850">Dient waer dunct, volghe mi das!</l>
<l><hi rend="bold">A</hi>lexander hiet te hant</l>
<l>Sinen lieden rumen dlant</l>
<l>Ende hietse varen hene</l>
<l>Te Poruse te Faciatene,</l>
<l n="855">Want het dochte hem wesen goet.</l>
<l>Hi saecht an dier liede moet</l>
<l>Dat si in wanhope waren,</l>
<l>Hi sach wel dat hi moeste varen</l>
<l>Danen, en soudsi hem begheven.</l>
<l n="860"><pb n="375"/> Hi bat dien drien, die daer beneven</l>
<l>Waren daer men die antwoorde gaf,</l>
<l>Dat siere niet en seiden af.</l>
<l>Aldus sijn si enwech ghevaren,</l>
<l>Die balseme ende wirooc te waren</l>
<l n="865">Roken so langhe stont.</l>
<l><hi rend="bold">D</hi>oe dat dien Inden waert cont,</l>
<l>Die woonden bi der groter see,</l>
<l>Seiden si dat nemmermee</l>
<l>Alexander sterven en mochte,</l>
<l n="870">Om dat hi dat lant besochte,</l>
<l>Daer noit vremde man en quam.</l>
<l>Doe dat Alexander vernam,</l>
<l>Wiste hijs hem danc ende dochte</l>
<l>Dat het loghene wesen mochte,</l>
<l n="875">Die hem die bome hadden gheseit.</l>
<l><milestone unit="fol" n="101va"/> Ende hi voer te Poruse ghereit.</l>
<l><hi rend="bold">D</hi>aerna quam hi in een dal,</l>
<l>Hiet Jordia over al.</l>
<l>Daer sijn serpente menech een,</l>
<l n="880">An haren hals hebben si dien steen,</l>
<l>Die smaragdus es ghenant.</l>
<l>Noit en was man becant,</l>
<l>Die liden mochte dor dat dal.</l>
<l>Die serpente leven al</l>
<l n="885">Met witten peper, dat wast int lant.</l>
<l>Dat es dien Inden wel becant.</l>
<l>Si hebben daer ghemaect forneise,</l>
<l>Daer si up ligghen met peise,</l>
<l>Dertich voete vander eerden.</l>
<l n="890">Daer met jaghen si haerre veerden</l>
<l>Die serpente met viere;</l>
<l>Dus eist van bruunre maniere.</l>
<l>Die serpente die daer sijn,</l>
<l>Alse beghinnet die lentijn,</l>
<l n="895">So hebben si orloghe groot</l>
<l>Ende dan blijfter vele doot.</l>
<l>Hieraf hadde meneghen steen</l>
<l><pb n="376"/>Alexander, dat wonder sceen.</l>
<l><hi rend="bold">D</hi>aerna quamen si te hant</l>
<l n="900">Varende in der Bragmannen lant,</l>
<l>Dats heilechste volc van eerderike.</l>
<l>Si delen haer goet ghemeenlike</l>
<l>Ende si en hebben gheen afgode.</l>
<l>Si en doen niet buten goods ghebode,</l>
<l n="905">Daer sijt weten, nemmermee.</l>
<l>In dien lande noch in dier see</l>
<l>En souken si neringhe enghene.</l>
<l>Si ontfinghen wel ghemene</l>
<l>Alexandere ende ooc die sine,</l>
<l n="910">Die daer quam met groter pine,</l>
<l><milestone unit="fol" n="101vb"/> Ende Dyndimus, die daer was here</l>
<l>Ontfinkene met groter ere.</l>
<l><hi rend="bold">V</hi>an danen voer hi tote Ceres,</l>
<l>Dat alre gherechteste volc es,</l>
<l n="915">Dat men weet in eerderike.</l>
<l>Tusscen dese twee conincrike</l>
<l>Loopt een riviere, die Axis heet.</l>
<l>Dats een lant, daer men niet en weet</l>
<l>Van hoerdom no van valscen ede,</l>
<l n="920">Daer en was noit so groot onvrede,</l>
<l>Daer men manslacht om dede;</l>
<l>Dronkenscap no [........]</l>
<l>En kent men daer clene no groot;</l>
<l>Si en eten anders niet dan broot</l>
<l n="925">Ende daertoe somech coukelkijn,</l>
<l>Si drinken borne; ende dit sijn</l>
<l>Die behendechste van sijtwerke.</l>
<l>Si maecten een ghelede sterke</l>
<l>Ende leden dien coninc uptie vaert</l>
<l n="930">Ten coninghe Poruse waert</l>
<l>Al toten berghen van Caspi,</l>
<l>Ende daer so scieden si.</l>
<l>Voort quam Alexander die fiere</l>
<l>Daer hi vant erehande diere:</l>
<l n="935"><pb n="377"/> Voren rechte tusscen haer oren</l>
<l>Stont ghewassen een groot horen,</l>
<l>Alst ware een selfwassen been,</l>
<l>Dat ghelijc enen swaerde sceen</l>
<l>Ende ghetant ghelijc ere saghen.</l>
<l n="940">Teerst dat si die liede saghen,</l>
<l>Quaemsi ghelijc verwoeden wilde</l>
<l>Ende staken de ridders dor die scilde.</l>
<l>Daer hadden si enen staerken strijt.</l>
<l>Si slougher doot ter selver tijt</l>
<l n="945">Achtdusent ende vierdehalf hondert.</l>
<l><milestone unit="fol" n="102ra"/> Hoe sere dies Alexandere wondert</l>
<l>Dat si so sere jeghen hem striden!</l>
<l>Doch dat sijt met pinen liden</l>
<l>Ende quamen aldaer ghevaren,</l>
<l n="950">Daer Porus lach met siere scaren.</l>
<l><hi rend="bold">N</hi>a dien dat Permenio</l>
<l>Was versleghen rechte also,</l>
<l>Alse de achtende bouc vertelt,</l>
<l>Makede Alexander met ghewelt</l>
<l n="955">Over Percen ende over Meden</l>
<l>Ende alle die goede steden</l>
<l>Baliu sinen neve Aloene</l>
<l>Ende gheboot hem te doene</l>
<l>Dat hi soude in corter wile</l>
<l n="960">Vive guldine pile</l>
<l>Maken doen te Babilone.</l>
<l>Daerin hiet hi scriven scone</l>
<l>Altenen gader sine geesten.</l>
<l>Die soudemen setten met groter feesten</l>
<l n="965">Int al einde van Endi,</l>
<l>Voorder dan die deghen vri</l>
<l>Liber Bacus noit comen dorste,</l>
<l>Ofte Ercules, die edele vorste.</l>
<l>Si waren lanc vijfentwintech voete,</l>
<l n="970">Daer an bescreven met grooter moete</l>
<l>Sine geesten utermaten wale,</l>
<l>Tien voete hogher dan Ercules pale</l>
<l><pb n="378"/>Ende daertoe voorder oc gheset,</l>
<l>Want hi dlant besochte voorder bet.</l>
<l n="975">Alexander vergat dies al</l>
<l>Dat hem dat ghevallen sal,</l>
<l>Dat hem die bome hadden gheseit,</l>
<l>Maer hi haeste hem ghereit</l>
<l>Te winne also menich lant,</l>
<l n="980">Alse hier voren es ghenant,</l>
<l><milestone unit="fol" n="102rb"/> Daer hi de scepe toe dede maken.</l>
<l>Einde of ooc waer waren die saken,</l>
<l>Die hem die bome seiden,</l>
<l>So woude hi hem ghereiden,</l>
<l n="985">Te stervene met groter ere.</l>
<l>God here, wel lieve here,</l>
<l>Wat inde sal hier ave wesen?</l>
<l>Al waert al sijn daer wi af lesen,</l>
<l>Ende al dat dat sonnescijn besiet,</l>
<l n="990">Nochtan soudt hem al dunken niet.</l>
<l>Ens niemen rike die nu levet,</l>
<l>Hem en ghenoughet te dien dat hi hevet.</l>
<l>Hoe saen sal hi sijn bedroghen!</l>
<l>Nu wille hi sine macht toghen</l>
<l n="995">Al dien lieden, die nu sijn;</l>
<l>Te waren dat sal een venijn</l>
<l>Hem benemen haerde saen.</l>
<l>Hi waent die werelt al verslaen</l>
<l>Ende al tfolc verwinnen moghen,</l>
<l n="1000">Hi sal verliesen met ere toghen:</l>
<l>Want die verrader Antipater,</l>
<l>Die hem dies ghenenden der,</l>
<l>Ende sulc sijn gheselle,</l>
<l>Dien die vrouwe van der helle</l>
<l n="1005">Leerde maken dat venijn,</l>
<l>Dat niewer in en mochte sijn,</l>
<l>Sonder in een coeclauwe allene,</l>
<l>Die sijn comen al ghemene</l>
<l>Te Babilonien in die poort</l>
<l n="1010">Ende visieren om die moort.</l>
<l><pb n="379"/>Men leest in een ander stede</l>
<l>Dat Alexanders suster dede</l>
<l>Met haren rade den broeder vergheven;</l>
<l>Want soe waende na sijn leven</l>
<l n="1015">Enen hoghen man nemen daerna.</l>
<l><milestone unit="fol" n="102va"/> Aldus seghet Scolastica.</l>
<l><hi rend="bold">G</hi>od here, hoe valsch es die aventure!</l>
<l>Nu hevet soe te menegher ure</l>
<l>Desen man behouden dleven;</l>
<l n="1020">Och, sal soe hem laten vergheven?</l>
<l>En mach soen nu niet doen ontflien,</l>
<l>Of dat die saken niet en ghescien:</l>
<l>En mach soe niet openbaren</l>
<l>Die ghone, die dat doen begaren,</l>
<l n="1025">Ende doene anders sins doch bliven,</l>
<l>Waert met sweerden of met kniven?</l>
<l>Want daermet heeft hi meest ghedaen.</l>
<l>Maer nu seghet mi mijn waen</l>
<l>Dat hi was so seghevri,</l>
<l n="1030">Dat niemen in die werelt en si,</l>
<l>Diene mochte met wapen winnen.</l>
<l>Willemen dan die waerheit kinnen,</l>
<l>So waest hem dan meerre ere,</l>
<l>Dat menne mochte nemmermere</l>
<l n="1035">Doden, dan met venine.</l>
<l>Dus quam hem ere vander pine.</l>
<l><hi rend="bold">N</hi>ochtan dat de Aventure sach</l>
<l>Dat hem naecte die steerfdach,</l>
<l>Wille soene prince maken allene</l>
<l n="1040">Over de werelt al ghemene.</l>
<l>Soe maecte cont dien coninc</l>
<l>Also verre als die werelt ghinc.</l>
<l>Also sere waert tfolc vervaert,</l>
<l>Doe dat openbare waert</l>
<l n="1045">Dat hi bedwonghen hadde Asien lant,</l>
<l>Ende hi woude al te hant</l>
<l>Dwinghen dlant van Affrike</l>
<l>Ende al de werelt ghemenelike,</l>
<l><pb n="380"/>Hoe verre dat si van hem waren,</l>
<l n="1050">Dat si niet en waenden ontfaren;</l>
<l><milestone unit="fol" n="102vb"/> Gheen eylant en was so vast,</l>
<l>En ontsach dien wreden gast.</l>
<l><hi rend="bold">A</hi>l die lande van eertrike</l>
<l>Ghereden hem ghemenelike</l>
<l n="1055">Alexandere te gane in hant</l>
<l>Ende up te ghevene al hare lant,</l>
<l>Om te sachtene sinen moet.</l>
<l>Si quamen ter see waert metter spoet</l>
<l>Ende snelden hare vaert.</l>
<l n="1060">Cartago waert so vervaert</l>
<l>Eude algader Affrike</l>
<l>Dat si meenden ghemeenlike</l>
<l>Si wouden hem sijn onderdaen</l>
<l>Spanien, dat hadde ontfaen</l>
<l n="1065">Daer te voren meneghen seghe,</l>
<l>Screef dat hem wilde alleweghe</l>
<l>Dienen alse sinen here.</l>
<l>Gallen seinde hem, dat es ere,</l>
<l>Een fine guldine crone.</l>
<l n="1070">Almanien quam hem scone</l>
<l>Ende Germanien te ghenaden.</l>
<l>Lombardien es beraden</l>
<l>Ende Italen alghemene:</l>
<l>Al sijn si mettien staerken stene</l>
<l n="1075">Van Moniu ghevest ende metter see,</l>
<l>Sine waenden nemmermee</l>
<l>Alexandere wederstaen.</l>
<l>Sardanien waert hem onderdaen</l>
<l>Ende ooc die vaste Cecile</l>
<l n="1080">Ende Cypre, dan was ghene ghile.</l>
<l>Maer ic maect u te lanc:</l>
<l>Wat so die aerde in hare bedwanc</l>
<l>Hevet dat waert hem onderdaen</l>
<l>Ende quamen te Babilone saen.</l>
<l n="1085">So menech bode quam al daer,</l>
<l><pb n="381"/><milestone unit="fol" n="103ra"/> Scepe geladen, dat was waer,</l>
<l>Met so menegher dierhede</l>
<l>Ende daertoe van so menegher stede,</l>
<l>Dats cume ieman gheloven mochte,</l>
<l n="1090">Hoe men daer die mare brochte.</l>
<l>Teerst dat Macedo vernam</l>
<l>Dat eertrike al gader quam</l>
<l>Te Babilonen hem te ghenaden,</l>
<l>Waert hi haerde saen beraden</l>
<l n="1095">Ende hadde dien wille groot</l>
<l>Te varene te siere doot</l>
<l>Ende snelde hem sere utermaten.</l>
<l>Hi quam in dier Eufraten</l>
<l>Nederwaert met siere scaren</l>
<l n="1100">Al bi dien watere ghevaren.</l>
<l>Ende doe hi quam dier stat bi,</l>
<l>Ontsceepte die deghen vri</l>
<l>Ende voer toors metter vaert.</l>
<l>Doet in die stat cont waert</l>
<l n="1105">Dat Alexander quame aldaer,</l>
<l>Dat segghic u al over waer</l>
<l>Dat men al die stat verchierde.</l>
<l>Elc man pijnde ende visierde,</l>
<l>Hoe hi hem scoonste maken mochte.</l>
<l n="1110">Ic segghu dat in waren ghedochte</l>
<l>Dat si maecten meerre feeste</l>
<l>Bede die minste entie meeste,</l>
<l>Dan si ghedaen hadden te voren,</l>
<l>Doe si hem coninc vercoren.</l>
<l n="1115">Ende Alexander quam ghevaren</l>
<l>Moghentlike met drien scaren;</l>
<l>Die poorters quamen jeghen hem uut,</l>
<l>Daer was van feesten groot gheluut.</l>
<l>Aldus quamen si in die stede,</l>
<l n="1120">Daermen hem groot ere dede.</l>
<l><milestone unit="fol" n="103rb"/> <hi rend="bold">T</hi>eerst dat hi was ghebeet,</l>
<l>Was hem een sitten ghereet</l>
<l>Van yvore ende van goude.</l>
<l>Selve was hi, alse hi woude</l>
<l n="1125"><pb n="382"/> Versiert met ere conincscrone.</l>
<l>Daer besiden so sat scone</l>
<l>Die grote coninc Porus,</l>
<l>An dander side Exateus,</l>
<l>Die dies conincs Daris broeder was.</l>
<l n="1130">Ic dar mi wel vermeten das,</l>
<l>Dat siere ghenote engheen</l>
<l>Scoonre man ghinder en sceen:</l>
<l>Sijn haer was kersp ende blont,</l>
<l>Blosende lier ooc talre stont,</l>
<l n="1135">In die oghen was hi goedertieren.</l>
<l>Hi hiet in laten sciere</l>
<l>Die boden, die daer waren comen,</l>
<l>Die ic bi namen u sal nomen.</l>
<l><hi rend="bold">T</hi>eerst quam die bode van Gallen</l>
<l n="1140">Ende brachte vor hem allen</l>
<l>Enen scilt ghesmeet van gouden,</l>
<l>Versiert met stenen menechfoude;</l>
<l>Want daer es van ridderscap die blome.</l>
<l>Cartago met groten rome,</l>
<l n="1145">Die van Affrike es hovetstede,</l>
<l>Brochte enen helm van goude mede,</l>
<l>Want men daer die beste maect.</l>
<l>Almanien brochte al naect</l>
<l>Te prosente een swaert van stale,</l>
<l n="1150">Dat men daer can smeden wale,</l>
<l>Van goude die appel ende scoe.</l>
<l>Spanien seinde dien coninc doe</l>
<l>Een oors van prise appelgrau</l>
<l><milestone unit="fol" n="103va"/> Ghereide ende breidel van siden blau</l>
<l n="1155">Ende die steghereep van goude.</l>
<l>Italien seinde dor sine houde</l>
<l>Van siden een groot pauwelioen.</l>
<l>Cecilien seinde na sijn doen</l>
<l>Halsberch ende cousen een paer</l>
<l n="1160">Ende een coverture van selvere claer.</l>
<l>Noorweghen ende Denemaerke</l>
<l>Seinden teldende peerde staerke,</l>
<l>(Want het was tien tiden een)</l>
<l><pb n="383"/>Inghelant, dat wonder sceen,</l>
<l n="1165">Seinde enen cop vol diere stene;</l>
<l>Het was Scollant doe ghemene.</l>
<l>Yrlant seinde een scip vul scachte,</l>
<l>Baertanien seinde daer met crachte</l>
<l>Enen boom, die ganse drouch.</l>
<l n="1170">Nochtan en waest niet ghenouch:</l>
<l>Elc conincrike seinde scone</l>
<l>Van goude ene diere crone</l>
<l>Ende daertoe purper ende scarlaken</l>
<l>Ende alrehande diere saken:</l>
<l n="1175">Selver, gout ende bliaude</l>
<l>Ende meneghe diere miraude</l>
<l>Ende wat die mensce gheerne siet.</l>
<l>Dat ic u nome, dats al niet;</l>
<l>Maer ic segghe u cortelike,</l>
<l n="1180">Al dat goet van eerderike</l>
<l>Was hem gheseint daer te samen.</l>
<l>Dus sprac hi ten ghonen, diere quamen:</l>
<l>"<hi rend="bold">D</hi>anc hebbes god ende daventure,</l>
<l>Al eist mi worden te sure,</l>
<l n="1185">Dat mi ghesciet al dese ere</l>
<l>Dat ic bem een enech here</l>
<l>Van eertrike nu tier tijt.</l>
<l><milestone unit="fol" n="103vb"/> Dat ghi, die hier nu comen sijt</l>
<l>Ende van verren sijt ghesent,</l>
<l n="1190">Over here mi bekent</l>
<l>Sonder slach ende sonder stoot,</l>
<l>Danc ooc moetijs hebben groot.</l>
<l>Hadde Daris aldus ghedaen</l>
<l>Ende over here mi ontfaen,</l>
<l n="1195">Hi hadde weder ontfaen sijn lant.</l>
<l>Dus waert woorden hem becant</l>
<l>Dat mi te dienne es groot ere.</l>
<l><pb n="384"/>Porus, die rike here,</l>
<l>Mach dat weten haerde wel</l>
<l n="1200">Dat ic sachte bem ende niet fel,</l>
<l>Al verwan ickene met stride</l>
    <p><supplied resp="editor">[waarschijnlijk ontbreken hier twee regels]</supplied></p>
<l>Dan mi te dienne in allen tide.</l>
<l>Want ic wille dat mijn vrient</l>
<l>Ende wat menscen dat mi dient</l>
<l n="1205">Dat hi wese also vri</l>
<l>Ende eighendomes quite si,</l>
<l>Dat men segghe in elke stede</l>
<l>Dat el niet dan vrihede</l>
<l>En es mi te wesene onderdaen,</l>
<l n="1210">Up dat si willen te paise staen."</l>
<l><hi rend="bold">D</hi>it hevet hi ten boden gheseit.</l>
<l>Mettien so keerde hi hem ghereit</l>
<l>Te sinen ridderen ende sprac:</l>
<l>"Ghi, die groot onghemac</l>
<l n="1215">Ende menech lant hebt dorronnen,</l>
<l>Eer die werelt wi verwonnen,</l>
<l>Met wier cracht ic hebbe ghecreghen</l>
<l>Dat mi die werelt heeft gheneghen,</l>
<l>Uwe loen en sal niet wesen clene;</l>
<l n="1220">Want ghi weerdich sijt allene</l>
<l>Mi te hebbene tenen here,</l>
<l>Ende ic bem weerdech wel der ere</l>
<l>Dat ic ooc u coninc si;</l>
<l><milestone unit="fol" n="104ra"/> Want u die coude niet van mi</l>
<l n="1225">En verdreef in Siten lant;</l>
<l>Die grote hitte ende tgrote sant</l>
<l>Van Libien ende van Persi</l>
<l>En versciet u niet van mi.</l>
<l>Dat wonder van der intscer see,</l>
<l n="1230"><pb n="385"/> Dat swarte gheswerc, die grote snee,</l>
<l>Die leuwe van Yrcani</l>
<l>Ende dat wonder van Endi,</l>
<l>Die serpente ende die olifante</l>
<l>Ende ooc die leleke gygante,</l>
<l n="1235">Al hebdijt met mi dorronnen;</l>
<l>Darise hebdi tweewerf verwonnen</l>
<l>Ende Mennoene hebdi doot;</l>
<l>Porus weec, al was hi groot,</l>
<l>Taxillis ende Abysari,</l>
<l n="1240">Dese coninghe verwonnedi.</l>
<l>Nu en wetic hier ter tijt</l>
<l>In die werelt enghenen strijt;</l>
<l>Maer om dat ic niet en wille</l>
<l>Dat onse wapen ligghen stille.</l>
<l n="1245">Laet ons een ander werelt souken!</l>
<l>Men vindet lesende in bouken</l>
<l>Dat een ander werelt es,</l>
<l>Daer tfolc heet Antypodes,</l>
<l>Laet ons dat winnen mede!</l>
<l n="1250">Dat gheen lant no ghene stede</l>
<l>En si, si en sijn algader mijn;</l>
<l>So en mach gheen sake sijn,</l>
<l>Die ghebreect an uwer ere,</l>
<l>Dus salmen van ons emmermere</l>
<l n="1255">Bede singhen ende lesen.</l>
<l>Hier af sal ic u leetsman wesen.</l>
<l>En es gheen lant dat [.....] slaet,</l>
<l>Willics mi pinen, in doorgaet.</l>
<l>[...............]</l>
<l n="1260"><milestone unit="fol" n="104rb"/> [...............]</l>
<l>Die staerke maecht al besouken.</l>
<l>Ja en segghen onser voorders bouken</l>
<l>Dat mee werelde sijn dan ene?</l>
<l>Mine bliscap soe es clene</l>
<l n="1265"><pb n="386"/> Dat ic dene niene hebbe bedwonghen.</l>
<l>Het weten doude metten jonghen</l>
<l>Dat mi Rome hier te voren</l>
<l>Tenen here hadde vercoren</l>
<l>Ende si mi seinden haerde scone</l>
<l n="1270">Bi Emulium ene crone;</l>
<l>Nu wilsi dit belof mi breken.</l>
<l>Dat willic talre eerste wreken</l>
<l>Ende Rome neven daerde slechten,</l>
<l>So dat si nemmermeer en vechten."</l>
<l n="1275">Dit sprac hi, ende daerna saen</l>
<l>Begonste de sonne sinken gaen.</l>
<l><hi rend="bold">S</hi>tappans ghinc de sonne te hove,</l>
<l>Entie coninc van groten love,</l>
<l>Dien eertrike was onderdaen,</l>
<l n="1280">At ende ghinc slapen saen.</l>
<l>Ende die lucht waert onghedaen;</l>
<l>Sterren ende mane woorden bevaen</l>
<l>Met enen swarten gheswerke in dien,</l>
<l>Datse niemen en mochte sien.</l>
<l n="1285">Waer so die scepeliede waren,</l>
<l>Die bider see souden varen,</l>
<l>Si en consten bi sake neghene,</l>
<l>No bi naelden no bi stene</l>
<l>Die leidesterre niet ghevinden.</l>
<l n="1290">Om dat si hem niet en bekinden</l>
<l>Bi sterren no bi steens cracht,</l>
<l>Bleven si al dien nacht</l>
<l>Drivende. al, clene ende groot,</l>
<l>Beweende Alexanders doot.</l>
<l n="1295">God here, wel lieve here,</l>
<l><milestone unit="fol" n="104va"/> Waerbi verloos hi emmermere</l>
<l>Tgheluc, dat hem mede was?</l>
<l>Maer ic bem in wane das:</l>
<l>Hadde hi hem laten ghenoughen</l>
<l n="1300">Met redene ende met ghevoughe,</l>
<l><pb n="387"/>Hadde hi so ootmoedelike</l>
<l>Gheluc ghedraghen, als hi was rike,</l>
<l>Alse hi sijn aermoede dede,</l>
<l>Hi ware ontfaren terre stede,</l>
<l n="1305">Dat hi niet en ware bleven</l>
<l>Van den venine, dat hem was ghegheven.</l>
<l><hi rend="bold">N</hi>u eest comen ter dagheraet,</l>
<l>So dattie dou te vallene en bestaet;</l>
<l>Die voghele en songhen niet,</l>
<l n="1310">Dat haerde selden es ghesciet</l>
<l>Na dien tijt van haren eersten sanghe;</l>
<l>De nachtegale sweech van bedwanghe</l>
<l>Ende van rouwe, die nakende was.</l>
<l>Vele liede mercten das,</l>
<l n="1315">Dat de daghesterre eerst verscoot</l>
<l>Ende dandere lichten noch al bloot,</l>
<l>Doe die dagheraet up stoet;</l>
<l>Soe snelde haer met groter spoet</l>
<l>Voor den daghe te hove waert,</l>
<l n="1320">Ghelijc of soe ware vervaert.</l>
<l>Die dagheraet was haerde lanc,</l>
<l>Die sonne rees aen haren danc.</l>
<l>Teerst dat soe was up ghestaen,</l>
<l>Woude soe wederkeren saen;</l>
<l n="1325">Maer goods ghebot wasser weder.</l>
<l>Ay, god here, doe keren weder</l>
<l>Die sonne, of een wile staen!</l>
<l>Want soe sal bederven saen</l>
<l>Die sonne van der werelt al.</l>
<l n="1330">Maer, weet god, dat ongheval</l>
<l>Ende die wile soe was bi</l>
<l>Dat die edele deghen vri</l>
<l>Dat venijn moeste ontfaen,</l>
<l><milestone unit="fol" n="104vb"/> Dies hi niet en mochte ontgaen.</l>
<l n="1335"><hi rend="bold">D</hi>ie sonne sceen hoge up den dach</l>
<l><pb n="388"/>Ter cameren, daer hi in lach</l>
<l>Haerde sachte ende sliep.</l>
<l>Menech man snelde ende liep</l>
<l>Te comene in dies conincs sale.</l>
<l n="1340">Die coninc achemeerde hem wale</l>
<l>Ende quam sitten uptier sele.</l>
<l>Daer was feeste overvele.</l>
<l>Selve gaf hi grote ghichten,</l>
<l>Meer dan ic u can berichten.</l>
<l n="1345">Mettien so brochtemen dien wijn,</l>
<l>Daertoe snelden de ridders fijn.</l>
<l>Senberis ende Antypater,</l>
<l>Dier ic cume ghewaghen der,</l>
<l>Brochten ghemanc in dien wijn</l>
<l n="1350">Dat onverwinleke venijn.</l>
<l>Ende dien god dies onste</l>
<l>Dat hem noit man verwinnen en conste,</l>
<l>Hem quam coude ende grote pine,</l>
<l>Dat hi vel ende beswalt onder de sine.</l>
<l n="1355">Doch halpmen hem te bedde waert.</l>
<l>Sine vriende bleven beswaert</l>
<l>Ende weenden haerde sere;</l>
<l>Maer daer en dorste vor dien here</l>
<l>Niemen wenen openbare;</l>
<l n="1360">Si waenden der aventuren ware</l>
<l>Sonde hem te staden staen,</l>
<l>Alsoe dicke hadde ghedaen.</l>
<l>Maer teerst dat dat venijn</l>
<l>Quam binnen dien aderen sijn,</l>
<l n="1365">Ende hem die puls dede verstaen</l>
<l>Dat hi niet en mochte ontgaen,</l>
<l>Dede hi maken in die sale</l>
<l>Sijn bedde scone ende wale.</l>
<l>Daer quamen al sine baroene</l>
<l n="1370"><milestone unit="fol" n="105ra"/> Ende menich seriant coene</l>
<l>Wenende ende waren onvro.</l>
<l>Teerst dat dit sach Macedo</l>
<l><pb n="389"/>Dat menech sine cleder scoorde,</l>
<l>Sprac hi dusdaneghe woorde:</l>
<l n="1375">"<hi rend="bold">W</hi>ie sal na mi werdech wesen</l>
<l>Dat hi here si van desen</l>
<l>Ende coninc van diere scare,</l>
<l>Teerst dat ic uter werelt vare?</l>
<l>Langhe ghenouch hebbic ghehadt</l>
<l n="1380">Die werelt al, ic benre sat.</l>
<l>Mi es ghenouch ooc aventure</l>
<l>In stride vergaen wel ter cure;</l>
<l>Minen leden vernoiet des,</l>
<l>Dat dese siele daerinne es;</l>
<l n="1385">Ic hebbe verteert lijf ende stonde</l>
<l>In dier werelt met menegher sonde;</l>
<l>Ic hebbe ghenouch tote nu</l>
<l>Die werelt berecht, dat segghic u.</l>
<l>Ic moet berechten nu dien troon;</l>
<l n="1390">Men roupt mi te meerren loon,</l>
<l>Want die hemel wille mi halen,</l>
<l>Om dat ic daer soude betalen</l>
<l>Dat rike, dat gherechte algader</l>
<l>Met Jupiter, minen hemelscen vader.</l>
<l n="1395">Daer moetict berechten al,</l>
<l>Van eerderike dat gheval</l>
<l>Ende al dat doen van hemelrike.</l>
<l>In weet ooc niet sekerlike</l>
<l>Oftie gygante sijn verresen,</l>
<l n="1400">Daer wi vele ave lesen,</l>
<l>Astreus ende Tifo&#x00EB;us</l>
<l>Egeon ende Enceladus</l>
<l>Ende si dien hemel willen winnen.</l>
<l><milestone unit="fol" n="105rb"/> Si willen weten ende bekinnen</l>
<l n="1405">Dat Jupiter van groter ouden</l>
<l>Dien hemel niet en can behouden.</l>
<l>Om dat si niet en dorren striden</l>
<l>Hebben si nu te desen tiden</l>
<l><pb n="390"/>Boden al na mi ghesant</l>
<l n="1410">Dat ic mijn comen niet en make lanc,</l>
<l>Ende Jupiter hevet gheseit;</l>
<l>Ic moet dare, al eest mi leit."</l>
<l><hi rend="bold">A</hi>ldus inde hi sine woort.</l>
<l>Sine ridders vraechden hem voort,</l>
<l n="1415">Met naten oghen, wien hi wilde</l>
<l>Dat eertrike na hem behilde.</l>
<l>Hi sprac "het sal die beste sijn</l>
<l>Coninc na dat leven mijn</l>
<l>Entie es dies riken werdich wale."</l>
<l n="1420">Mettien ontvel hem die tale,</l>
<l>Ende hi en constene niet ghenomen.</l>
<l>Maer in dien es hi becomen,</l>
<l>Dat hi nam een vingherlijn</l>
<l>Van den luchter vingher sijn</l>
<l n="1425">Ende gaeft Perdicas an die hant.</l>
<l>Die heren peinsden al te hant,</l>
<l>Dat hi woude dat na sijn leven</l>
<l>Perdicas hare here bleve.</l>
<l><hi rend="bold">S</hi>colastica seit dese dinc:</l>
<l n="1430">Doe hem sine tale ontghinc,</l>
<l>Dat hem sine memorie bleef,</l>
<l>Ende alle sine dine bescreef,</l>
<l>Ende dat hi twalef jaer drouch crone.</l>
<l>Ooc maecte hi twalef stede scone;</l>
<l n="1435">Alle hiet hise Alexandrie,</l>
<l>Sonder ene stede vrie,</l>
<l>Die hiet hi Bucifaline,</l>
<l>Ende some hiet hise Alexandrine.</l>
<l>Hi bescreef in elke stede</l>
<l n="1440"><milestone unit="fol" n="105va"/> Enen coninc ende dede</l>
<l>Elken ene crone draghen</l>
<l>Van dien ridders in dien daghe</l>
<l><pb n="391"/>Die met hem waren sine ghenoot.</l>
<l>Ne ware na sine doot</l>
<l n="1445">Vochten die viere jeghen die achte</l>
<l>Ende verwonnense met crachte.</l>
<l>Deen van den vieren was Tholomeus,</l>
<l>Dander was Anthiocus,</l>
<l>Emenidus ende Perdicas:</l>
<l n="1450">Dus wanic datter viere was.</l>
<l>Dese viere behelden trike</l>
<l>Na Alexandere gheweldelike.</l>
<l><hi rend="bold">D</hi>oe Alexander elken coninc</l>
<l>Bescreven hadde sine dinc</l>
<l n="1455">Drouch hem tfenijn ter herten saen.</l>
<l>Sine oghen ghinghen te stare staen,</l>
<l>Ende dat coude vander doot</l>
<l>Brachte hem selken wederstoot,</l>
<l>Dattie siele sciet uten vate</l>
<l n="1460">Ende voer enweghe haerre strate,</l>
<l>Daer soe verdiende ende god gheboot.</l>
<l>Doe waert van claghen gheluut so groot</l>
<l>Alse ocht die donre ware.</l>
<l>Dat saghen si openbare,</l>
<l n="1465">Dat hem dAventure niet en halp,</l>
<l>Dies maecten si groot ghestalp.</l>
<l><hi rend="bold">O</hi> wi, hoe salech ware die man,</l>
<l>Leide hi sinen sin daer an,</l>
<l>Hoe hi de salechede mochte erven,</l>
<l n="1470">Ende hi dan ontsaghe sterven;</l>
<l>Want es het aerm, es het rike,</l>
<l>Al moet sterven ghemenelike.</l>
<l>Dats der sielen een groot vaer</l>
<l>Daer men volcht den goede naer,</l>
<l n="1475">Dat dien aermen man bedrieghet;</l>
<l><milestone unit="fol" n="105vb"/> Die werelt ere, die gheerne lieghet,</l>
<l>Doet vergheten ons der doot.</l>
<l>In dier see doochtmen vrese groot,</l>
<l><pb n="392"/>Ghelijc oft volc ware verwoet</l>
<l n="1480">Ende al om dier werelt goet.</l>
<l>Clerke varen te Rome waert,</l>
<l>Dat es een vreselike vaert,</l>
<l>Daer si ooc groot goet om verteren;</l>
<l>Want si willen impetreren</l>
<l n="1485">Provende met groter eren.</l>
<l>Ghevalt dat si te lande keren,</l>
<l>So comt een coorts ende nemet saen</l>
<l>Al dat si hebben begaen.</l>
<l>Bi Alexandere prouvent wi allene:</l>
<l n="1490">Dien de werelt was te clene,</l>
<l>Die geeste seghet ons daer af:</l>
<l>Hem was groot ghenouch een graf</l>
<l>Van vijf voeten maerberijn.</l>
<l>Te waren, dat dunct mi jammer sijn</l>
<l n="1495">Dat so edel een lichame</l>
<l>Ende een man van sulker name</l>
<l>So langhe in ondiere aerde lach,</l>
<l>Tote dat Tholomeus sach,</l>
<l>Die ooc mede Soter hiet,</l>
<l n="1500">Dien Alexander Egypten liet;</l>
<l>Dat was die gone die Achers stichte.</l>
<l>Hi maecte, seghet dat ghedichte,</l>
<l>Alexandere een diere graf</l>
<l>In die stat, die hi hem gaf,</l>
<l n="1505">Dats in Egypten Alexandrie.</l>
<l>Daer was met groter sengerie</l>
<l>De here begraven ende met feesten.</l>
<l>Hier makic ende van der geesten.</l>
<l><hi rend="bold">N</hi>u dankic gode, die mi die cracht</l>
<l n="1510">Gaf, dat ic hebbe vulbracht</l>
<l><milestone unit="fol" n="106ra"/> Alexanders aventure;</l>
<l>Want hets worden mi te sure.</l>
<l>God gheve haer ere ende prijs goet</l>
<l>Die dede dat ict bestoet,</l>
<l n="1515">Want soe es edel ende bequame.</l>
<l>Die wille weten hare name,</l>
<l><pb n="393"/>Ic segghe hem, waer hise mach souken:</l>
<l>Die eerste littere van ses bouken</l>
<l>Segghen hare name, min no mee,</l>
<l n="1520">Beghinnet hi ter eerster G.</l>
<l>Ic bidde ooc al dien ghonen mede,</l>
<l>Waer so si sijn in elke stede,</l>
<l>Die in desen bouke lesen,</l>
<l>Sien siere in iet bescreven wesen</l>
<l n="1525">Daer iet an te beterne es,</l>
<l>Jacop bidt hem allen des,</l>
<l>Dat sijt beteren, hets wel ghedaen;</l>
<l>Want diet wille maecht verstaen</l>
<l>Datti materie es haerde swaer;</l>
<l n="1530">Ende ooc om een half jaer</l>
<l>Was over dien bouc ghedicht.</l>
<l>Ware die materie licht,</l>
<l>So waert te lachterene mere,</l>
<l>Haddicker in mesgrepen sere.</l>
<l n="1535">Nu biddic dier moeder ons heren,</l>
<l>Dat soe mi moete daertoe keren,</l>
<l>Dat ic hare dienen moete.</l>
<l>Al es mi die werelt soete,</l>
<l>Ic hope noch an haren troost,</l>
<l n="1540">Die meneghe siele heeft verloost,</l>
<l>Dat soe noch mijn leven al</l>
<l>Tenen goeden inde bringhen sal;</l>
<l>Want soet noit manne en ontseide,</l>
<l>Die an hare sinen hope leide.</l>
<l n="1545">Met hare moetwi sijn vercoren;</l>
<l><milestone unit="fol" n="106rb"/> Amen segghet alle diet horen!</l>
</div>
</body>
</text>
</TEI.2>
