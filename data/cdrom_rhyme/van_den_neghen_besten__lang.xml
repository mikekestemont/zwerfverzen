<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Van den neghen besten (lange versie)</title>
<author>Onbekend</author>
</titleStmt>
<editionStmt>
<edition>N. de Pauw (ed.): Middelnederlandsche gedichten en fragmenten. Dl. 1. Gent, 1893-1897, 596-635 (602-635).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Van den neghen besten (lange versie)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1460"/></interpGrp>
<interpGrp type="witnessYear_from"><interp value="1460"/></interpGrp>
<interpGrp type="pubYear_to"><interp value="1470"/></interpGrp>
<interpGrp type="witnessYear_to"><interp value="1470"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Van den neghen besten (lange versie)</TITEL>
<author>Onbekend</author>
<AARD>Rijm</AARD>
<BRON nr="D74">Brussel, Koninklijke Bibliotheek, 837-845</BRON>
<DATUM>1460-1470</DATUM>
<OMVANG>709 verzen</OMVANG>
<BRON.OPM>Het hs. is een convoluut, bestaande uit twee zelfstandige delen, samen 183 bladen; het eerste deel bevat de Wereldkroniek van Heraut Beyeren (fol. 1-92r), gevolgd door een kortere, anonieme kroniek met jaartalverzen over de periode 972-1409 (fol. 92r-101r); het tweede deel, ook wel aangeduid als het Geraardsbergse handschrift, omvat de folio's 103-183. Van den neghen besten (lange versie) bevindt zich op fol. 170v-183v; onderaan de pagina breekt de tekst af, waardoor het slot onvolledig is; vergelijking met de versie van het gedicht zoals het ook in het Comburgse handschrift gevonden wordt, wijst uit dat er ca. 50 verzen ontbreken. Het handschrift bevat naast het Neghen Besten-gedicht, een grote verscheidenheid aan teksten: raadsels, (vrome) spreuken, spotteksten (o.a. de Properheden vanden steden van Vlaenderen op fol. 106r-107v), moralistische en catechetische teksten, een routebeschrijving van Parijs naar Rome, het verslag van een pelgrimsreis, kalenders en artesteksten (o.a. de Properheden van den viere complexien door Pieter den Brant op fol. 159r-160v).</BRON.OPM>
<EDITIE>N. de Pauw (ed.): Middelnederlandsche gedichten en fragmenten. Dl. 1. Gent, 1893-1897, 596-635 (602-635).</EDITIE>
<STATUS>Kritisch</STATUS>
<BRONMNW>914.XVIII.1</BRONMNW>
<BRONNEN>Brussel, Koninklijke Bibliotheek, 837-845</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="602"/><milestone unit="fol" n="170v"/> <hi rend="bold"> Hier volghet een goet dicht van den IX besten. </hi></head>
<div type="part"><head type="part">Eerst, van den drie heydenen. </head>
<div type="chapter"><head type="chapter comment">[Proloog]</head>
<l>Omdat ic hebbe in mine memorie</l>
<l>Rime, favelen ende vraye ystorie,</l>
<l>De Biblen, auctoren ende croniquen,</l>
<l>Die van menegherande riken</l>
<l n="5">De tijt besaten, ende de heeren</l>
<l>Die met ridderliker eeren</l>
<l>Dat zweert droughen int ghevecht,</l>
<l>Bidt met my te Gode dat ic berecht</l>
<l>Na der waerheit, wie si waren</l>
<l n="10">Die met rudderliker scharen</l>
<l>Der wapenen met eeren plaghen.</l>
<l>Nu en willic my niet verdraghen</l>
<l>Te prisene desen ofte dien</l>
<l><pb n="603"/>De Bertaensche jeesten hebbic ghesien</l>
<l n="15">Ende Inghelsche derghelike;</l>
<l>So doe ic oec van Vranckerike,</l>
<l>Van Roemen, van Grieken, van Surien,</l>
<l>Ende oec de jeesten van Lombardien;</l>
<l>Maer, die si prisen dese Wale,</l>
<l n="20">Ne const icker noit eene verhalen</l>
<l>Als Persevale ende Lanceloot,</l>
<l>Tristram ende Galioet.</l>
<l>Oec hebbic Aertuers jeesten ghelesen,</l>
<l><milestone unit="fol" n="171r"/> Maer ne vant er gheene van desen;</l>
<l n="25">Dies stekic dese buten prise,</l>
<l>Ende volghe der jeesten, die de wijse</l>
<l>Hebben bescreven over ware.</l>
<l>Ende omdat de Bible es so clare,</l>
<l>Hebbicker drie in prise gheset,</l>
<l n="30">Die waren in der Heydene wet,</l>
<l>Ende drie in dat Jootsche leven,</l>
<l>Die auctoren hebben verheven</l>
<l>Ende drie naer der comst Ons Heeren,</l>
<l>Die Kerstine ridders ware met eren</l>
<l n="35">Ende die tGhelove metten zweerde,</l>
<l>Hilden met wel groter weerde.</l>
<l>Nu leert, rudders, ane desen,</l>
<l>Die rudders met eeren willen wesen;</l>
<l>Scaemt u der namen, ghi bastaerde,</l>
<l n="40">Die rudders heet sonder waerde.</l>
</div>
<div type="chapter"><head type="chapter"><pb n="604"/> <hi rend="bold">Ector. </hi></head>
<l>Den besten rudder nomic voren,</l>
<l>Die gheprijst es in auctoren</l>
<l>Boven alle deghuene die up deerde</l>
<l>Eere bevochten metten zweerde;</l>
<l n="45">Want so ghemate, so goedertiere,</l>
<l>So heuesch van allen manieren,</l>
<l>So milde ende so ghetrouwe,</l>
<l>Noch so ghemint van allen vrouwen,</l>
<l>No so vroet van allen saken</l>
<l n="50"><milestone unit="fol" n="171v"/> Beede in wandelinghen ende in spraken,</l>
<l>So gherechtich, so wijs van rade,</l>
<l>No die meer haette overdade,</l>
<l>So coene no so stout ten zweerde,</l>
<l>No die hem oec min verveerde</l>
<l n="55">Daer hi in wighe was verladen,</l>
<l>No die houder dede ghenaden</l>
<l>Die in wighe voor hem weec,</l>
<l>Sodat hi den leuwe gheleec,</l>
<l>In alder redeliker manieren,</l>
<l n="60">Ne can ic betren niet vysieren</l>
<l>Dan Ector was, Priamus sone.</l>
<l>Seere wettachtich degone</l>
<l>Also sijn heidenscap ghedrouch:</l>
<l><pb n="605"/>IX coninghe hi verslouch</l>
<l n="65">Voor Troyen up sijns vaders erve,</l>
<l>Omdat hi wilde dat niet bederve</l>
<l>Sijns vaders lant ende sine stat,</l>
<l>Daer al Grieken voren sat.</l>
<l>Darijs sprac, diene kende,</l>
<l n="70">Dat alle weelde was allende,</l>
<l>Ende alle ghenouchte dat was pine</l>
<l>Sonder alleene bi Ectoren te sine.</l>
<l>Dat was Omeriusse wel anschine,</l>
<l>Den wisen clerc, die van hem screef</l>
<l n="75">Dat sijns ghelike noit ne bleef</l>
<l>In de weerelt na sine doot,</l>
<l>No voor hem oec sijns ghenoet,</l>
<l><milestone unit="fol" n="172r"/> Want al der redeliker tucht</l>
<l>Ende al der hovescheden vrucht</l>
<l n="80">Dat was in Ector, den wijsen.</l>
<l>Die eenen rudder wille prisen,</l>
<l>Die moet Ectors doghet soucken.</l>
<l>Sine materie, willijs rouken,</l>
<l>In Omerius, die scrivet dan</l>
<l n="85">Dat sijn vader, de coninc Prian,</l>
<l>De doghet mercte van den sone,</l>
<l>Dies de weerelt onghewone</l>
<l>Hadde gheweest voor sinen tijt,</l>
<l><pb n="606"/>Ende hadder in so groot delijt</l>
<l n="90">Dat hi seide : Wel lieve kint,</l>
<l>Du en hebs van mi niet een twint</l>
<l>Dese grote vulmaecthede,</l>
<l>Du ne leeres oec dine sede</l>
<l>Van gheenen meester dan van Gode</l>
<l n="95">Ende van der natueren ghebode.</l>
<l>Du best van allen duechden so groot</l>
<l>Dattu bat schijns des hemels ghenoot</l>
<l>Dan eerdsche mensche, also du leves;</l>
<l>Want du alle vulmaectheit heves;</l>
<l n="100">In can ghepeinsen de waerheit</l>
<l>Danen di comt de vulmaectheit.</l>
<l>Dit selve spreect oec Aristotiles</l>
<l>Van Ectoren, ende ghewaghet des,</l>
<l><milestone unit="fol" n="172v"/> Dat bouc, brief, no lettre mede</l>
<l n="105">Niet ne vulbrochten de vulmaecthede.</l>
<l>Noch sprect Aristotils (<hi rend="italic">sic</hi>) meere</l>
<l>Van Ectoren, den jonghen heere,</l>
<l>Dat scade was ende jammer groot</l>
<l>Dat hi so jonc quam ter doot;</l>
<l n="110">Want, haddi gheleeft sinen tijt,</l>
<l>Hi ware heere der weerelt wijt.</l>
<l>Met wapenen dedy sinen ende</l>
<l>Voer Troyen, der stat ghehende,</l>
<l>XII<hi rend='sup'>c</hi> jaer ende XXX te voren</l>
<l n="115"><pb n="607"/> Eer Jhesus Christus was gheboren;</l>
<l>Maer, al starf hi daer, de heere,</l>
<l>Sinen name leeft emmermeere;</l>
<l>Hieromme es wel dat eere groot,</l>
<l>Want so levet naer den doot.</l>
</div>
<div type="chapter"><head type="chapter">Alexander. </head>
<l n="120">Nu hoort wie dat was die ander:</l>
<l>Dat was de grote Alexander,</l>
<l>Philips sone van Macedone,</l>
<l>Die in Grieken drouch de crone.</l>
<l>Want so vromen metter hant</l>
<l n="125">Wanic dat men noit en vant,</l>
<l>So milden, hoe gheerne hi gaf,</l>
<l>Daer vint men grote wonder af.</l>
<l>Hem quam een arm rudder ane,</l>
<l>Om ghifte van hem tontfane;</l>
<l n="130"><milestone unit="fol" n="173r"/> Hy gaf hem eene rike stat</l>
<l>Die mate sprac : "Wat soude mi dat?</l>
<l><pb n="608"/>Dese ghifte es mi te diere!</l>
<l>"Neen!" sprac Alexander, de fiere,</l>
<l>"Al dincket u meer dan ghenouch,</l>
<l n="135">Hout di altoes int ghevouch."</l>
<l>Dus wan hi de rike stede.</l>
<l>Persen wan hi, ende Meden mede.</l>
<l>Hi wan Ytalen, Grieken ende Affrique</l>
<l>Ende voer er dore moghendelike</l>
<l n="140">Up Darisse, diere crone in drouch;</l>
<l>Maer, wien hi vinc ofte slouch,</l>
<l>Met wapenen verwan, ende met miltheden,</l>
<l>Met duechden ende me hovescheden.</l>
<l>Daer hi eens naer Daerisse soude rijden,</l>
<l n="145">Soude hi over eene zee lijden,</l>
<l>Die dor tlant ghinc van Persile;</l>
<l>Doe droechde God, ter selver wile,</l>
<l>De zee voor hem ter corter stont,</l>
<l>Ende hi reet up den droeghen gront.</l>
<l n="150">Dit scrijft Josephus over waer.</l>
<l>Noch gheviel hem meer daernaer;</l>
<l>Doe hi up de Joden was gram</l>
<l>Ende up den berch van Caspien quam,</l>
<l>Vernam hi daer de Joodsche scharen,</l>
<l n="155">Die in den wilden berch waren</l>
<l>Om hare dorpelike sonden,</l>
<l><milestone unit="fol" n="173v"/> Gode bat hi, ten selven stonde,</l>
<l>Dat hi de ondadeghe rote</l>
<l>In den wilden berch slote</l>
<l n="160">Doe ghinghen die berghen tsamen,</l>
<l>Daer si noit sindert uut ne quamen.</l>
<l><pb n="609"/>Noch negheen coninc dan hi</l>
<l>Ne besochte tlant van Indi,</l>
<l>Die tlant wonnen met ghewelt;</l>
<l n="165">Maer Alexander want, ende helt</l>
<l>Beede met campe ende met prighe</l>
<l>Up Poriusse, met groten wighe;</l>
<l>Ende alle de landen ende de staden</l>
<l>Dedi an hem souken ghenaden,</l>
<l n="170">Ende sochte dwonder datter in lach,</l>
<l>Dat noit coninc dan hi ne sach.</l>
<l>Hi was ter manen boem ende ter sonnen,</l>
<l>Daer wi niet af vinden en connen</l>
<l>Datter ye coninc quam dan hi.</l>
<l n="175">Hem was, voorseid, lesen wy,</l>
<l>Sine doot aldaer ter stede,</l>
<l>Waer hi sterven soude mede.</l>
<l>Hy was ten eerdschen Paradise:</l>
<l>Daer gaf men den eere van prise</l>
<l n="180">Eenen steen in der ghebare</l>
<l>Al oft theenen chynse ware</l>
<l><pb n="610"/>In Babilonien, onder de sine,</l>
<l><milestone unit="fol" n="174r"/> Was hi vergheven met venine;</l>
<l>Ende al de boden ghemeenlike</l>
<l n="185">Van al der weerelt conincrike,</l>
<l>Van allen riken, van allen landen</l>
<l>Brochten tseins in sine handen.</l>
<l>XXXII jaer was hi out</l>
<l>Doe hi starf, die heere stout,</l>
<l n="190">Ende XII jaer drouch hi croene.</l>
<l>III<hi rend='sup'>c</hi> jaer, nes gheene hoene,</l>
<l>Ende XIX, starf hi, te voren</l>
<l>Eer Jhesus Christus was gheboren.</l>
<l>De leerare Aristotiles</l>
<l n="195">Seghet, ende ghewaghet des,</l>
<l>Dat nemmermeer ne comt heere</l>
<l>Te so sonderlingher eere,</l>
<l>Hi ne si wijs ende van letrren vroet,</l>
<l>Ende hem ne leere een meester goet.</l>
</div>
<div type="chapter"><head type="chapter">Julius. </head>
<l n="200">Den derden heiden ic upheffe.</l>
<l>Also als ic in de waerheit beseffe,</l>
<l>So moet Julius Cesar wesen;</l>
<l>Want wi vinden wel in desen</l>
<l>Dat hi vrome was ten zweerde,</l>
<l n="205">Vroet van sterren, wijs an deerde.</l>
<l><pb n="611"/>Hi was die vant der manen ghetal,</l>
<l>Ende den bisexte vant hi al.</l>
<l><milestone unit="fol" n="174v"/> Hi conste utermaten wel strijden.</l>
<l>Roeme coes in dien tiden</l>
<l n="210">Drie princhen; de twee souden vechten</l>
<l>Ende de darde de stat berechten.</l>
<l>Crassusse sonden si ove (<hi rend="italic">sic</hi>) meere</l>
<l>Up de Parsiene met groter gheere;</l>
<l>Pompee die bleef in die stede,</l>
<l n="215">Die te houdene in goeden vrede.</l>
<l>Julius trac over Rijn in Gallen,</l>
<l>Dat hi de lande al met allen</l>
<l>Beroerde, over berch neven den Rine,</l>
<l>Dat stout volc plach te sine.</l>
<l n="220">Al neder toter Souter zee,</l>
<l>Daer men hem dickent dede wee,</l>
<l>Met storme ende met starcken wighe;</l>
<l>De zeghe moesti daer ghecrighen</l>
<l>Curtelike stichti daer eene veste;</l>
<l n="225">Daer liet hi een deel der beste</l>
<l><pb n="612"/>De achter hem tlant bewaren,</l>
<l>Doer meneghe stat quam hi ghevaren;</l>
<l>Daer maecti eene veste ghenendelike</l>
<l>Ten palen van den Romschen rike,</l>
<l n="230">Als of hi sprake: "Elc man goeme,</l>
<l>Dus verre gaet de macht van Rome."</l>
<l>Van danen voer hi, ende reet</l>
<l>Int lant dat men Vlaendren heet,</l>
<l><milestone unit="fol" n="175r"/> Dat hiet den ouver van Rusen doe.</l>
<l n="235">Ter Scelde quam hi ghevaren toe;</l>
<l>Daer stichti eene veste met ghewelde,</l>
<l>Daer de Leye valt in de Scelde,</l>
<l>Daer hi Gayusse, sinen neve, liet;</l>
<l>Daeromme hi de stat Gaye hiet,</l>
<l n="240">Dats nu Ghendt in desen daghen.</l>
<l>Doe voer hi voort in Gallen jaghen</l>
<l>Ende vacht zeghe met groter pine.</l>
<l>Te Thorout maecti, ende de sine,</l>
<l>Eenen torre int Vlaemsche hout.</l>
<l n="245">Doe voer hi voort met ghewout</l>
<l>Te Cassele, ende vacht zeghe altoes;</l>
<l>Maer vele volcx dat hi verloes,</l>
<l>Ja, een van sinen lieven maghen,</l>
<l>Die Crassus hiet, dat moesti claghen;</l>
<l n="250">Hi grouffene up den berch met eeren.</l>
<l><pb n="613"/>Van desen Crassus, moghen wi leeren,</l>
<l>So hevet Cassele de name gheheel,</l>
<l>Want hi maect er een casteel.</l>
<l>Doe voer hi voort den Bonen by,</l>
<l n="255">Dat hiet de havene van Rutely.</l>
<l>Hy sach, al ridende neffens de zee</l>
<l>De berghen blicken, ghelijc den snee:</l>
<l>Doe vraechdi wat lande dat ware?</l>
<l>Men seide hem al openbare</l>
<l n="260">Dat het was Bertaengenlant.</l>
<l><milestone unit="fol" n="175v"/> Daerwaert voer hi altehant</l>
<l>Ende wart daer tweewarf verwonnen,</l>
<l>Sodat hi cume es ontronnen.</l>
<l>Doe vant hi in sinen raet</l>
<l n="265">Dat hi den torre, die noch staet</l>
<l>Buten Boenen, maken dede</l>
<l>Daer hi in verwinterde mede.</l>
<l>Doe voer hi weder derdewarf,</l>
<l>Sodat hi Bertaengen verwarf,</l>
<l n="270"><pb n="614"/> Ende vinc den coninc Cassibiliaen</l>
<l>Ende dwanckene an Rome saen.</l>
<l>In desen horloghe, in desen werre</l>
<l>Worden de Romeine erre</l>
<l>Dat hi merrede boven V jaren,</l>
<l n="275">Want het costume was, te waren,</l>
<l>Ende ontseiden hem de keere.</l>
<l>Hieromme wart gram de heere</l>
<l>Ende trac weder te Rome waert.</l>
<l>Pompee die liet onbewaert</l>
<l n="280">De stad, ende vlo ter selver uren</l>
<l>In Grieken onder de Senatueren,</l>
<l>Ende Julius volghde hem naer;</l>
<l>Pompee verwan hi daer,</l>
<l>Die meer volcx hadde vele dan hi.</l>
<l n="285">In Egipten so vlouwen si,</l>
<l>Daer Pompee wart verraden</l>
<l>Ende onthoeft sonder ghenaden,</l>
<l><milestone unit="fol" n="176r"/> Ende Juliusse was thoeft ghesent.</l>
<l>Ende doe wan Julius al ontrent,</l>
<l n="290">Beede Spaengen ende Affrike.</l>
<l>In Egipten quam hi moghendelike,</l>
<l>Daer hi Alexanders beelde vant,</l>
<l>Doe seidi: "Dit was een wigant,</l>
<l><pb n="615"/>Die meer dede binnen twaelf jaren</l>
<l n="295">Dan wi en doen in al onse jaren.</l>
<l>Julius keerde weder ter vaert</l>
<l>Den rechten wech te Rome waert,</l>
<l>Ende sat daer keyser, ende heere,</l>
<l>Deerste keyser, seyt de leere,</l>
<l n="300">Die daer hade (<hi rend="italic">sic</hi>) ghesijn.</l>
<l>Vier hondert jaer hadt ghesijn</l>
<l>Datter gheen keyser en was,</l>
<l>Ende XIIII jare, sijt seker das,</l>
<l>Van Juliusse quam des Keysers name,</l>
<l n="305">Want Cesar, dit wordekin bequame,</l>
<l>Es in latine, weet men wale,</l>
<l>Ende heet Keyser in dietsche tale.</l>
<l>Vermort was hi, dat was scade,</l>
<l>Te Rome, daer hi stont te rade;</l>
<l n="310">Met XIIII wonden was hi dorsteken.</l>
<l>Als hi de mordenaers sach commen ghestreken</l>
<l>Decti sijn oeghen, omdatti woude</l>
<l>De doot ghedoghen als de boude.</l>
<l><pb n="616"/>Menich wonder, schoene ende groot,</l>
<l n="315"><milestone unit="fol" n="176v"/> Ghesciede daer voor sine doot.</l>
<l>Ende haer mort wart openbare,</l>
<l>Dat haer negheen verleefde tjare.</l>
<l>XLII jaer waest te voren.</l>
<l>Eer Jhesus Christus was gheboren.</l>
</div>
</div>
<div type="part"><head type="part">Volghen de Joden, </head>
<div type="chapter"><head type="chapter">eerst Josue. </head>
<l n="320">Naer dat de heydene waren so vrome,</l>
<l>Eist wel recht dat ic se nome</l>
<l>Van den Joden, wie si waren</l>
<l>Die niet willegher ghebaren</l>
<l>Ende met wetteliker trouwen</l>
<l n="325">Gods vianden dorsten doorhouwen.</l>
<l>Den eersten prisic Josue,</l>
<l>Die ghinc over de Roede See</l>
<l>Met Moysesse in die wostine</l>
<l>XL jaer, ende doechde pine.</l>
<l n="330">Dat dedi al omme Gode,</l>
<l>Want hi stont na sine ghebode.</l>
<l>Den coninc van Amalach hi verwan,</l>
<l>Ende den coninc Basan</l>
<l>Ende den coninc van Amoreen;</l>
<l n="335">Door sine bede, alst wel scheen</l>
<l>Vielen die mueren te Jerico.</l>
<l>De flum Jordaen door sinen wille vlo</l>
<l><pb n="617"/>Ende lieten liden ter selver stont</l>
<l><milestone unit="fol" n="177r"/> Met siner cracht up den droeghen gront.</l>
<l n="340">Dese brochte Gods baroene</l>
<l>Int lant van Promissione</l>
<l>Dat was tvolc van Israel,</l>
<l>Ende deelet wetelic (<hi rend="italic">sic</hi>) ende wel</l>
<l>Met liven ende met goeder maten;</l>
<l n="345">Ende theidin volc verwaten,</l>
<l>Cayins gheslachte slouch hi doot,</l>
<l>Ende wan hem af de steden groot.</l>
<l>Veertiene coninghe ende zevene</l>
<l>Roefde Josue van den levene,</l>
<l n="350">Die allegader heidin waren,</l>
<l>Ende destrueerde hare scaren.</l>
<l>Doe sijn starfdach was leden,</l>
<l>Was hi beweent, na oude zeden;</l>
<l>Al starf hi, die heere groot,</l>
<l n="355">Sijn name leeft naer sine doot.</l>
<l>Hy starf, naer Troien overware</l>
<l>Bina hondert ende XLIII jaer,</l>
<l>Dat was dusentich jaer te voren</l>
<l>Eer Jhesus Christus was gheboren.</l>
</div>
<div type="chapter"><head type="chapter">David. </head>
<l n="360">Den andren rudder willic prisen,</l>
<l>Die weerdich was in alre wijse</l>
<l>Ende onder tghesinde goet gheselle,</l>
<l>In stride vreeselic ende felle</l>
<l><pb n="618"/>Dat was de coninc David.</l>
<l>Noit en was in sinen tijt</l>
<l n="365"><milestone unit="fol" n="177v"/> Wilder, mater no sachter,</l>
<l>Noch die meer haette lachter.</l>
<l>Al waest dat hi in sonden vel,</l>
<l>Hi waest altoes te beterne snel,</l>
<l>Ende hi viel in die hande Ons Heeren</l>
<l n="370">Negheene onschulde en wildi keeren</l>
<l>Van sinen sonden jeghen Gode,</l>
<l>Maer hi sprac tOns Heeren ghebode:</l>
<l>"Ic waest, Heere, die mesdede;</l>
<l>Up mi ende up mine lede</l>
<l n="375">Wreket, eere, dinen evelen moet</l>
<l>Alsoet U selven dincket goet."</l>
<l>Doe hi jonghelinc was, ende herde,</l>
<l>Ende hi sine beesten verwaerde</l>
<l>Jeghen die leewen ende jeghen beeren,</l>
<l n="380">Ende hi se beede slouch in de weren.</l>
<l><pb n="619"/>Oec slouch hi in eenen campe doot</l>
<l>Goliase, den ruese groot,</l>
<l>Die VI ellen ende een palme was lanc.</l>
<l>Meneghen wijch, groot ende stranc,</l>
<l n="385">Verwan hi, die noit was verwonnen.</l>
<l>Sinen lichame, als wi ghemercken connen,</l>
<l>Was gherekent jeghen dusent man.</l>
<l>God, om onse welvaert dan,</l>
<l>Gheloefde hem dat soude comen</l>
<l n="390">Van hem, die men Christ soude nomen,</l>
<l>Helich starf hi, ende met eeren,</l>
<l><milestone unit="fol" n="178r"/> Sowel dat someghe willen leeren</l>
<l>Dat hi verrees van dode te live</l>
<l>Met Jhesum Christum, daer ic af scrive.</l>
<l n="395">Hi starf, naer Troyen overware</l>
<l>Byna wel driehondert jare,</l>
<l>Dats VIII<hi rend='sup'>c</hi> ende XXX jaer te voren</l>
<l>Eer Jhesus Christus was gheboren.</l>
</div>
<div type="chapter"><head type="chapter">Judas Machabeus. </head>
<l>Den derden rudder willic prisen</l>
<l n="400">Die weerdich was in alre wijsen,</l>
<l>Dat was Machabeus Judas.</l>
<l>Wel weet men dat hi vrome was</l>
<l><pb n="620"/>In sine jaren, in sine tijden;</l>
<l>Altoes als hi was in striden,</l>
<l n="405">Riep hi emmer hulpe an Gode,</l>
<l>Ende God troestene in sine node</l>
<l>Menichwarven, dats waerheit bloot.</l>
<l>Eens lach hem an met vreesen groot</l>
<l>Van Anthiochen Epiphane,</l>
<l n="410">De lach hem met orloghen ane</l>
<l>Ende sende in Jherusalem</l>
<l>Nichanorre, ende met hem</l>
<l>Volcx so utermaten vele</l>
<l>Dat het ghinc al uten spele</l>
<l n="415">Omme Judase selve tontlivene</l>
<l>Ende die Godswet verdrivene</l>
<l>Ende den tempel te destrueerne,</l>
<l><milestone unit="fol" n="178v"/> Ende die Godswet te ontdeerne,</l>
<l>Of te stervene in den strijt</l>
<l n="420">Ofte te verwinnene daer ter tijt.</l>
<l>In den ghelove Gods, Ons Heeren,</l>
<l>So wilde hem Judas altoes keeren.</l>
<l>In sine ghebede altoes hi lach,</l>
<l>Ende in sinen drome snachs hi sach</l>
<l n="425">Hoe Jeremias, de prophete,</l>
<l><pb n="621"/>Tote hem quam bi Gods beheete,</l>
<l>Ende gaf hem een guldin zweert</l>
<l>Ende hietene vechten onverveert;</l>
<l>Dies was hi blide, dats gheene saghe.</l>
<l n="430">Ende smorghens metten eersten daghe</l>
<l>bleef Nichanor in den wighe doot,</l>
<l>Ende Judas wan dorlorghe (<hi rend="italic">sic</hi>) groot,</l>
<l>Ende zuverde den tempel Ons Heeren</l>
<l>Ende verwidene Gode theeren,</l>
<l n="435">Ende visierde daer eenen outaer.</l>
<l>Noit en hadde dese rudder vaer;</l>
<l>Met cleenre menichte hi verwan</l>
<l>Up meneghen prince ende meneghen man</l>
<l>Meneghen onverweldeghen strijt,</l>
<l n="440">Daer of te telne ware meneghen tijt,</l>
<l>Hoe meneghe borch, hoe meneghe stat</l>
<l>Hi destrueerde ende besat</l>
<l>In sinen tijden, in sinen daghen:</l>
<l>Seide ment u, het souden u saghen</l>
<l n="445">Ende wonder dincken, bi mier wet.</l>
<l><milestone unit="fol" n="179r"/> Hy was, naer de Joodsche wet,</l>
<l>Dupperste bisscop van den tempel;</l>
<l>Dat plach men doe in den exempel</l>
<l>Pause te nomene, in dien daghen,</l>
<l n="450">Die alsulke ordene draghen.</l>
<l><pb n="622"/>Nu hoer hoe hi dede sinen hende,</l>
<l>Die hi dede a (<hi rend="italic">sic</hi>) sonder schende.</l>
<l>Hi sach de viande commen ghevaren.</l>
<l>Starc met tween groten scaren,</l>
<l n="455">Ende sijn volc was seere verpijnt</l>
<l>Ende ghemindert ende seere verdwijnt.</l>
<l>Si spraken, die bi hem waren bleven:</l>
<l>"Heere, laet ons de vlucht gheven;</l>
<l>Het es beter dan wi vochten,</l>
<l>Want wi niet recouvreren en mochten."</l>
<l n="460">"Neen", sprac Judas. "laet dat varen;</l>
<l>Wi sullen Onsen Heere, te waren,</l>
<l>Stoutelike dienen te deser hueren;</l>
<l>Wy sullent ons laten besueren</l>
<l>Ende den vianden niet wiken,</l>
<l n="465">Maer stoutelike up hem strijken.</l>
<l>Beter es een eerlic sterven</l>
<l>Dan te levene in sulker bederven,</l>
<l>Want God die hevet al voorsien;</l>
<l>Also so moet ons gheschien."</l>
<l n="470">Doen gaven sijt Gode van Hemelrike</l>
<l>Ende trocken toe ghenendelike,</l>
<l><milestone unit="fol" n="179v"/> Ende hebben de staercste scare bestaen</l>
<l>Ende verwonnen ende tonderghedaen.</l>
<l>Doe quam de starcste scare van achtre</l>
<l n="475">Ende sloughene doot, sonder lachtre.</l>
<l><pb n="623"/>Dat was C. ende LIIIJ jaer te voren</l>
<l>Eer Jhesus Christus was gheboren.</l>
</div>
</div>
<div type="part"><head type="part">Hiernaer volcht van den Kerstinen: </head>
<div type="chapter"><head type="chapter">Artuer. </head>
<l>Van den drie Joden laten wy staen</l>
<l>Ende sullen teener ander redenen gaen</l>
<l n="480">Wie die Kerstine waren</l>
<l>Die in redelike scaren</l>
<l>Dat zweert droughen met eeren</l>
<l>Ende eeren waren boven eereen (<hi rend="italic">sic</hi>).</l>
<l>Wetteghe Kerstine ende stout,</l>
<l n="485">Die stonden naer der zielen behout.</l>
<l>De eerste was Artuer van Bertaengen,</l>
<l>Die alle die liede benorden Spaengen,</l>
<l>Al tWalsche, Duutsche, al tVriessche marke</l>
<l>Noereweghe, Zwaven ende Denemarke,</l>
<l n="490">Van der berghe toter zee.</l>
<l>Ja, grote ruesen, dats noch mee,</l>
<l>Haddi ghedwonghen, seit de geeste,</l>
<l>Dat hem weken alle de meeste;</l>
<l>De Yersche dwanc hi, ende de Scotte</l>
<l n="495">Met hem lietti niemene spotten, ,</l>
<l>Hi ne keeret metter hant.</l>
<l><milestone unit="fol" n="180r"/> Rycoene, den ruese, den wigant,</l>
<l><pb n="624"/>Die van groter hoverden</l>
<l>Hadde ghemaect van conincs baerde</l>
<l n="500">Eenen roc naer hem ghenende,</l>
<l>Ende an den coninc Artuer sende</l>
<l>Dat hi hem sonde sinen baert mede,</l>
<l>Hi soudene door sine weerdichede</l>
<l>Boven allen baerden setten;</l>
<l n="505">Dien slouch hi doot, sonder letten,</l>
<l>In eenen wijde als de deghen.</l>
<l>Alse bi hem waren ghesleghen</l>
<l>Ruesen, die hem beiden dorsten,</l>
<l>Die slouch hi doot, sonder vorsten.</l>
<l n="510">De Nedersassen quam up hem strijden,</l>
<l>Die Vriesen heeten nu by tiden,</l>
<l>Ende wilden hem Bertaengen afwinnen;</l>
<l>So machtich waren si int lant binnen</l>
<l>Dat si sinen oem ende sinen vader</l>
<l n="515">Grote perse daden algader.</l>
<l>Die bestont hi met stouten moede</l>
<l>Ende scoffierde se als de die vroede,</l>
<l>Sodat eene van haren scaren</l>
<l>Up eenen berch was ghevaren,</l>
<l n="520">Die beede stijf was ende hoech,</l>
<l><pb n="625"/>Als volc van noede voer hem boech.</l>
<l>Nu hadde Artuer, als wi horen,</l>
<l>Marien, der Moeder Gods, vercoren,</l>
<l><milestone unit="fol" n="180v"/> Ende had se binnen sinen schilde</l>
<l n="525">Doen scriven, de heere milde,</l>
<l>Ende riep se an, tsiere noot.</l>
<l>Sijn ghelove was vast ende groot</l>
<l>Si worpen meneghen steen</l>
<l>Up sijn volc al in een;</l>
<l n="530">Artuer warp den schilt upt hoeft</l>
<l>Ende riep, alse die gheloeft,</l>
<l>Met luder stemmen: "Ave Marie!"</l>
<l>Ende hem volchde sine partie.</l>
<l>V<hi rend='sup'>c</hi> slougher Artuer doot</l>
<l n="535">Theenen upganghe met eeren groot</l>
<l>Ende hevet Vriesen ende Sassen ontdaen</l>
<l>Sodat si alle de vlucht bestaen</l>
<l>Ende rumden Bertaengen, tlant</l>
<l>Dat men nu heet Inghelant,</l>
<l n="540">Ende worden tslants verdreven;</l>
<l>Doe keerden si, ende behilden dleven.</l>
<l>In sinen tiden, als ic goeme,</l>
<l>Was int keyserike te Rome</l>
<l>Keyser Leeuwe te diere hueren,</l>
<l n="515">Die bi den rade der senatueren</l>
<l>Sinen bode an Artuer sende</l>
<l><pb n="626"/>Ende ontboet hem met ghenende</l>
<l>Dat hi den Roemschen rike versette</l>
<l>Alle die scade ende de lette,</l>
<l n="550">Ende hi den Bertaenschen tribuut</l>
<l><milestone unit="fol" n="181r"/> Tachterstel betaelt, ende streker huut</l>
<l>Ende dat hi wedergheve de lande</l>
<l>Die hi ghetrect heeft in sine hande,</l>
<l>Of men salne ten naeste jare</l>
<l n="555">Versoucken met orloghe zware.</l>
<l>Artuer sette hem met ghewelt</l>
<l>In Bourgoingen dach ende velt.</l>
<l>Doe voer hi voort in Amoriken,</l>
<l>Dat nu Bertaengen het sekerlike,</l>
<l n="560">Ende slouch daer eenen ruese doot,</l>
<l>Lijf jeghen lijf die zeere was groot,</l>
<l><pb n="627"/>Die eene joncvrouwe hadde vercracht</l>
<l>Ende ghedoot met siner macht</l>
<l>Voort es hi te Parijs ghevaren</l>
<l n="565">Soutelike (<hi rend="italic">sic</hi>) met siner scaren,</l>
<l>Ende vant daer eenen Romain echt</l>
<l>Die daer ontfinc tRoemsche recht.</l>
<l>Daer vacht hi jeghen, ter selver wile,</l>
<l>Eenen camp in eene yle,</l>
<l n="570">Ende slouchen doot ende verwan;</l>
<l>Felloen hiet dieselve man.</l>
<l>In Bourgoengnen voer hi voort,</l>
<l>Daer ghesciet grote moort.</l>
<l>De Romeinen worden hem onderdaen,</l>
<l n="575">Ende Lucius, die hadde ontfaen</l>
<l><milestone unit="fol" n="181v"/> Van den keyser Leeuwe een groot heere,</l>
<l>Dat verslouchi in de weere;</l>
<l>Ende meneghe coninghe ende graven,</l>
<l>Die Artuer balsemde met groter haven</l>
<l n="580">Ende daernaer te hove sende</l>
<l>Ende screef den Romeinen teender schende:</l>
<l>"Sulc tribuut, van sulken doene,</l>
<l>Hebbic betaelt an huwe baroene."</l>
<l><pb n="628"/>Doe quam hem mare dat Mordreit,</l>
<l n="585">Sier suster zone, hem Bertaengen ontseit,</l>
<l>Ende dat hi hadde te siner hant</l>
<l>De Vriessche Sassen int lant.</l>
<l>Doe keerdi ende slouchene doot</l>
<l>Ende scoffierde dat eere groot.</l>
<l n="590">Selve ontfinc hi een dootwonde;</l>
<l>Doe, gaf hi up, ter selver stonde</l>
<l>Eenen sinen neve, yet Constantijn</l>
<l>Dat lant ende de croene sijn.</l>
<l>Int jaer Ons Heeren, min no mee,</l>
<l n="595">V<hi rend='sup'>c</hi> XL ende twee.</l>
<l><pb n="629"/>Voor hem vant men kerstin negheen,</l>
<l>Die sijns ghelike in duechden scheen.</l>
<l><hi rend="bold">Karel.</hi> </l>
<l>Den anderen prisic Karel den Grooten;</l>
<l>Jeghen hem willic niement ghenoten</l>
<l n="600">In vromicheden, in heleghen levene</l>
<l>In mildeliken ghiften te ghevene,</l>
<l><milestone unit="fol" n="182r"/> In hoeghen rade ende in ghetrouwen.</l>
<l>Oec consti metten zweerde houwen,</l>
<l>Stoutelike, alsoet wel scheen.</l>
<l n="605">De boucke antierdi al in een,</l>
<l>So wanner als hi ledech was;</l>
<l>In kercken sanc hi ende las</l>
<l>Dies souden hem nu de heeren scamen,</l>
<l>Dats si den dienste Gods aennamen.</l>
<l n="610"><pb n="630"/> Ende tweewarf verwan hi de Sassen</l>
<l>Die up hem waren ghewassen;</l>
<l>De Danoise dwanc hi, ende de Vriesen;</l>
<l>Den Hunen dedy tlijf verliesen;</l>
<l>Hare macht nam hi met ghewelt,</l>
<l n="615">Die so grote was ghestelt;</l>
<l>Hi dwanc Grieken en Almaengen,</l>
<l>Ende driewarf verwan hi Spaengen.</l>
<l>Hi sochte sinte Jacops kercke</l>
<l>Ende stelder in priesters ende clercke;</l>
<l n="620">Ten Heleghen Lande, tOns Heeren grave</l>
<l>Voer hi, ende want den Heidenen ave.</l>
<l>Te Jherusalem dede hem God vele eeren,</l>
<l>Hoe hi in den tempel Ons Heeren</l>
<l>Sine besnidenesse voor een present</l>
<l n="625">By den inghel heeft ghesent.</l>
<l>Rome wart hem onderdaen</l>
<l>Ende heeftene over heere ontfaen.</l>
<l><pb n="631"/><milestone unit="fol" n="182v"/> Te Ronchevale, by sijnder bede,</l>
<l>Daer God den dach verlanghen dede.</l>
<l n="630">TAken starf hi, de grote heere,</l>
<l>Helechlike met groter eeren,</l>
<l>In sijn LXXXII jaer,</l>
<l>Int jaer Ons Heeren, overwaer,</l>
<l>Als men screef VIII<hi rend='sup'>c</hi> ende vijftiene.</l>
<l n="635">TAken pleecht men sine casse te ziene.</l>
<l>Betren, noch oec sijns ghenoot,</l>
<l>Ne vant men noit naer sine doot.</l>
<l><hi rend="bold">Godefroet.</hi> </l>
<l>Nu willic u den derden nomen,</l>
<l>Den hoesschen ende den vromen,</l>
<l n="640">Den heleghen Kerstin ende ghetrouwen.</l>
<l>Hi ne hadde noit scult van vrouwen,</l>
<l><pb n="632"/>Suver was hi in al sijn doen,</l>
<l>Ende van daden harde coen;</l>
<l>Want hi vercoende de vervaerde,</l>
<l n="645">Die heleghe, wise Godevaerde,</l>
<l>Doutste van sente Yden sonen,</l>
<l>Ustaes sone, sgraven van Boenen,</l>
<l>Die men heet Godefroet van Beljoen,</l>
<l>Die in wighe was een lyoen</l>
<l n="650">Ende in wandelinghe als een lam,</l>
<l>Daer noit arem man toe ne quam,</l>
<l>Hi ne schiet van hem blide ende vro.</l>
<l>Ende doe ten tijden waest also</l>
<l>Dat dadt lant van over meere</l>
<l n="655"><milestone unit="fol" n="183r"/> Al stont in der heidene weere;</l>
<l>Niet een dumael van den lande</l>
<l>En stont in der heidene (<hi rend="italic">l.</hi> Kerstine (?)) hande.</l>
<l>Te Rome stont oec so aefs</l>
<l>Dat de keyser Heynric ende de paefs,</l>
<l n="660">Die men hiet Gregorius Hildebrant,</l>
<l>Zwaerelike waren anders viant,</l>
<l>Ende daernaer de paeus dander mede</l>
<l>Vaste hilden de pijnlichede;</l>
<l>So dede de paeus Alexandre,</l>
<l n="665">Die na desen was die andre,</l>
<l>Die quam te Cleermont in Averne</l>
<l>Ende gaf, over zee te vaerne,</l>
<l>Crucen en aflaet van allen sonden,</l>
<l>So wie dat de vaert bestonden</l>
<l n="670">Alse om dlant van den Heleghen Grave</l>
<l>Den heydenen weder te winnene ave.</l>
<l><pb n="633"/>Doe nam dat cruuse menich man;</l>
<l>Het scheen dat God sinen ban</l>
<l>In de weerelt hadde ghegheven</l>
<l n="675">Ende dat elc haten soude sijn leven</l>
<l>Ende hemselven werpen onder voet</l>
<l>Om tlant, daer God in sijn bloet</l>
<l>Sturte om onse zalichede;</l>
<l>Ende tvolc wart er al in roere mede,</l>
<l n="680">Rudders, cnapen, wijf ende man.</l>
<l>Van hemlieden wart Godeveert dan,</l>
<l><milestone unit="fol" n="183v"/> Hertoghe van Lottrike ende van Beljoen,</l>
<l>Ghemaect hoeftman ende baroen,</l>
<l>Ende hi vercochte erve ende lant</l>
<l n="685">Dat noch Ludeke es ghenant;</l>
<l>Ende van Beljoen heeft hi den schat</l>
<l>Verdaen in meneghen zwaren pat.</l>
<l>De stoute rudder ende vrye</l>
<l>Trac metten sinen door Hongherien,</l>
<l n="690">Door Bulgurie ende Grieken mede,</l>
<l>Door Constantinoble, de rike stede,</l>
<l>Waest den coninc lief of leet.</l>
<l>Over sente Joris arm hy leet,</l>
<l>I (<hi rend="italic">sic</hi>) Capadocien in sente Amants lant,</l>
<l n="695">Daer voer hi dore als een wigant</l>
<l>Ende wan Anthiocen, de rike stede;</l>
<l>Persen wan hi, ende Meden mede,</l>
<l>Daer hi ghedoechde menich last</l>
<l>Eer hijt ghewan, het was so vast:</l>
<l n="700"><pb n="634"/> Daer slouchi theenen slaghe ontwe</l>
<l>Eenen ruese in Bellonc, no min no mee.</l>
<l>Van danen voer hi, ende tvolc met hem</l>
<l>Om te winnene Jherusalem,</l>
<l>Ende heeft Jherusalem beleghen,</l>
<l n="705">Met meneghen stouten deghen,</l>
<l>Dat hi vechtender hant wan</l>
<l>Dat men ten carteelen in ran.</l>
<l>Alst al in liep om winnen</l>
<l>So ne wildijs niet beghinnen,</l>
</div>
</div>
</body>
</text>
</TEI.2>
