<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Jan Splinters testament</title>
<author>Onbekend</author>
</titleStmt>
<editionStmt>
<edition>N. de Pauw: Middelnederlandsche gedichten en fragmenten. Dl. 1. Gent, 1893-1897, 684-690.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Jan Splinters testament"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
</bibl>
</listBibl>
<bibl id="original-metadata-cdrom-version"><![CDATA[<ENTRY id="i245"><teiHeader><fileDesc><titleStmt><title>Jan Splinters testament</title>
</titleStmt>
<TITEL>Jan Splinters testament</TITEL>
<author>Onbekend</author>
<AARD>Rijm</AARD>
<BRON nr="K159">Druk: Gent, Bibliotheek der Rijksuniversiteit, Res. 800</BRON>
<DATUM>Onbekend</DATUM>
<OMVANG>187 verzen</OMVANG>
<BRON.OPM>Een druk van 6 bladen, totstandgekomen te Delft (Henr. Pietersz. Lettersnijder?); voor een beknopte beschrijving, zie J. Machiels: Catalogus van de boeken gedrukt voor 1600 aanwezig op de Centrale Bibliotheek van de Rijksuniversiteit Gent. Dl. 2. Gent, 1979, nr. S 509 (vgl. NK 1998 en de aldaar genoemde literatuur).</BRON.OPM>
<EDITIE>N. de Pauw: Middelnederlandsche gedichten en fragmenten. Dl. 1. Gent, 1893-1897, 684-690.</EDITIE>
<STATUS>Kritisch</STATUS>
<BRONMNW>914.A.XX</BRONMNW>
<BRONNEN>Druk: Gent, Bibliotheek der Rijksuniversiteit, Res. 800</BRONNEN>
]]></bibl>
</sourceDesc>
</fileDesc>
</teiHeader>
<text>
<front>
    <div>
    <lg>
        <l><pb n="685"/><milestone unit="fol" n="1r"/> <hi rend="italic">Leest hierin wat ghenoechlix claer,</hi> </l>
    <l><hi rend="italic">Wat in Hollant is ghesciet voerwaer.</hi> </l>
    </lg>
        </div>
    </front>
    <body>
<head type="title"><milestone unit="fol" n="2r"/> VAN EEN SONDERLINC TESTAMENT.</head>
<l>Hoe subtiler Grieke, hoe cloec van verstaen,</l>
<l>Hoe doertogen clerc, hoe loser cortesaen,</l>
<l>Hoe nauwe practiseerders van nauwen list,</l>
<l>Nochtan op haer duimken slaet dic die kist</l>
<l n="5">Die onnosel, het si somer of winter;</l>
<l>Exempel, hoe dat Wouters soen, Jan Splinter,</l>
<l>Te Delf hoe eerliken ende hoe excellent</l>
<l>Ende costelic heeft gemaect zijn testament,</l>
<l>Van enen armen man simpel vervaren,</l>
<l n="10">Als ghi hebt ghehoert in hondert jaren.</l>
<l>Dese Jan voerseit, als ic vernam,</l>
<l>Was rentemeester te Delf ende ten Sciedam</l>
<l>In twee susterhusen, dat is waer,</l>
<l>Daer hi eerlick diende menich jaer</l>
<l n="15">Had hi anders gedient mit ontrouwen,</l>
<l>Licht ten einde hi hadde meer behouwen.</l>
<l>Doer die vrienden heef zijns overgebracht</l>
<l>Ende voer den ouden man qualic gewacht.</l>
<l><milestone unit="fol" n="2v"/> Hierom, als hi began te vertraghen</l>
<l n="20">Ende hem anquamen die oude daghen,</l>
<l>Rust ende gemack was al sijn begaert;</l>
<l>Mer, waer hi quam, hi was onwaert.</l>
<l>Wie oudt is ende arm van goede,</l>
<l>Waer hi comt, men wort sijns moede,</l>
<l n="25">Hoe heiliger cloesters, hoe beter gespresen;</l>
<l>Brengdi wat, ghi sult wellecoem wesen;</l>
<l>Mer, hebdi niet, als ghi hier hoert,</l>
<l>Elc sal u wisen tot den anderen voert,</l>
<l>Ghelijc al dese twee cloesters deden.</l>
<l n="30">Des was Jan Splinter qualic te vreden;</l>
<l><pb n="686"/>Den trouwen dienst van hem te voren</l>
<l>Was seer vergheten ende al verloren.</l>
<l>Een wonderlic influencie viel hem in;</l>
<l>Wie mocht die brenghen in sinen sin?</l>
<l n="35">Hi docht: "Ic ben arm ende oudt van daghen,</l>
<l>Een verdroncken calf is goet te waghen.</l>
<l>Ic wil tAntwerpen trecken doer mijn misval</l>
<l>Om een comanscap te doen, taventuer ist al"</l>
<l><milestone unit="fol" n="3r"/> Hi reysde daerheen, sijt seker des;</l>
<l n="40">Hi hadde der gulden, het si vijf of ses.</l>
<l>Een coffer heeft hi eerst ghecocht,</l>
<l>Met drie slotelen daeraen ghewrocht;</l>
<l>Voert heeft hi gecocht, wien dat wondert,</l>
<l>Een deel lecpenningen omtrent seven hondert.</l>
<l n="45">Hi quam te Sciedam, int cloester te rasten,</l>
<l>So wellecoem als den eersten dach in den vasten;</l>
<l>Die hier voermaels eerlic was onthaelt,</l>
<l>Men scencte hem bier, half verscaelt;</l>
<l>Elcke suster sach hem an over een side:</l>
<l n="50">Men wijsde hem te bedde in corten tide.</l>
<l>Hi sprac: "Och! suster Luyt ende suster Griet,</l>
<l>Een grote kaers brenct, en laet des niet.</l>
<l>Ic heb wat van Antwerpen gebracht,</l>
<l>Dat ic moet rekenen desen nacht."</l>
<l n="55">Si brachten een kaers, si en was niet cleyn,</l>
<l>Ende sloten die camer; hi bleef alleyn.</l>
<l><milestone unit="fol" n="3v"/> Daer heeft hi sijn coffer ontsloten</l>
<l>Ende die penninghen op die tafel gescoten;</l>
<l>Daer ginc hi liggen tellen ende sammelen,</l>
<l n="60">Dese penninghen clincken ende verrammelen:</l>
<l>"Ses hondert gulden, dat is waerheyt bloot,</l>
<l>Maken even juyst hondert pont groot;</l>
<l>Ende noch XXX Rinssce gulden leg ic daer,</l>
<l>Die maken vijf pont groot, dat is waer;</l>
<l n="65">Ic en hoerde noyt van sulcke practiken."</l>
<l><pb n="687"/>Doer een split sach een suster kiken</l>
<l>Ende hoerde van den penningen dat geclanc;</l>
<l>Si liep voer die mater eer yet lanc:</l>
<l>"Och, mater, coemt kiken harde scier</l>
<l n="70">Hoeveel gulden heeft Jan Splinter hier."</l>
<l>Die mater quam sien doer tselve gat.</l>
<l>Dese cronenriders, desen costeliken scat</l>
<l>Streeck hi haestelic in die kiste,</l>
<l>Gelikerwijs of hi nargent of en wiste;</l>
<l n="75">Dat licht dede hi uut, hi ginc slapen mittien;</l>
<l><milestone unit="fol" n="4r"/> Hi dacht: "Adieu, gi en hebt my niet gesien;</l>
<l>Des morgens wil ic van den susteren sceiden."</l>
<l>Elc sprac: "Heer rentmeester, gi moet beiden."</l>
<l>Men dede hem daer dat beste sier,</l>
<l n="80">Wat hi begheerde, wijn, vleis of bier,</l>
<l>Ende baden hem alle, jonc ende oude,</l>
<l>Dat hi daer vriendelic bliven soude;</l>
<l>Mer, want hi te Delf meest opgevoet is,</l>
<l>So ist vogelkijn garen daer gebroet is;</l>
<l n="85">Hi woude na Delf, hi had die mater</l>
<l>Dat si dat coffer metten cater</l>
<l>Wel wilde bewaren ende bevrien;</l>
<l>Mer die slotelen hielt si bi horen sien.</l>
<l>Alst die pater ende mater te Delt vernamen</l>
<l n="90">Van den susters, die van Sciedam quamen,</l>
<l>Dat hi daer sulken scat hadde ghelaten,</l>
<l>Men dede hem vrientscap boven maten;</l>
<l>Ende begonden teghen malcander te kiven</l>
<l>Bi wien dat Jan Splinter soude bliven.</l>
<l n="95"><milestone unit="fol" n="4v"/> Si spraken te Delf dat si die naeste waren,</l>
<l>Want hi hadder meest gewoent al sijn jaren.</l>
<l>Sijn coffer wort gehaelt in corten ty;</l>
<l>Te Delf en was niemant liever dan hy.</l>
<l>Hi gaf die mater dat coffer in haer bewaer.</l>
<l n="100">Men dede hem guetlic menich jaer</l>
<l><pb n="688"/>Van spise, van dranc, avonts ende noen,</l>
<l>Van wambuys, hosen, cleder ende scoen!</l>
<l>Sijn bedde wort hem verwarmt alle nacht</l>
<l>Om den costeliken scat, die hi daer bracht.</l>
<l n="105">Nu wil ic voertscriven sijn testament:</l>
<l>Die testamentoers waren wel sufficient.</l>
<l>Ende abel genoech van haer practike.</l>
<l>Om een financi voer een gans conincrike,</l>
<l>Mer voer Gode moet hi sijn gecroent</l>
<l n="110">Die den rechten hoenre heeft ghehoent.</l>
<l>Meester Mathijs, notarius ende raet,</l>
<l>Testamentoer ende in den rechten licenciaet,</l>
<l>Van Jan Splinter versoect met minnen</l>
<l><milestone unit="fol" n="5r"/> An noch twee paters te Delf binnen,</l>
<l n="115">Ende maect se testamentoers met hem beyen,</l>
<l>Om dese IJ cloesters vriendelic te sceien.</l>
<l>Dese cloesters hebben elcx een slotel ontfangen;</l>
<l>Ende, wanneer zijn maenstont waer begangen,</l>
<l>So souden si dat gelt, alst was redelick,</l>
<l n="120">Den twee cloesters deilen vredelick.</l>
<l>Hierna quam die tijt dat die doot,</l>
<l>Diet al verslint, ist cleyn ende groot,</l>
<l>Jan Splinter haelde van deser aerden.</l>
<l>Hi wort begraven met groter waerden;</l>
<l n="125">Vigely met IX lessen, dofficij daeran</l>
<l>Met toersen ende kersen wort rikelic gedaen.</l>
<l>Nu, als die maenstont was gheleden,</l>
<l>Sijn si versaemt te Delf in der steden;</l>
<l>Een costelike maeltijt lieten si bereiden.</l>
<l n="130">Die testamentoers tot malcander seiden:</l>
<l>"Om dit gelt te deilen op desen daghe,</l>
<l>Ons waer noot die provisoer uuten Hage,</l>
<l>Eer wi ontsluyten dese kiste,</l>
<l><milestone unit="fol" n="5v"/> Want, of wi quamen in enighen twiste,</l>
<l n="135">Dat soude hi wel middelen als een overman."</l>
<l><pb n="689"/>Nu tslot, die provisoer quam hier bi ende an;</l>
<l>Hi hoepte, si souden hem den arbeit lonen</l>
<l>Met eenen tabbert van XX cronen.</l>
<l>Dat coffer wort gehaelt in corten tye,</l>
<l n="140">Ende oeck die slotele alle drie.</l>
<l>Als men dat coffer ontsloten open,</l>
<l>Si waren allen in groter hopen;</l>
<l>Si snacten na tghelt ende goet,</l>
<l>Ghelijc den visch na twater doet;</l>
<l n="145">Mer haer vroecht, wat wildi meer,</l>
<l>Is op een cort verwandelt seer.</l>
<l>Si saten recht gelijc een bruyt ten offer.</l>
<l>Een cruys wort geslegen over dat coffer.</l>
<l>"In nomine Patris et Filij et Spiritus Sancti"</l>
<l n="150">Sprac Meester Matijs, notarius, voer;</l>
<l>"Amen!" so antwoerde die provisoer.</l>
<l><milestone unit="fol" n="6r"/> Sijn hant woude hi steken daerin;</l>
<l>Die notarius sprac met eenen grammen sin:</l>
<l>"Hant uut! hoewel dattet die provisoer is,</l>
<l n="155">Sub pene excomicationis majoris!"</l>
<l>Die haesticheit dede hem seer dolen;</l>
<l>Hi bevalt, diet hem soude hebben bevolen.</l>
<l>Enen groten budel wort daer ontsloten</l>
<l>Ende die penningen opter tafelen geschoten.</l>
<l n="160">Doer eenen bril sach die notarius daer:</l>
<l>"Och, dat is een scoen hoep gelts, voerwaer!"</l>
<l>Die provisoer hadde goet verstant;</l>
<l>Hi nam der penningen drie of vier in sijn hant;</l>
<l>Hi sprac: "Dese gulden sijn van gouden roet;</l>
<l n="165">Men coopt er wel hondert om IIJ groot."</l>
<l>Elck segende hemselven mit een cruys;</l>
<l>In Hollant en was nye volc also confuys,</l>
<l>Ja, die so abel waren ende van scalker list;</l>
<l>Si saten recht of hem die meri had bepist.</l>
<l n="170">Si mochten wel seggen: "tWas een plage."</l>
<l><pb n="690"/>Al hadden se scapen gehoet al haer dage,</l>
<l><milestone unit="fol" n="6v"/> Si souden te wijs sijn ende veel te vroet</l>
<l>Hoe een arm man sou hebben so groten goet.</l>
<l>Si wouden malcander met eeden dwinghen</l>
<l n="175">Dat ment nimmermeer uut en soude bringen.</l>
<l>Die provisoer, die eerbaer heer,</l>
<l>Sprac: "Dat en doe ick nemmermeer;</l>
<l>Het is waert te stellen in die cronike."</l>
<l>Nu, mijn conclusi merct, arm ende rijcke:</l>
<l n="180">"Die den heren dient, of den vrouwen,</l>
<l>Peynst altijt om die daghen die ouwen;</l>
<l>So wie veel penningen spaert ende vergaert,</l>
<l>Waer hi coemt, hi is lief ende waert."</l>
<l>Al hadde Jan Splinter dit gheluck,</l>
<l n="185">Daer souder wel dusent bliven in den druc</l>
<l>Eer hem dese aventuere soude ghevallen.</l>
<l>Adieu, God gracie bewaer ons allen!</l>
<trailer>Amen. Delf in Hollant.</trailer>
</body>
</text>
</TEI.2>
