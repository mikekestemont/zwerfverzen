<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Ons heren passie</title>
<author>Onbekend</author>
</titleStmt>
<editionStmt>
<edition>J. Verdam: 'De tekst van Ons heren passie'. In: TNTL 25 (1906), 206-240 (211-236).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Ons heren passie"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1440"/></interpGrp>
<interpGrp type="witnessYear_from"><interp value="1440"/></interpGrp>
<interpGrp type="pubYear_to"><interp value="1450"/></interpGrp>
<interpGrp type="witnessYear_to"><interp value="1450"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Ons heren passie</TITEL>
<author>Onbekend</author>
<AARD>Rijm</AARD>
<BRON nr="D40">T&#x00FC;bingen, Universit&#x00E4;tsbibliothek, ME IV, 3</BRON>
<DATUM>1440-1450</DATUM>
<OMVANG>932 verzen</OMVANG>
<BRON.OPM>Een hs. van 66 bladen. De tekst bevindt zich op fol. 1-24r. Tot de andere teksten in dit hs. behoren o.m. een Mariagedicht (fol. 25r-33v) en een Laatste Oordeel-traktaat (fol. 35r-59v).</BRON.OPM>
<EDITIE>J. Verdam: 'De tekst van Ons heren passie'. In: TNTL 25 (1906), 206-240 (211-236).</EDITIE>
<STATUS>Kritisch</STATUS>
<BRONMNW>671.1</BRONMNW>
<BRONMNW>955 </BRONMNW>
<EDITIE.OPM>De cursief gedrukte woorden of woordgedeelten (aanvullingen van de editeur) werden hier tussen [] geplaatst; de marginalia, te vinden in de voetnoten bij de editie, staan tussen //; de enkele marginalia die Verdam niet vermeldde, zijn ingevoegd uit de tekst in Het T&#x00FC;bingse Sint-Geertruihandschrift. Hs. T&#x00FC;bingen, Universit&#x00E4;tsbibliothek, ME IV, 3. Diplomatische editie bezorgd door Hans Kienhorst en Gerard Sonnemans (Hilversum, 1996).</EDITIE.OPM>
<BRONNEN>T&#x00FC;bingen, Universit&#x00E4;tsbibliothek, ME IV, 3</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="211"/> <hi rend="bold">Van ons heren passie. </hi></head>
<div type="chapter"><head type="chapter"><milestone unit="fol" n="1r"/> Die prologus, dat is die voerredene van dit boexken.</head>
<l>O mensch, o edel creatuer,</l>
<l>Die bist ghemaect na gods figuer,</l>
<l>Sich an, hoe heeft di god ghemint,</l>
<l>Want hi sijn eengheboren kint</l>
<l n="5">Woud liever voer di laten sterven,</l>
<l>Dan di van sinen rijc onterven.</l>
<l><pb n="212"/>Dunc di dan niet wel reedelic wesen,</l>
<l>Dattu hem dancber sijs van desen?</l>
<l>Mer wilstu doen na minen raet,</l>
<l n="10">Ic sel di segghen waert op staet.</l>
<l>Dit is dat gode best behaecht,</l>
<l>Dat men sijn pijn int herten draecht</l>
<l>End pijnt altoes daer na te wercken</l>
<l>Dar mach men rechte min an mercken.</l>
<l n="15">Hier om so wil ic hier beduden</l>
<l>Sijn passi om den simpel luden,</l>
<l>Als si int ewangeli staet,</l>
<l>Des mi die heer wat leven laet.</l>
<l><milestone unit="fol" n="1v"/> Som dinghen wil ic overslaen,</l>
<l n="20">Want si sijn pijn niet an en gaen:</l>
<l>Om cortheit doe ic dat alleen,</l>
<l>Dat men nu priset int ghemeen.</l>
<l>Al isset eens in rijm ghemaect,</l>
<l>Ten is nochtan so niet gheraect;</l>
<l n="25">Dat ic daer mede bin te vreden.</l>
<l>Ic sel iu scriven bi wat reden:</l>
<l>Het dunct mi wesen veel te lanc,</l>
<l>Dat ic bewijs in deerst inganc;</l>
<l>"Doe god in Symons huse was</l>
<l n="30">End hi sijn jonghers preect end las":</l>
<l>Dit leste vers is slechts gheset,</l>
<l>Om dattet rimen sel te bet.</l>
<l>Voer die manier wil ic mi hoeden</l>
<l>In dit ghedicht na mijn vermoeden.</l>
<l n="35">Oec meed so stater vele in,</l>
<l>Dat loghen is na minen sin.</l>
<l>"Doe quam Maria Magdaleen:</l>
<l><milestone unit="fol" n="2r"/> So sondich wijf en was nye gheen."</l>
<l>God wouds, vroe morghens, ditser een!</l>
<l n="40">Want Jezabel, die vule queen,</l>
<l>Ghinc haer in boesheit verre boven:</l>
<l>Die bibel leest, wildijs niet loven.</l>
<l><pb n="213"/>Int ewangelie staet ghescreven:</l>
<l>Si was een sondich wijf van leven</l>
<l n="45">End niet dat si die meeste was,</l>
<l>Als ic int ander boeke las.</l>
<l>Woud ic van Herodyas spreken,</l>
<l>Veel grover waren haer gebreken,</l>
<l>/dat is sint Jan baptist/ Want meerre man quam nye van wive,</l>
<l n="50">Dan dien si brochte van den live.</l>
<l>Al wil ic opte rijm wat achten,</l>
<l>Ic sel mi voer die loghen wachten.</l>
<l>Het waer te lang dat wi bezaghen</l>
<l>Al die mi in dat boec mishaghen.</l>
<l n="55">Alleen so set ic hier die zaec,</l>
<l><milestone unit="fol" n="2v"/> Waerom dat ic dit boexken maec,</l>
<l>Dat is dat het sal hulplic sijn</l>
<l>Die gheen die niet verstaen latijn</l>
<l>End oec dystorie niet en wisten</l>
<l n="60">Na inhout der ewangelisten;</l>
<l>Dien wil ic hier materi scencken,</l>
<l>Dat si wat hebben op te deyncken.</l>
<l>Voert meer begheer ic, mochtet wesen,</l>
<l>Dat oec die niet en konnen lesen</l>
<l n="65">Hem selven hier mit vlijt toe keerden</l>
<l>End dat si dit van buten leerden,</l>
<l>Op dat si stadelic int hert</l>
<l>Hier bi ghedachten Jhesus smert.</l>
<l>Waert dat men song een ydel liet,</l>
<l n="70">Die som en souden rusten niet</l>
<l>Eer sijt te mael van buten leerden.</l>
<l>Twaer beter veel dat si studeerden</l>
<l>Die passi ende daer op ghisten</l>
<l>Dat si se doch van buten wisten,</l>
<l n="75"><milestone unit="fol" n="3r"/> End pijnden die int hert te dreghen,</l>
<l>Daer alle vrucht is in gheleghen.</l>
<l>Som menschen sijn die rimen laken</l>
<l>End segghen dat si niet en raken</l>
<l>Te recht den synne cort end fijn</l>
<l n="80"><pb n="214"/> Dien bid ic, dat si doch tlatijn</l>
<l>Mit desen rime overlegghen,</l>
<l>End sceel si veel, dat sijt dan segghen.</l>
<l>Nu bid ic dy, o zuete heer,</l>
<l>Verleen mi nu dat ic begheer,</l>
<l n="85">End laet mi scriven hier dijn zeer</l>
<l>Na tewangelie min no meer.</l>
<l>Dijn gracie wil mi neder zenden,</l>
<l>Dat ict tot dijnre eer moet enden</l>
    </div>
<div type="chapter"><head type="chapter">Hiernae beghint die passie ons liefs heren, als se bescreven is van den vier ewangelisten.</head>
<l><milestone unit="fol" n="3v"/> /Matheus/ Op een tijt sciedet hier te voren,</l>
<l n="90">Dat Jhesus seyd tot sijn vercoren:</l>
<l>"Nae twee daech sellet sijn die dach,</l>
<l>Dat ment paeschlam te eten plach,</l>
<l>Dan sullen mi die Joden vaen</l>
<l>End thant daer nae ant cruce slaen."</l>
<l n="95">Doe was vergaert die raet der Joden,</l>
<l>Om dat sie Jhesum wouden doden.</l>
<l>Hoer raet was, dat sijt ymmer huden,</l>
<l>Dat gheen gherucht quaem voer den luden.</l>
<l>Daer nae quam Judas tot dien hoep;</l>
<l n="100">Sijn meester veyld hi hem te coep</l>
<l>End vraechd wat men hem gheven soud,</l>
<l>Of hine hem verraden woud.</l>
<l>Daer wort vercoft die zuete heer</l>
<l>Om dertich penning min noch meer.</l>
<l n="105"><milestone unit="fol" n="4r"/> Des donredaechs tot Jhesum spraken</l>
<l>Sijn jonghers, waer si souden maken</l>
<l>Een avontmael, als was gheset</l>
<l>Vant paeschlam in der ouder wet.</l>
<l>/Marcus/ Jhesus antwoerd, hoer meester goet:</l>
<l n="110">"U sal thant comen te ghemoet</l>
<l>TJherusalem al in die stat</l>
<l>Een man, die draecht een watervat</l>
<l>Volcht hem, waer dat hi ynne gaet,</l>
<l><pb n="215"/>End segt: "Het is des meesters raet,</l>
<l n="115">Dat ghi hem toe bereyd een zael,</l>
<l>Daer hi mach doen sijn avontmael.""</l>
<l>/Dat hi dese twe ... dat seit lucas all[ene]/ Doe ghinghen Jan end Pieter beyd</l>
<l>End vondent al, als Jhesus seyd.</l>
<l><milestone unit="fol" n="4v"/> Des avonts ghinc daer Jhesus in,</l>
<l n="120">Alst was bereit, mit sijn ghesin.</l>
<l>Doe si daer aten tavontmael,</l>
<l>Stont Jhesus op end nam een dwael;</l>
<l>Hy leyd wat of van sine cleder</l>
<l>End gord hem mit die dwale weder.</l>
<l n="125">Hy goet wat water in een becken,</l>
<l>Om dat hi woud ofdwaen die vlecken</l>
<l>Al knyelende van hore voet.</l>
<l>O mensch, sich an wat god nu doet,</l>
<l>Want hi hier op sijn knyen leit,</l>
<l n="130">Die coninc is in ewicheit.</l>
<l>Mer doe hi Petrum woude dwaen,</l>
<l>Wort Petrus zeer te mael begaen.</l>
<l>"O heer", seit hi, "waschdi mijn voet?</l>
<l><milestone unit="fol" n="5r"/> En derfs niet henghen dat ghi doet!"</l>
<l n="135">Jesus seyd: "Du en wetes niet</l>
<l>Op dees tijt, wat dit werc bediet,</l>
<l>Mer namels selt di doncken beter."</l>
<l>Hier op antwoerde sinte Peter:</l>
<l>"Mijn voet en selste wasken nijt,</l>
<l n="140">Noch nu noch oec in gheenre tijt."</l>
<l>Doe seyd Jhesus: "Ic moet di dwaen,</l>
<l>Selstu mit mi dijn deel ontfaen."</l>
<l>Doe seyd hi: "Niet alleen mijn voet,</l>
<l>Mer hand end hoeft, dunctet di goet."</l>
<l n="145">Als dit te male was ghedaen,</l>
<l>Toech Jhesus weer sijn cleder aen.</l>
<l>Hi at noch, na dat hi hem cliede,</l>
<l>End seyd hem, wat dit werc bediede.</l>
<l>/Matheus/ Doe si dus aten, nam hi broot</l>
<l n="150">In sine hand, tis wonder groot,</l>
<l><milestone unit="fol" n="5v"/> End benedidet mitte ganc.</l>
<l><pb n="216"/>Sijn vader sprac hi lof end danc:</l>
<l>"Dit is," seit hi, "mijn waer lichaem;</l>
<l>Eet hier al of in minen naem."</l>
<l n="155">/Lucas/ Alleens deed hi na dees maeltijt;</l>
<l>Doe hi die wijn had benedijt,</l>
<l>Sprac hi oec lof end danct sijn vader.</l>
<l>"Drinct hier of," seyt hi, "alle gader:</l>
<l>Dit is die kelc mit minen bloet.</l>
<l n="160">Hoe dicke ghi dit selve doet,</l>
<l>Mijn huechnis suldi dan begaen;</l>
<l>Mijn passi warter bi verstaen."</l>
<l>/Matheus/ Oec meed te wile dat si aten,</l>
<l>Seyd Jhesus allen die daer zaten:</l>
<l n="165">"Daers een van u, dat weet ic wel,</l>
<l>Die mi te nacht verraden sel."</l>
<l>Als Jhesus sproken had dit woert,</l>
<l><milestone unit="fol" n="6r"/> Doe grees hem allen voer die moert,</l>
<l>End vraechden elc bi sonderling,</l>
<l n="170">Of hem die boesheit overghing.</l>
<l>Oec vraechde Judas, of hijt waer.</l>
<l>Jhesus antwoerd: "Du segstet daer."</l>
<l>/Johannes alleen/ Doe bat sint Peter sinte Jan,</l>
<l>Dat hi doch vraechde om den man.</l>
<l n="175">Johannes neychd hem tonsen heer</l>
<l>End vraechd hem stillic, wie dat weer.</l>
<l>Doe seyd hem Jhesus mitte ghang:</l>
<l>"Die ist, dien ic wat broets nu lang."</l>
<l>End als was inghedoept dat broot,</l>
<l n="180">Doe gaf hijt Judas Scarioot.</l>
<l>Als hi dat stuxken had ghegheten,</l>
<l>Doe wort hi rechtevoert beseten,</l>
<l>In welker tijt hem Jhesus seyde:</l>
<l>"Dat du wils doen, dat doch ghereyde!"</l>
<l n="185"><milestone unit="fol" n="6v"/> Dat woert verstont Judas allien,</l>
<l>Anders en wistet hoerre ghien.</l>
<l>Doe ghinc hi uut, al wasset nacht,</l>
<l>Om te volbrenghen sijn ghedacht.</l>
<l><pb n="217"/>Een lanc sermoen deed Jhesus daer,</l>
<l n="190">Dat mi te veel te scriven waer.</l>
<l>/Marcus/ Doe ghinghen si, dat suldi weten,</l>
<l>Al totten berch van Oliveten</l>
<l>End Jhesus seyde hem mittien:</l>
<l>"Ghi sult te nacht al van mi vlien;</l>
<l n="195">Tis so ghescreven, tmoet ghescien."</l>
<l>Symon en loofdes een noch ghien;</l>
<l>Hy seide: "Heer, ic weet dat wel,</l>
<l>Dat ic niet van di vlien en sel."</l>
<l>Doe seyd hem Jhesus: "Sonder waen,</l>
<l n="200">Eer twewarf craeyt te nacht die haen,</l>
<l>So selste mi driewarf verzaken."</l>
<l><milestone unit="fol" n="7r"/> "Hoe soud ic," seit hi, "daer an raken!</l>
<l>Den doot die wil ic mitti doghen,</l>
<l>Al waert oec dat si alle vloeghen."</l>
<l n="205">Die ander oec algader seyden:</l>
<l>Sen souden nemmer van hem sceyden!</l>
<l>/Matheus/ Doe quaemsi tot Getsemani:</l>
<l>Die berch voerscreven was daer bi;</l>
<l>"Sit hier", seit Jhesus; "ic wil gaen,</l>
<l n="210">Thent mijn ghebede is ghedaen."</l>
<l>Drie van sijn jonghers sprac hy an,</l>
<l>Dats Peter, Jacob end Sint Jan.</l>
<l>Hy seyd: "Mijn ziel is droevich zeer</l>
<l>Al totter doot, dien ic begheer."</l>
<l n="215">Een weynich ghinc hi van hem drien</l>
<l>End neder viel op sine knyen,</l>
<l>Ya stolpeling in sijn aenschijn.</l>
<l>"Och, vader!" seit hi, "machet sijn,</l>
<l><milestone unit="fol" n="7v"/> So nym van mi dees grote pijn:</l>
<l n="220">Dijn wil gescie end niet die mijn!"</l>
<l>Tot sijn discipels ghinc hi thant,</l>
<l>Al slapende dat hi se vant.</l>
<l>"O, Symon!" seit hi, "wat bediet?</l>
<l>Moechstu mit mi wat waken niet?</l>
<l n="225">Nu bidt algader ende waect,</l>
<l>Dat gheen becoring u en naect."</l>
<l><pb n="218"/>Do ghinc hi anderwerve weder</l>
<l>End viel noch opter eerden neder.</l>
<l>Hi bat, als hi te voren deed;</l>
<l n="230">Tot sine jonghers ghinc hi meed.</l>
<l>/Lucas alleen/ Als hi driewarf dus had ghedaen,</l>
<l>Wort hi mit vresen so bevaen,</l>
<l>Dat van hem ran veel bloedich zweet,</l>
<l>Dat opter eerden neder gleet;</l>
<l n="235">End ziet, daer quam die enghel scoen</l>
<l>Om hem te troesten, van den throen.</l>
<l><milestone unit="fol" n="8r"/> /Glose/ Een weynich wil ic hier nu toeven</l>
<l>Om horen wil, die gloes behoeven.</l>
<l>Het is hier voertijts dic ghesciet,</l>
<l n="240">Dat veel luud hadden groet verdriet,</l>
<l>Mer nie en las ic druc so groet,</l>
<l>Dat zwete mochte maken roet.</l>
<l>Nu moech wijt sien bi dese reden,</l>
<l>Dat god heeft alremeest gheleden.</l>
<l n="245">Ey, wopen over onse zonden,</l>
<l>Dat si ghenesen niet en conden,</l>
<l>Die heer en soudet so becopen,</l>
<l>Dat hi most zweten bloedich dropen!</l>
<l>/Marcus/ Als dit te male was ghedaen,</l>
<l n="250">Sprac Jhesus weer sijn jonghers aen</l>
<l>End seyd: "Staet op, laet ons nu gaen!</l>
<l>Hier coemsi die mi willen vaen."</l>
<l>Doe quam daer Judas mitter scaren,</l>
<l>Die uutghesent vant heerscap waren,</l>
<l n="255"><milestone unit="fol" n="8v"/> Mit zwaerden, stocken ende pyeken.</l>
<l>Judas die seyde hem een tyeken:</l>
<l>"Dien ic sel cussen, dats die man;</l>
<l>En twivelt niet, mer tasten an."</l>
<l>/Johannes alleen/ Doe ghinc Jhesus den scaer te moet</l>
<l n="260">End vraechd: "Wie isset, dien ghi zoect?"</l>
<l>Si seiden: "Jhesum Nazareen."</l>
<l>Jhesus seyd hem: "Ic bin die gheen."</l>
<l>Doe word si alle zeer vervaert</l>
<l>End traden staphants achterwaert.</l>
<l n="265"><pb n="219"/> In onmacht viel si alle neder.</l>
<l>"Wien zoecti?" vraechd hem Jhesus weder.</l>
<l>"Jhesus van Nazareth", seyd si noch.</l>
<l>Jhesus antwoerd: "Thant seyd ict doch;</l>
<l>Te vangen mi is dat iu zaec,</l>
<l n="270">So laet mijn ionghers mit ghemaec."</l>
<l>Om dat hi had gheseyt te voren:</l>
<l><milestone unit="fol" n="9r"/> Hy soud behouden sijn vercoren</l>
<l>Al gader, dan Judas allien,</l>
<l>Tis so ghesciet, dat moech wi sien.</l>
<l n="275">/Matheus/ Doe quam Judas, die vule hont,</l>
<l>End custe Jhesum an sijn mont.</l>
<l>Hy seyd: "Meester, ic gruet di zeer."</l>
<l>"Wat wilstu, vrient?" seyd Jhesus weer.</l>
<l>Do tasten hem die Joden aen</l>
<l n="280">/Lucas alleen/ End namen wredelic ghevaen.</l>
<l>Die jonghers riepen tonsen heren:</l>
<l>"Wil wijt niet mitten zwaerden keren?"</l>
<l>Doe toech Symon sijn zwaert ghereet,</l>
<l>/Omnes/ End in den hoep van boven smeet,</l>
<l n="285">So dat hi Malcus oer of sloech.</l>
<l>Doe seyde Jhesus: "Tis ghenoech:</l>
<l>Dijn zwaert stec weder in sijn sceed,</l>
<l>Slaestu yet meer, du does mi leed,</l>
<l>Want wie dat mitten zwaerde vecht,</l>
<l n="290"><milestone unit="fol" n="9v"/> Vant zwaert sel hi vergaen te recht.</l>
<l>Weetstu niet, baed ic minen vaer,</l>
<l>Hy sende mi wel twalof scaer</l>
<l>Der enghelen, woud icket henghen?</l>
<l>Hoe soud ic dan die scrift volbrenghen?"</l>
<l n="295">Doe nam Jhesus dat selve oer</l>
<l>End settet an alst stont te voer.</l>
<l>In deser tijt seyd hi den scaer:</l>
<l>"Recht of ic waer een moerdenaer</l>
<l>Soe coemdi hier om mi te vaen:</l>
<l n="300">Ic plach doch in der kerc te gaen</l>
<l>End daer te preken mijn sermoen:</l>
<l>Doen wasser nyemant aldus coen,</l>
<l><pb n="220"/>Mer tis daerom aldus ghesciet,</l>
<l>Dat die scriftuer en loghe niet."</l>
<l n="305">Doe liepen al sijn jonghers heen</l>
<l>End lieten Jhesum daer alleen,</l>
<l>Dien die vermaledide honden</l>
<l>Mit banden onghenadelic bonden,</l>
<l>End leyden eerst tot Annas an.</l>
<l n="310"><milestone unit="fol" n="10r"/> /Johannes alleen/ Hem volchden Peter end sint Jan.</l>
<l>Die biscop kend sint Janne wael,</l>
<l>Daer om ghinc hi oec in die zael,</l>
<l>Mer Peter bleef daer staende buten.</l>
<l>Die deerne, die de doer soud sluten,</l>
<l n="315">Aldaer vercaldet Jannes meed,</l>
<l>So dat si Petrum binnen leed.</l>
<l>Doe dese deerne Petrum sach,</l>
<l>Beteech si hem dat hi oec plach</l>
<l>Van Jhesus jonghers een te wesen.</l>
<l n="320">Doe looch hi eens van groten vresen.</l>
<l>Annas die vraechde onsen here</l>
<l>Om sijn discipels end sijn lere.</l>
<l>Jhesus seyd hem: "Ic plach te doen</l>
<l>Int openbaer al mijn sermoen,</l>
<l n="325">Ja dicwijl in der synagoghen,</l>
<l>Daer al die Joden comen moghen:</l>
<l>Wat wilste mi al hier na vraghen?</l>
<l>Vracht hem, die daer te comen plaghen</l>
<l>End hebben mijn sermoen ghehoert:</l>
<l n="330"><milestone unit="fol" n="10v"/> Bidt hem dat sijt di seggen voert."</l>
<l>Een quaet knecht stont daer mittie ghang,</l>
<l>Die Jhesum sloech an sine wang</l>
<l>End sprac hem spiteliken toe:</l>
<l>"Hoe antwoerstu den biscop soe?"</l>
<l n="335">Jhesus seyd hem: "Hebbic misseit,</l>
<l>Bewijs mi dat mit goet besceit;</l>
<l>Mer isset dat ic seyde wel,</l>
<l>Waer om soe slaeste mi so fel?"</l>
<l>Doe leyd hi hem tot Cayphas,</l>
<l n="340">Die doe die hoechste biscop was.</l>
<l><pb n="221"/>Bi tvier was Pieter mitten ander;</l>
<l>Doe spraken si daer tot malcander:</l>
<l>"Van Jhesus ionghers is dit een!"</l>
<l>Doe looch hi noch end seyde: "Neen".</l>
<l n="345">Daer na seyd een van Malchus maghen,</l>
<l>Dien Peter toer had of gheslaghen:</l>
<l>"Tis waer, datstu sijn jongher bist;</l>
<l>Ic sach di mit hem in den twist</l>
<l>Van desen avont dats niet lanc."</l>
<l n="350"><milestone unit="fol" n="11r"/> Do vel hi derdwarf van den planc</l>
<l>/Marcus/ End seyd: "Ic nemet op mijn eet,</l>
<l>Dat ic niet van den man en weet.</l>
<l>Vermaledijt so moet ic wesen,</l>
<l>Ist zaec dat ic bekenne desen!"</l>
<l n="355">Doe craeyede anderwarf die haen,</l>
<l>/Lucas/ End Jhesus sach sint Peter aen.</l>
<l>Thant ghinc hi uut end weende zeer,</l>
<l>Om dat hy had verzaect sijn heer.</l>
<l>/Matheus/ Doe sochten valsche tuuch die Joden,</l>
<l n="360">Waer meed si Jhesum mochten doden,</l>
<l>Mer ghene zaec si vinden conden</l>
<l>Van hem, die vri was van den sonden.</l>
<l>Twee tughen brochten daer na voert:</l>
<l>"Van desen man heb wi ghehoert:</l>
<l n="365">""Ic sal den tempel gods vernielen</l>
<l>End die na drie daech weder hielen,""</l>
<l>Welc tuuch was valsch end onbequaem,</l>
<l>Want Jhesus seyd van sijn lichaem,</l>
<l>Dat hijt na drie daech soud verwecken:</l>
<l n="370"><milestone unit="fol" n="11v"/> Dat woud si totten tempel trecken.</l>
<l>Die biscop vraechde hem alleen:</l>
<l>Wat antwoerstu tot dese reen,</l>
<l>Die hier die Joden bringhen voert?"</l>
<l>Jhesus en gaf hem gheen antwoert.</l>
<l n="375">Doe seyd hi: "Bi den hoghen god</l>
<l>Bezweer ic di, doch mijn ghebod</l>
<l>End seg mi claerlic oftu bist</l>
<l>Die waer gods zone Jhesus Crist."</l>
<l>Jhesus antwoerd mit zafticheit:</l>
<l n="380"><pb n="222"/> "Du hebstet selve thant gheseit;</l>
<l>Ghi sult mi sien na desen tyden</l>
<l>Bi Gode an sijn rechter side</l>
<l>End neder comen in die wolken,</l>
<l>Om daer te rechten alle volken."</l>
<l n="385">Doe sneet die bisscop sine kleren,</l>
<l>End riep: "Nu hoerten blasphemeren!</l>
<l>Wat wildi ander tuuch begheren?</l>
<l>Uut sine woerden moechdijt leren!"</l>
<l><milestone unit="fol" n="12r"/> Sy riepen al zeer onverduldich:</l>
<l n="390">"Den doot is hi mit rechte schuldich!"</l>
<l>Daer stont dat zuete lam en zweech,</l>
<l>Al wat hem dat gheboeft beteech.</l>
<l>Daer stonden om die wrede honde,</l>
<l>Ende elc versyerde dat hy conde:</l>
<l n="395">Die een die sloech hem an sijn wang;</l>
<l>Die aer bespoechen mitte gang;</l>
<l>Die derde die stieten mitte voet,</l>
<l>Mocht schien, of toech sijn haer onzoet;</l>
<l>Sijn schone hals soe sloech die vierd;</l>
<l n="400">Hy was die best, die meest versierd.</l>
<l>/Lucas/ Sijn aensicht dect si in dier nacht</l>
<l>End seyden: "Raetten, die di slacht"!</l>
<l>O wi, wat wort daer al bedreven,</l>
<l>Dat onghescreven is ghebleven!</l>
<l n="405">/Matheus/ Des morghens hilden sy een raet</l>
<l>Van Jhesu, als ghescreven staet.</l>
<l>/Johannes alleen/ Doe leydsen tot Pylatus huus,</l>
<l><milestone unit="fol" n="12v"/> End bleven buten staen, quansuus</l>
<l>Op dat si bleven onbesmet</l>
<l n="410">End mochten eten nader wet</l>
<l>Vant broet ghebacken sonder ghest,</l>
<l>Waer of men in die bibel lest.</l>
<l>/Glose/ Nu wil ic setten hier wat glose,</l>
<l>Dat doe ic om die scrupulose;</l>
<l n="415">Mi dunct dat si den Joden slachten,</l>
<l><pb n="223"/>Die god te doden niet en achten,</l>
<l>Mer ghanghen in Pylatus hof,</l>
<l>Daer maec si conscienci of!</l>
<l>Dus maken som groet werc van niet,</l>
<l n="420">Mer dat si draghen quade niet</l>
<l>End daer toe achterclappe callen,</l>
<l>Die sond en wroecht hem niet mit allen.</l>
<l>Die glose wil ic laten bliven</l>
<l>End voert van Jhesus passi scriven.</l>
<l n="425">/Johannes alleen/ Pylatus quam daer totten Joden,</l>
<l>"Waerom" seyd hi, "wilt ghine doden?"</l>
<l>"Had hy," seydsi, "gheen quaet ghewrocht,</l>
<l><milestone unit="fol" n="13r"/> Tot di en hadwijs niet ghebrocht."</l>
<l>Doe seyd hi: "Rechten na iu wet."</l>
<l n="430">Sy seyden weer: "Tis ons ghelet,</l>
<l>Dat wi ghiemant [ghe]doden moeghen".</l>
<l>/Lucas alleen/ End doe bestondse hem te wroeghen:</l>
<l>"Hi heeft," seyd si, "dat volc verkeert;</l>
<l>Te gheven tijns heeft hi gheweert;</l>
<l n="435">Oec meed heeft hi den volc gheseit:</l>
<l>"Ic bin coninc in ewicheit."</l>
<l>/Johannes alleen/ Pylatus ghinc tot onsen heer,</l>
<l>End vraechd hem of hi coninc weer.</l>
<l>Jhesus seyd hem: "Dat ghi mi vraecht,</l>
<l n="440">Segdijt, of isset iu gheclaecht?"</l>
<l>Pylatus seyd: "Du moechs wel weten,</l>
<l>Dat ic gheen Joed en bin gheheten;</l>
<l>Dijn volc die heeft mi di ghegheven,</l>
<l>Nu seg mi, wat du hebs bedreven."</l>
<l n="445">"Mijn rijc en is op aertrijc niet;</l>
<l>Daerom," seyd Jhesus, "ist ghesciet,</l>
<l>Want waer mijn rijc van hier beneden,</l>
<l><milestone unit="fol" n="13v"/> Mijn dienres hadder voer ghestreden,</l>
<l>Dat mi dit niet en had ghesciet,</l>
<l n="450">Mer hier en is mijn rike niet."</l>
<l>Doe vraechd Pylatus openbaer,</l>
<l>Of hi der Joden coninc waer.</l>
<l>Jhesus seyd hem: "Du segstet daer;</l>
<l><pb n="224"/>Ic segghet di oec meed voerwaer,</l>
<l n="455">Ic bin ghecomen in dit leven,</l>
<l>Der waerheit een ghetuuch te gheven;</l>
<l>Die van der waerheit comet voert,</l>
<l>Die isset die mijn stemme hoert."</l>
<l>Als Jhesus dit hadde gheseit,</l>
<l n="460">Doe vraechd Pylatus: "Wats waerheit?"</l>
<l>End ghinc doe totten Joden buten.</l>
<l>Aldaer begonsten si te muten,</l>
<l>Om dat hi seyd: "En vind gheen zaec,</l>
<l>Jc willen laten met ghemaec,"</l>
<l n="465">/Lucas alleen/ End seyden: "Dat is niet te deghen:</l>
<l>Hi hevet al dat volc beweghen</l>
<l>Van Galileen tot dese stat."</l>
<l><milestone unit="fol" n="14r"/> Mer doe Pylatus hoerde dat,</l>
<l>Dat Jhesus was van Galileen,</l>
<l n="470">Liet hine tot Herodes leen,</l>
<l>Om dat Herodes daer was heer,</l>
<l>Die hem te mael verblide zeer</l>
<l>In dien dat hien mochte zien</l>
<l>End hoepte teyken te ghescien.</l>
<l n="475">Doe brocht hi vele vraghen voert,</l>
<l>Mer Jhesus gaf hem gheen antwoert.</l>
<l>Daer stondse, die daer Jhesum brochten</l>
<l>End wroechden alle dat si mochten.</l>
<l>End ziet, Herodes die versmaden</l>
<l n="480">Mit al sijn heer, mit al sijn raden,</l>
<l>End senden tot Pylatum weer</l>
<l>Ghecleet mit wit tot sijn oneer.</l>
<l>Pylatus sprac den Joden an</l>
<l>End seyd: "Ghi brenct mi desen man,</l>
<l n="485">Recht of hijt tvolke had verkeert:</l>
<l>Ic hebben wel examineert,</l>
<l>Mer ic en vinde ghene zaec,</l>
<l>Noch oec Herodes, dien ic laec.</l>
<l><milestone unit="fol" n="14v"/> Want siet, ghi had hem daer ghebrocht,</l>
<l n="490">Mer van sijn doot is niet ghewrocht.</l>
<l><pb n="225"/>Hier om wil icken wat castyen</l>
<l>End laten dan daer meed betyen.</l>
<l>/Johannes/ Tis u ghewoenlic dat ic plach</l>
<l>Een quijt te laten om paeschdach,</l>
<l n="495">Die om sijn boesheit is ghevaen:</l>
<l>Wilt ghi, ic laet nu Jhesum gaen."</l>
<l>Doe riep [dat volc] al datter was.</l>
<l>"Laet dees niet gaen, mer Barrabas,"</l>
<l>Een scaker wast, die was ghevaen,</l>
<l n="500">Om dat hi manslacht had ghedaen.</l>
<l>Doe nam Pylatus onsen heer</l>
<l>End gheselden onmate zeer.</l>
<l>Oec namen doerne sine knechten,</l>
<l>Daer si een scarpe croen of vlechten;</l>
<l n="505">Dien dructen si op sine hoeft</l>
<l>End riepen tsamen al tgheboeft;</l>
<l>Oec set si in sijn hant een riet,</l>
<l>Om dat hi hem een coninc hiet.</l>
<l><milestone unit="fol" n="15r"/> Si toghen uut van sine cleer</l>
<l n="510">End cleden doe mit purper weer.</l>
<l>Hoer knyen boghen si in spot</l>
<l>End baden an recht als een zot.</l>
<l>"God gruets di, coninc," seyd si meed</l>
<l>Mit slaen, mi spuwen deedsen weed.</l>
<l n="515">/Glose/ Al isset, dat ic haest ten eynd,</l>
<l>Hier toef ic wat om dit ellend.</l>
<l>O mensch, hier zit om dinen wil</l>
<l>Dijn zuete god end zwighet stil.</l>
<l>Van doerne heeft hy enen hoet;</l>
<l n="520">Bi sine wanghen druupt sijn bloet;</l>
<l>Hi heeft an sine hant een riet;</l>
<l>Mit purper is hi meed ghecliet;</l>
<l>Mit neychden hoefd mit scamel oghen;</l>
<l>Van snottich quijl is zeer bespoghen.</l>
<l n="525">Hoe moechstu nu dijn tranen houwen</l>
<l>In dit ontfermelic aenscouwen!</l>
<l>Ghedenc doch dattu bist een zaec</l>
<l>Van desen groten onghemaec,</l>
<l>End pijn di altoes te verneren,</l>
<l n="530"><pb n="226"/><milestone unit="fol" n="15v"/> Als hem dijn heer dus laet hanteren.</l>
<l>/Johannes/ Na dat si dus mit Jhesu guten,</l>
<l>So ghinc Pylatus weder buten</l>
<l>End heeft hem Jhesum daer ghetoent</l>
<l>Also ghecleet end so ghecroent.</l>
<l n="535">"Nu siet hier," seit hi, "desen man,</l>
<l>Daer ic gheen zaec in vinden can."</l>
<l>Doe riepen starkelic die Joden,</l>
<l>Dat men ant cruce soude doden!</l>
<l>"Neemt ghine," seit Pylatus weer,</l>
<l n="540">"End cruusten self na iu begheer."</l>
<l>"Hy heeft," seidsi, "verboert sijn leven:</l>
<l>So ist in onse wet ghescreven,</l>
<l>Want hi hem selven hiet te wesen</l>
<l>Die waer gods zoen, daer wi of lesen."</l>
<l n="545">Doe wort Pylatus meer begaen</l>
<l>End leyde Jhesum noch van daen</l>
<l>Weer in sijn raethuus, van den scaer</l>
<l>End vraechd hem naerstich waen hi waer.</l>
<l>Jhesus zweech stil end lieten praten.</l>
<l n="550">Doe seyd hy noch: "Hoe dorstuut laten</l>
<l><milestone unit="fol" n="16r"/> Datstu mi niet en wils toe spreken?</l>
<l>En weetste niet, dat ict mach wreken</l>
<l>End mach di nu ant cruce slaen</l>
<l>Of oec mach ic di laten gaen?"</l>
<l n="555">Jhesus seyd hem: "Woudstu mi loven,</l>
<l>Waer di dat niet verleent van boven,</l>
<l>In mi en hadste ghene macht,</l>
<l>Daer om die mi tot di hier bracht,</l>
<l>Die heeft ghedaen veel meerre zond."</l>
<l n="560">Pylatus zocht noch steed end stond,</l>
<l>Op dat hi Jhesum mocht verdinghen.</l>
<l>Doe woud si hem mit dreyghen dwinghen</l>
<l>End seyden: "Laetstu desen gaen,</l>
<l>Die keyser salt hem trecken aen,</l>
<l n="565">Want wie dat hem een coninc hiet,</l>
<l>Dats keysers vient end doet hem liet."</l>
<l>Pylatus die bestont te mercken,</l>
<l>Dat hi den keyser mocht verwercken,</l>
<l><pb n="227"/>Waert zaec dat hine liete gaen,</l>
<l n="570">End wort mit vrese meer bevaen.</l>
<l>Doe leyd hi hem int rechte buten,</l>
<l>Om dat hijt vonnis woude sluten,</l>
<l>End seyde: "Ziet iu coninc hier!"</l>
<l><milestone unit="fol" n="16v"/> Si riepen noch die self manier,</l>
<l n="575">Dat hine an dat cruus soud vesten.</l>
<l>Pylatus die sprac noch ten besten:</l>
<l>"Sel ic dan crucen u coninc?"</l>
<l>Mer si en achtent naet en twinc.</l>
<l>"Gheen coninc heb wi," seyd si weer,</l>
<l n="580">"Dan onsen keyser, onsen heer."</l>
<l>/Matheus alleen/ Pylatus doe hijt had bezocht,</l>
<l>Dat hi dus niet bedriven mocht,</l>
<l>Mer dattet maect meer quaet ghebaer,</l>
<l>Doe nam hi water voerden scaer,</l>
<l n="585">Daer hi sijn hande mede dwoech,</l>
<l>End seyd: "Sijns bloets bin ic onscoech"!</l>
<l>"Sijn bloet", seyd si, "end dese hinder</l>
<l>Neemwi op ons end onse kinder."</l>
<l>/Omnes/ Doe stac hi doer sijn conscienci</l>
<l n="590">End gaf een gruwelic sentenci,</l>
<l>Dat men Jhesum ant cruus soud slaen</l>
<l>End Barrabas soud quite gaen.</l>
<l>Thant toech si uut dat purper cleet</l>
<l><milestone unit="fol" n="17r"/> End hebben Jhesum uutgheleet.</l>
<l n="595">/Johannes alleen/ Sijn cruce gaef si hem te dreghen,</l>
<l>/Lucas/ Mer hem ghemoete onder weghen</l>
<l>Een man, die hieten was Symoen,</l>
<l>Dien dwonghen si, dat hijt soud doen.</l>
<l>Daer volchden na devote vrouwen,</l>
<l n="600">Seer wenende mit groten rouwen.</l>
<l>Jhesus sach om end seyde hem:</l>
<l>"O, dochters van Jherusalem,</l>
<l>Wilt niet bescreyen mine hinder,</l>
<l>Mer screyt op u ende uwe kinder!</l>
<l n="605">Die tijt die sel noch namels wesen,</l>
<l><pb n="228"/>Dat men sel salich hieten desen</l>
<l>Die sonder kinder sijn ghebleven,</l>
<l>End borsten die ghien zoc en gheven.</l>
<l>Dan sel si totten berghen segghen:</l>
<l n="610">"Valt neer end gaet doch op ons leggen!"</l>
<l>Want werc si dit int houte groen,</l>
<l>Wat sel si dan int dorre doen."</l>
<l>Doe si Calvarien ghenaecten,</l>
<l>Dat cruus die zomme rede maecten;</l>
<l n="615">Die ander toghen wt sijn cleer,</l>
<l><milestone unit="fol" n="17v"/> Die in den wonden cleefden zeer.</l>
<l>End ziet, doe cruust si Jhesum daer</l>
<l>Twischen twe snode moerdenaer.</l>
<l>Jhesus die seide dit sermoen:</l>
<l n="620">"Och vaer, verghif hem, die dit doen,</l>
<l>Want waerlic si en weten nijt</l>
<l>Wat si bedriven nu ter tijt."</l>
<l>/Glose/ Een weinich wacht, ic sel di leren,</l>
<l>Hoedu hier suls ymagineren,</l>
<l n="625">Want wasset, dat sijt cruce rechten,</l>
<l>Eer dat si Jhesum daer an hechten,</l>
<l>End Jhesus op een ladder clam</l>
<l>So langhe want hi boven quam,</l>
<l>So sich hoe men daer hanghen liet,</l>
<l n="630">Deen hant ghenaghelt, dander niet,</l>
<l>Thent dat die ander wart ghevest,</l>
<l>Daer nae die voeten alre lest;</l>
<l>Mer wasset, dat si Jhesum hechten,</l>
<l>Eer si dat heilich cruce rechten,</l>
<l n="635">Soe sich hoe hi opt cruce leyt,</l>
<l><milestone unit="fol" n="18r"/> End armen, voeten self uutreyct</l>
<l>Die hi daer sonder wederspreken</l>
<l>Mit plompen naghels liet doersteken,</l>
<l>Daer vleysch an cleefd, vermoed ic voer,</l>
<l n="640">Ghelijc dat pit doet an een boer.</l>
<l>End hoevent cruce op mit macht,</l>
<l>Dat si neer stieten so onzacht,</l>
<l>Dat sine wonden moesten widen</l>
<l><pb n="229"/>Van dat onzachte neder gliden.</l>
<l n="645">Doe liep dat coninclike bloet</l>
<l>Van allen sins, als water doet.</l>
<l>Sich, mensch, nu hebste twe manieren,</l>
<l>Want anders gheen can ic versieren:</l>
<l>Van desen tween isset een,</l>
<l n="650">Dat weet ic wel, end anders gheen.</l>
<l>Voerwaer het is een stenen hert,</l>
<l>Dat niet en wiect van desen smert,</l>
<l>Want hi hier hanct al moedernaect,</l>
<l>Die aerd end dhemel heeft ghemaect,</l>
<l n="655">End doecht so gruwelike pijn,</l>
<l>Die uut te spreken niet en sijn.</l>
<l><milestone unit="fol" n="18v"/> Wie is mit zware sond bevaen,</l>
<l>Hi coem, ic wil nu mit hem gaen.</l>
<l>Och, lieve mensch, wil niet mishopen,</l>
<l n="660">Jhesus en sel di niet ontlopen:</l>
<l>Hy staet ghespykert an dat cruus,</l>
<l>Wanneer du coems, du vinsten thuus;</l>
<l>Sijn armen heeft hi wijd ondaen</l>
<l>Om dat hi di wil omme vaen;</l>
<l n="665">Hi biet sijn mont, sijn hoeft zijcht neer,</l>
<l>Te cussen di is sijn begheer;</l>
<l>Sijn zide is oec doer ghewont</l>
<l>Daer hi di toent zijn zuete gront.</l>
<l>Hi wetet, die de bibel kent,</l>
<l n="670">Dat Moyses recht een serpent:</l>
<l>Wie dat aensach, die wort ghesont,</l>
<l>Hoe dootlic dat hi was ghewont;</l>
<l>Loof mi, dit self sel di ghescien,</l>
<l>Comstu hem hier te deghen sien.</l>
<l n="675">Nu val doch neder opter aerd</l>
<l>End cusset cruus mit groter waerd!</l>
<l>Nymt ynnichlic in dinen armen,</l>
<l><milestone unit="fol" n="19r"/> Ic weet, hi sel hem dijns ontfermen.</l>
<l>Och zuete vader, zuete heer,</l>
<l n="680">Tot Noe sprakeste wijlneer:</l>
<l>"Als ic den hemel sel betrecken</l>
<l>Mit swartheit end mit wolken decken,</l>
<l><pb n="230"/>Mijn regenboech sel ic dan toenen</l>
<l>Om te ghedencken dit verzoenen,</l>
<l n="685">Dat ic hier mit di overdraghe,</l>
<l>Op dat ic di niet meer en plaghe;</l>
<l>Och vaer, sich dese lieve boghe,</l>
<l>Die hier ghespannen is so hoghe,</l>
<l>Dat al sijn leden, al sijn zenen</l>
<l n="690">Bi na ghescheyden sijn van enen,</l>
<l>End dencke dijn ontfermenis,</l>
<l>Die recht bi onse zonden is</l>
<l>Als bi een dropel is die zee,</l>
<l>End wil vermits dit grote wee</l>
<l n="695">Dijn zuete herte ons opluken,</l>
<l>Dat wi doch dijn ghenaed ghebruken!</l>
<l>In tewangeli staet dit niet:</l>
<l>Een ander isset, diet bediet.</l>
<l>/Johannes/ Pylatus screef een tytelkijn</l>
<l n="700">In griex, hebrieus end in latijn,</l>
<l><milestone unit="fol" n="19v"/> Dat hi ant cruce boven set:</l>
<l>"Dit is Jhesus van Nazareth,</l>
<l>Der Joden coninc", screef hi tsamen:</l>
<l>Welc scrifte wouden si wt plamen</l>
<l n="705">End seyden: "So en scrive niet,</l>
<l>Mer scrijf, dat hi hem coninc hiet."</l>
<l>Dit antwoert heeft hi weer ghegheven,</l>
<l>"Dat ic daer screef, dat heb ic screven."</l>
<l>/Johannes alleen/ Die ridders namen sine klyeren</l>
<l n="710">End hebbense ghedeelt an vieren,</l>
<l>Mer van deen rocke sonder naed</l>
<l>Daer worden si so of te raed</l>
<l>Dat si se niet an stucken deelden,</l>
<l>Mer dat si daer mit loot om speelden;</l>
<l n="715">Dit is daer om aldus ghesciet,</l>
<l>Want een propheet hadt so bediet.</l>
<l>/Lucas/ Dat volke stont daer mit behende</l>
<l>End wachten om te sien dat eynde.</l>
<l>/Matheus/ Bijt cruus so ghinc daer dat gheboeft,</l>
<l n="720"><pb n="231"/> Die riepen ende scudden thoeft:</l>
<l>"Wach, die gods tempel breken mach</l>
<l>End hielen opten derden dach!"</l>
<l><milestone unit="fol" n="20r"/> Die vorsten, die dat volc beleyden,</l>
<l>Die gabden tsamen ende seyden:</l>
<l n="725">"Hi heeft den anderen ghenesen,</l>
<l>Mach hi hem self niet hulplic wesen?</l>
<l>Is hi coninc van Israhel,</l>
<l>Hi clim nu of, soe loof wijt wel.</l>
<l>In god was al sijn toeverlaten:</l>
<l n="730">Hi coem hem, of hi wil, te baten"!</l>
<l>/Lucas alleen/ Die scaker an sijn lufter ziden</l>
<l>Sprac hem oec laster van sijn liden:</l>
<l>"Bistu Gods zoen, doe ons dat kont</l>
<l>End maec di self end ons ghesont."</l>
<l n="735">Doe dat die ander scaker hoerde,</l>
<l>Berasp hi hem mit dese woerde:</l>
<l>"Noch du ontzietste Gode niet,</l>
<l>Al biste in dit self verdriet!</l>
<l>Te recht heb wi den doot verdient,</l>
<l n="740">Mer dit is ymmer Godes vrient,"</l>
<l>End keerd hem doe tot onsen heer,</l>
<l>Dien hie aenbadt mit rouwen zeer:</l>
<l>"Ghedenc mijne heer, ghenadichlijc,</l>
<l>Wanneer du comes in dijn rijc."</l>
<l n="745"><milestone unit="fol" n="20v"/> Doe seyde Jhesus weer tot desen:</l>
<l>"Du selster huden mit mi wesen."</l>
<l>/Johannes alleen/ Bijt cruce stont in groten rouwen</l>
<l>Die moeder sijn mit ander vrouwen.</l>
<l>Doe Jhesus sach sijn lieve moeder</l>
<l n="750">End oec sint Jannen, haer behoeder,</l>
<l>Heeft hi ghesproken dit sermoen</l>
<l>End seyde: "Wijf, sich hier dijn zoen!"</l>
<l>Daer na sprac hi tot haer behoeder</l>
<l>End seyde: "Jan, sich hier dijn moeder!"</l>
<l n="755">Doe nam hi se van deser tijt</l>
<l>In sijn behoed mit groter vlijt.</l>
<l>/Glose/ Och zuete maget, waerde vrou,</l>
<l><pb n="232"/>Ic moet wat scriven van dijn rou;</l>
<l>Wie zoud dijn zeer uutspreken moghen,</l>
<l n="760">Als du daer saghes voer dijn oghen</l>
<l>Dat zuete vleysche daer so hanghen,</l>
<l>Dat van dijn lichaem was ontfanghen,</l>
<l>So zeer bebloet, soe zeer mishandelt,</l>
<l>Dat al sijn faci was verwandelt.</l>
<l n="765">Dijn herte wort so dic ghewont,</l>
<l>Als si hem quetsten in dier stont:</l>
<l><milestone unit="fol" n="21r"/> Du zaechste naghels in hem steken,</l>
<l>Diestu niet uut en mochtes breken;</l>
<l>Du zaechsten naecte voer di hanghen,</l>
<l n="770">End mochtes hem gheen dranc toe draghen.</l>
<l>Nochtan so bin ic des wel vroet,</l>
<l>Du hads hem ghaern ghescenct dijn bloet.</l>
<l>Dat woert doersneet dijn herte diep,</l>
<l>Doe hi tot sinen vader riep,</l>
<l n="775">Om dat hi was ghelaten al,</l>
<l>Dien hi sijn gheest daer na beval.</l>
<l>Hoe mochte dat dijn herte doghen,</l>
<l>Dat hi daer starf voer dijn oghen!</l>
<l>Het is natuerlic, als wi lesen,</l>
<l n="780">Dat droefheit minre plach te wesen,</l>
<l>Die veel personen tsamen dreghen,</l>
<l>Mer dat en hebste niet vercreghen,</l>
<l>Want opter aerd en was hi niet,</l>
<l>Daer du meed deelste dijn verdriet:</l>
<l n="785">Al wasser som, die hem bescreyden,</l>
<l>Van dinen rou wast ver versceyden;</l>
<l>Dit kijnt en had hier ghenen vaer,</l>
<l>Die mitti screyd, dats openbaer;</l>
<l><milestone unit="fol" n="21v"/> Dapostels waren oec bedroghen</l>
<l n="790">End van tghelove al ghevloghen;</l>
<l>Die werlt al die dwaelde meed:</l>
<l>Du waers alleen die hildes steed.</l>
<l>Och droevich moeder, dese smert</l>
<l>Die droech alleen dijn rouwich hart.</l>
<l n="795">Mi wondert dattet niet en brac</l>
<l><pb n="233"/>Vermits dit grote onghemac.</l>
<l>In allen desen groten rouwen</l>
<l>Hebstu nochtant di so onthouden</l>
<l>Dat nerghent die scriftuer beduut,</l>
<l n="800">Datstu daer sloechste ye gheluut.</l>
<l>Oec meed en heb ics nye ghehoert,</l>
<l>Dattu daer spraecste enich woert.</l>
<l>Waer sijn si nu, die altoes claghen,</l>
<l>Als hem [iet] weerstoets steedt te draghen?</l>
<l n="805">Waert dat si dit te recht in namen,</l>
<l>Si mochten hem mit reden scamen.</l>
<l>Ic lasset dat ic scriven sel:</l>
<l><milestone unit="fol" n="22r"/> Al wist sijt lang te voren wel,</l>
<l>Dat hi dus zwaerlic sterven zoud,</l>
<l n="810">Nochtant so was si ons so houd,</l>
<l>Dat sijt hem nye en dorst ontraden,</l>
<l>Om onse oerber niet te scaden.</l>
<l>So heft si onse heyl ghemint,</l>
<l>Dat si ons gaf haer lieve kint,</l>
<l n="815">End wouden liever laten sterven,</l>
<l>Dan wi sijn rike souden derven.</l>
<l>Och zuete moeder, wil ons scencken</l>
<l>Al hier dijn droefheit so te dencken,</l>
<l>So dat wi ons na desen tyden</l>
<l n="820">Mit die in ewicheit verbliden.</l>
<l>Nu wil ic dees materi laten,</l>
<l>End weer die texte ane vaten.</l>
<l>/Matheus/ Van sessen voert tot neghen toe</l>
<l>Wast donker op al aertrijc doe,</l>
<l n="825">Mer recht omtrent doe noen began,</l>
<l>Riep Jhesus luud sijn vader an:</l>
<l><milestone unit="fol" n="22v"/> "Mijn God, mijn God, op welker maten</l>
<l>Hebstu mi aldus zeer ghelaten ?"</l>
<l>/Johannes/ Daernae, doe Jhesus overdocht,</l>
<l n="830">Dat die scriftuer was al volbrocht,</l>
<l>Heeft hi oec meed dit woert gheseit:</l>
<l>"Mi dorst." End ziet, daer stond bereit</l>
<l>Een vatken volle mit azijn;</l>
<l><pb n="234"/>Daer doepten si een spongi in,</l>
<l n="835">Die si hem langden an een riet,</l>
<l>Mer doe hijt proefd, en woud hijt niet.</l>
<l>Doe seyd hi: "Consummatum est;</l>
<l>Het is volbrocht al dat men lest."</l>
<l>/Lucas/ Doe riep hi noch mit luder kele</l>
<l n="840">End seyde: "Vader, ic bevele</l>
<l>In dine hand mijn gheest ghehiel."</l>
<l>/+/ Doe sceyd van hem die edel ziel.</l>
<l>/Matheus/ Thant is des tempels cleet ghebroken;</l>
<l>Der doden graef sijn opgheloken</l>
<l n="845">End al die werlt bestont te claghen,</l>
<l>Dat si sijn doot niet mochte draghen.</l>
<l>Die aerde beefd, tghesteente scoerde,</l>
<l><milestone unit="fol" n="23r"/> Veel doder lichamen gheboerde</l>
<l>Dat si verresen claerlic meed</l>
<l n="850">End quamen in die heylich steed,</l>
<l>Die veel luud zaghen, als wi lesen,</l>
<l>Nae dien dat Jhesus was verresen.</l>
<l>/Marcus/ Centurio, die dit sach aen,</l>
<l>Die word mit vresen zeer bevaen</l>
<l n="855">End seyd: "Dit was die waer gods zoen,</l>
<l>Die dese teyken mochte doen."</l>
<l>/Lucas/ Oec mede [al] die ander scaren,</l>
<l>Die daer om kyken comen waren,</l>
<l>Die keerden om te huus warts weer</l>
<l n="860">End sloghen voer hoer borsten zeer.</l>
<l>/Johannes alleen/ Die Joden, om hoer groet hoechtijt,</l>
<l>Die anestont, so baden sijt,</l>
<l>Of hem Pylatus woud verlenen</l>
<l>Dat men tebrake hare benen,</l>
<l n="865">Op dat men se vant cruus soud brengen,</l>
<l>Dat si daer shoechtijts niet en henghen.</l>
<l>Mer doe si weer tot Jhesum quamen</l>
<l>End claerlic sine doet vernamen,</l>
<l><milestone unit="fol" n="23v"/> En braec si hem sijn benen niet,</l>
<l n="870">Als beyden scakers was ghesciet,</l>
<l>Mer een van hem die nam een speer</l>
<l><pb n="235"/>End stac daer mede onsen heer</l>
<l>In sine zijd een wonde diep,</l>
<l>Daer water ende bloet uut liep.</l>
<l n="875">Jhesus discipel sinte Jan,</l>
<l>Diet sach mit sine oghen an,</l>
<l>Die heeft ghetuuch hier of ghegheven</l>
<l>End heeftet self aldus bescreven,</l>
<l>Die weet, dat hi die waerheit seit,</l>
<l n="880">Op dat ghijt loeft bi dit besceit.</l>
<l>Dit is daer om aldus ghevallen,</l>
<l>Dat word volbrocht die scrift mit allen.</l>
<l>Hier na Josep van Arimathyen,</l>
<l>Diet openbaerlic niet woud lyen,</l>
<l n="885">Dat hi toe hoerde onsen heer,</l>
<l>Die bat Pylatum alte zeer,</l>
<l>Dat hi hem Jhesus lichaem gaef</l>
<l>End hengde dat hijt brocht te graef.</l>
<l>/Marcus/ Pylatus vraechd een ridder daer,</l>
<l n="890">Of Jhesus oec ghestorven waer.</l>
<l><milestone unit="fol" n="24r"/> Als hijt certeyn so had bekent,</l>
<l>Doe gaf hi Joseph sijn consent.</l>
<l>Joseph die had een cleet ghecocht,</l>
<l>Dat hi tot Jhesum mit hem brocht,</l>
<l n="895">/Johannes/ End Nycodemus, die bi nacht</l>
<l>Eens quam tot Jhesum, heft ghebracht</l>
<l>Van gueder salf bi hondert pont.</l>
<l>Doe won si Jhesum of ter stont,</l>
<l>Dien si int zuver cleet bewonden,</l>
<l n="900">Mit salf, a]s si bequaemste conden.</l>
<l>Joseph die had een graf daer staen</l>
<l>Int selve hof niet ver van daen,</l>
<l>Daer leydsen in end ghinghen heen,</l>
<l>Na dat sijt decten mit een steen.</l>
    </div>
<div type="chapter"><head type="chapter comment">[Slot]</head>
<l n="905">Nu heb ic, so ic cortste mocht,</l>
<l>Bescreven, als ic had ghedocht,</l>
<l>Mijns heren passi end sijn pijn,</l>
<l>End bid[de] God end al die sijn:</l>
<l>Heb ic ghescreven, alset hoert,</l>
<l n="910"><pb n="236"/> Dat sijt doch willen setten voert;</l>
<l>End heb ic erghent qualic screven,</l>
<l><milestone unit="fol" n="24v"/> Dat sijt mijn simpelheit toe gheven</l>
<l>Och zuete Jhesu, zuete heer,</l>
<l>Wat sellen wi di gheven weer</l>
<l n="915">Voer dese grote caritaet,</l>
<l>Die ons dijn passi bliken laet?</l>
<l>Voerwaer gheseit, en weet gheen beter</l>
<l>Dan dat bescrivet sinte Peter:</l>
<l>Ghepijnt is Cristus boven maten,</l>
<l n="920">End heeft exempel ons ghelaten,</l>
<l>Sijn paden oec na hem te treden.</l>
<l>Och heer, is dit niet grote reden,</l>
<l>Wil wi hier na mitti regneren,</l>
<l>Dat wi nu mitti liden leren?</l>
<l n="925">Laet wi ons keren alle gader</l>
<l>Tot onsen God, tot onsen vader,</l>
<l>End bidden, dat hi ons wil stercken,</l>
<l>Datwi mit herten end mit wercken</l>
<l>Die passi moeten hier so draghen,</l>
<l n="930">Op dat wi hem gheheel behaghen</l>
<l>End comen moghen namels tsamen</l>
<l>In sijn palaes hier boven. Amen.</l>
    </div>
<trailer>Amen. Deo gracias.</trailer>

</body>
</text>
</TEI.2>
