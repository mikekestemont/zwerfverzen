<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Onge&#x00EF;dentificeerd (6)</title>
<author>Onbekend</author>
</titleStmt>
<editionStmt>
<edition>D.A. Stracke: 'Een onbekende Frankische roman'. In: Tijdschrift voor Taal en Letteren 15 (1927), 137-151 (140-144).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Onge&#x00EF;dentificeerd (6)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1375"/></interpGrp>
<interpGrp type="witnessYear_from"><interp value="1375"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Onge&#x00EF;dentificeerd (6)</TITEL>
<author>Onbekend</author>
<AARD>Rijm</AARD>
<BRON nr="K97">Antwerpen, Bibliotheek van het Ruusbroecgenootschap, z.s. [fragmentenAverbode B] (fragm.)</BRON>
<DATUM>1375-1400</DATUM>
<OMVANG>160 verzen</OMVANG>
<BRON.OPM>Twee in de breedte op elkaar aansluitende stroken, die horizontaal midden uit een dubbelblad gesneden zijn. Per bladzijde 2 kolommen en per kolom nog 20 regels; het oorspronkelijke aantal regels is onbekend. De tekst is volgens de editeur geen bewerking van de Oudfranse Guibert d'Andrenas. Er is in het fragment sprake van een gezegelde brief, gericht aan koning Lodewijk en koning Wybeert van Andernaken, over het optreden van Gwioen van Almaengien (een bekend personage uit Le couronnement Louis) en zijn handlangers, de wreedaard van Loye en de heer van Savoye, ook Monserat genoemd. Naar aanleiding van deze slechte tijding voert o.a. bisschop Tulpijn het woord.</BRON.OPM>
<EDITIE>D.A. Stracke: 'Een onbekende Frankische roman'. In: Tijdschrift voor Taal en Letteren 15 (1927), 137-151 (140-144).</EDITIE>
<STATUS>Kritisch</STATUS>
<EDITIE.OPM>Stracke heeft de verzen per kolom genummerd, terwijl hier gekozen is voor een doorlopende nummering.</EDITIE.OPM>
<BRONNEN>Antwerpen, Bibliotheek van het Ruusbroecgenootschap, z.s. [fragmenten-Averbode B] (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l><pb n="140"/><milestone unit="fol" n="1ra"/> Ende an alle die v bestaen.</l>
<l>Wybert heeft den brief ontfaen</l>
<l>Ende gaffen haestelike</l>
<l>In die hant lodewike;</l>
<l n="5">Die welke seide: god hebs deel.</l>
<l>Salic oec mijn perceel</l>
<l>Hebben van deser maren,</l>
<l>God later mi wel met varen,</l>
<l>Ende ons allen geloef mede.</l>
<l n="10"><pb n="141"/> Amen, die menige doe sede.</l>
<l>[D]aer waren IIII. segel an,</l>
<l>Die besach die hoge man</l>
<l>Ende menich prince met hem.</l>
<l>Dierste was van beyrem,</l>
<l n="15">Dander van oestrike,</l>
<l>Van bundenborch der gelike,</l>
<l>Entie vierde van andernaken</l>
<l>Die op schrifen aldus spraken</l>
<l>Anden coninc lodewic.</l>
<l n="20">[........... clarly(?)]</l>
<l><pb n="140"/><milestone unit="fol" n="1rb"/> Sinen bril opter nesen,</l>
<l>Over luut began hi lesen:</l>
<l>Anden coninc lodewike,</l>
<l>Opper voegt van ertrike[n(?)]</l>
<l n="25">Dat behoert tonser wet</l>
<l>Ende an wyberte met,</l>
<l>Coninc van andernaken,</l>
<l>Wi cont ende kinlijc maken,</l>
<l>Met onsen zegel alle IIII,</l>
<l n="30"><pb n="141"/> Dat die felle putertiere,</l>
<l>Van almaengien gwioen,</l>
<l>Es arger dan .I. saragoen;</l>
<l>Want hi geloeft an die afgoden</l>
<l>Ende houter af zijn geboden.</l>
<l n="35">Geselle es de felle van loye</l>
<l>Anden here van sauoye,</l>
<l>Die men heet heet van monresat</l>
<l>Diemen beide op .I. rat</l>
<l>Herde varinc vlechten moet</l>
<l n="40">[...............]</l>
<l><milestone unit="fol" n="1va"/> Die meeste diere waren binnen</l>
<l>Met haerre vrouwe der coninginnen</l>
<l>Ende met haren ionchere</l>
<l>Ontfermt v der groter dere</l>
<l n="45">Enter iammerliker saken.</l>
<l>Binnen der stat van andernaken</l>
<l>Sijn wi iammerlijc belegen</l>
<l><pb n="142"/>Vanden ouer fellen degen,</l>
<l>[(?) segele alle ziet].</l>
<l n="50">Om dat wi willen niet</l>
<l>Hem tenen keyser kiesen</l>
<l>Moeten wi ons lijf verliesen</l>
<l>Om dat wi kureuorsten zijn.</l>
<l>De bisscop van cuelne, opten rijn,</l>
<l n="55">Van mens de bisscop, ende van trieren</l>
<l>Metten tyrant al lieren</l>
<l>Ende doenre toe haer concent</l>
<l>Datti keyser si bekent.</l>
<l>Maer dan willen wi niet doen</l>
<l n="60">[...............]</l>
<l><pb n="141"/><milestone unit="fol" n="1vb"/> Ende zine liede mede,</l>
<l>Ontfermelijc, datti sede:</l>
<l>Ay god, die de cruce sware</l>
<l>Droeget dits .I. felle mare.</l>
<l n="65">Al doch te mi dierste spoet,</l>
<l>Nv benic al sonder goet.</l>
<l>Dies ic niet soe groten rouwe</l>
<l><pb n="142"/>Hebbe, alse om mijn vrouwe</l>
<l>Ende om mijn scoen kindekijn,</l>
<l n="70">Die in auonturen zijn</l>
<l>Herde sere teser tijt.</l>
<l>Ay fel mordenere gwijt</l>
<l>Sprac de goede wibeert</l>
<l>Vor gode moetti zijn onteert</l>
<l n="75">Nv benic der reden vroeder</l>
<l>Dat gijt waert die minen broeder</l>
<l>Wachtet buten castelioen</l>
<l>Om te morden den baroen</l>
<l>Ende naemt hem zijn goede wijf</l>
<l n="80">[Ende(?)..............] lijf</l>
<l><milestone unit="fol" n="2ra"/> Ende uwen geslachte mede,</l>
<l>Dan noyt geslachte in kerstenhede</l>
<l>Gesciede; magic vermonen</l>
<l>Dat sijn geboren .VII. zonen.</l>
<l n="85">Van .VII. vrouwen op .I. tijt</l>
<l>Vanden .I. gi vader zijt</l>
<l>Ende oem vanden andren al.</l>
<l>Wat es dat god sal</l>
<l>Meer dor v lieden doen?</l>
<l n="90">Dat geslachte van narboen</l>
<l><pb n="143"/>Waerter sere bi verheuen,</l>
<l>Want al kerstenheit zal cleuen</l>
<l>Om dage op haer lieder macht;</l>
<l>Op erdsch goet niet en acht</l>
<l n="95">Want v en mach niet gebreken.</l>
<l>Die tulpine horde spreken</l>
<l>Mochter wel bi zijn geleert.</l>
<l>Entie coninc wybeert</l>
<l>Seide werde neue goet</l>
<l n="100">[.......... nemen moet(?)]</l>
<l><pb n="142"/><milestone unit="fol" n="2rb"/> Moet v zaen hier gewegen.</l>
<l>Maer wisti, vri edel degen,</l>
<l>Dar si es in sauoye</l>
<l>Daer gi om zijt in vernoye</l>
<l n="105">Gi zout hier varinc zijn int lant</l>
<l>Menich edel wigant</l>
<l>Waren daer wenende bi,</l>
<l>Om die clage die hi</l>
<l>Dede, de coninc lodewijc.</l>
<l n="110">Tulpijn seide: coninc rijc</l>
<l><pb n="143"/>Wat hebdi te clagen noet?</l>
<l>Gi doet v selue scande groet</l>
<l>Ende uwen liede algader.</l>
<l>Aldus en plach niet v uader.</l>
<l n="115">Wanneer iemen hem mesdede</l>
<l>In dat lant van kerstenhede</l>
<l>Of onder die saricijn</l>
<l>Soe [b]atti den lieden zijn</l>
<l>Dat si wilden hulpen wreken</l>
<l n="120">[............. gebreken(?)]</l>
<l><milestone unit="fol" n="2va"/> Want si gaen den aelman</l>
<l>Alle van sibben an.</l>
<l>Dan toegden si in alre wijs</l>
<l>Ten tornoye te parijs:</l>
<l n="125">Daer tgeselscap acordeerden</l>
<l>Van hem die v gaerne onteerden</l>
<l>[....] daer waren princen groet</l>
<l>Die int anscijn worden roet</l>
<l>Om die worde van tulpine.</l>
<l n="130">Doen antworden .III. venine</l>
<l>Artoys, pontieu, henegouwe:</l>
<l>Her tulpijn, bi onser vrouwe,</l>
<l>Wi weten wel dat gi ons meent;</l>
<l>Te onrechte gi ons teent,</l>
<l n="135">Want wine willen nemmermere</l>
<l>Steken iegen onsen here,</l>
<l>Ende wine trecken ons niet an</l>
<l><pb n="144"/>Gwide den aelman.</l>
<l>Al heeten wi andr[en(?)] staen</l>
<l n="140">Hi es gode af ge[gaen]</l>
<l><pb n="143"/><milestone unit="fol" n="2vb"/> Al nv heeft tenen gader</l>
<l>Onder gaen, die mijns vader,</l>
<l>Ende mijns ouder vader was,</l>
<l>Ende karel marteels, zijt seker das,</l>
<l n="145">Die was mijn ouer ouder vader;</l>
<l>Ende mijn vader al te gader.</l>
<l>Letterus met sire sepulture;</l>
<l>Ende vort al durenture</l>
<l>Die staten van ouer rijn.</l>
<l n="150">Wee mach mi te moede zijn</l>
<l>Enten coninc wybeert</l>
<l>Dien hi met allen heeft onteert.</l>
<l>Enten goeden willem</l>
<l>Heeft doen dolen, dat hem</l>
<l n="155">Elkerlijc antrecken moet.</l>
<l>Ic en hebbe ter werelt goet</l>
<l>Dat icker iegen wille sparen</l>
<l><pb n="144"/>Maer dat ic den fellen baren</l>
<l>Mach na zire werde lonen,</l>
<l n="160">Die mi aldus wille onsconen</l>
</body>
</text>
</TEI.2>
