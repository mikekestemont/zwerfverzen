<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Boec Exemplaer</title>
<author>Onbekend</author>
</titleStmt>
<editionStmt>
<edition>K. Heeroma (ed.): 'Nieuwe Middelnederlandse fragmenten. 2. Dat Boec Exemplaer'. In: TNTL 76 (1958-9), 178-198 (188-198).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Boec Exemplaer"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1490"/></interpGrp>
<interpGrp type="witnessYear_from"><interp value="1490"/></interpGrp>
<interpGrp type="pubYear_to"><interp value="1530"/></interpGrp>
<interpGrp type="witnessYear_to"><interp value="1530"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Boec Exemplaer</TITEL>
<TITEL>Exemplaer</TITEL>
<author>Onbekend</author>
<AARD>Rijm</AARD>
<BRON nr="D49">Brussel, Koninklijke Bibliotheek, II 270</BRON>
<DATUM>1490-1530</DATUM>
<OMVANG>298 verzen</OMVANG>
<BRON.OPM>Het hs., een convoluut (vier delen), telt 174 bladen. Het bevat in hoofdzaak geestelijke gedichten, rederijkersrefreinen (o.m. van Anthonis de Roovere en Anna Bijns), Nederlandse en Latijnse liederen (met genoteerde melodie&#x00EB;n) en Latijnse gebeden. De tekst van het Exemplaer-fragment bevindt zich op fol. 18r-23v.</BRON.OPM>
<EDITIE>K. Heeroma (ed.): 'Nieuwe Middelnederlandse fragmenten. 2. Dat Boec Exemplaer'. In: TNTL 76 (1958-9), 178-198 (188-198).</EDITIE>
<STATUS>Diplomatisch</STATUS>
<EDITIE.OPM>De spati&#x00EB;ringen in de tekst werden niet overgenomen; de twee verticale streepjes voor bepaalde verzen werden vervangen door een paragraafteken; de Latijnse brontekst die in de ed.-Heeroma mee afgedrukt wordt, wordt hier niet meegegeven.</EDITIE.OPM>
<BRONNEN>Het Boec Exemplaer is ons alleen bekend uit een vermelding in de Dietsche doctrinale. Gedeelten van dit Boec Exemplaer zijn echter waarschijnlijk wel te vinden in het hiervolgende fragment uit Brussel, Koninklijke Bibliotheek, II 270, en misschien ook in Brussel, Koninklijke Bibliotheek, 1950-53 (fragm.).</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter"><pb n="188"/> Dit es van continencien</head>
<l><milestone unit="fol" n="18r"/> &#x00B6; Continencie als ic vermoede</l>
<l>es jeghen zonde eene hoede</l>
<l>ende die . alsoe ic hebbe ghelesen</l>
<l>mach vierande wesen</l>
<l n="5">hoede jeghen gulsichede</l>
<l>ende jeghen luxurie mede</l>
<l>hoede jeghen giericheit</l>
<l>ende hoede jeghen ontfaermicheit</l>
<l>continencie der gulsicheden</l>
<l n="10">was wilen der auder zeden</l>
<l>Also wel scriuet vegecius</l>
<l>Vander princhen soberheit dus</l>
<l>&#x00B6; Als alexander als ic las</l>
<l>met vrienden vp den weghe was</l>
<l n="15">At hij tbroot dat zij droughen</l>
<l>en lieter hem mede ghenoughen</l>
<l>zonderlinghe spise no dranc</l>
<l>quam nemmermeer jn zijn ghemanc</l>
<l>&#x00B6; Dit zelue leest men van sapioene</l>
<l n="20">Ooc leest men mede van cathoene</l>
<l><pb n="189"/>Dat hij hem met zulken wijne</l>
<l>alse droncken de knechten zijne</l>
<l>ghenoughen liet verdrachelike</l>
<l>Die zoo machtich was ende so rijke</l>
<l n="25">&#x00B6; Van aniballe leest men mede</l>
<l>Dat hij hadde zulke zede</l>
<l><milestone unit="fol" n="18v"/> Dat hij sdaechs en sliep twint</l>
<l>ende des nachts so men vint</l>
<l>plach hij altoos vp te stane</l>
<l n="30">en zine maeltijt ghinc ane</l>
<l>snauens tusschen nacht ende dach</l>
<l>anders hij niet tetene plach</l>
<l>om dat hij sdaechs wilde leyden</l>
<l>al zine saken met nuchterheyden</l>
<l n="35">&#x00B6; Van marcus caurus leest men dat</l>
<l>Die met heire lach teender stat</l>
<l>Daer eenen appelboem stoet</l>
<l>gheladen met appelen goet</l>
<l>ende als dat hij trac van steden</l>
<l n="40">bleef den boom onghetreden</l>
<l>Dit was een teekin twaren</l>
<l>Dat zij niet ghierich en waren</l>
<l>ter spisen ende ter weelden</l>
<l>Daer nv de lieden meest vp helden</l>
<l n="45">&#x00B6; Jnde romsche jeesten leest men dus</l>
<l>vanden keyser augustus</l>
<l>Dat hij hem met zulker spisen liet</l>
<l>ghenoughen / als tghemeene diet</l>
<l>met zulken brode als ic las</l>
<l n="50">Dat naest den edelsten was</l>
<l>Ende met visschelkine cleene</l>
<l>Ende met buufle casen ghemeene</l>
<l><milestone unit="fol" n="19r"/> Die gheduwet waren metter hant</l>
<l>Ende de meeste fighen die men vant</l>
<l n="55">Die begheerdy ooc so zeere</l>
<l><pb n="190"/>ooc zoo hat dese groote heere</l>
<l>telker tijt telker stede dan</l>
<l>als hem gherechten hongher quam an</l>
<l>Dus consten zij wijlen leyden</l>
<l n="60">continencie jn soberheden</l>
    </div>
<div type="chapter"><head type="chapter">&#x00B6; Van continencie van luxuren</head>
<l>&#x00B6; Dit capittel sal hu rueren</l>
<l>van onthouden der luxueren</l>
<l>Dwelc es een staerc man</l>
<l>Die hem van luxuren wachten can</l>
<l n="65">&#x00B6; Der luxurie ouffeninghe</l>
<l>can maken vele quade dinghe</l>
<l>want zoo den mensche dat wedt</l>
<l>vute gods vrienscepe zedt</l>
<l>zoo blent ende zoo crancket dlijf</l>
<l n="70">ende maect den mensche keytijf</l>
<l>an ziele an lijf an eere an goet</l>
<l>verghetel maect zij den moet</l>
<l>&#x00B6; Dus scrijft ons valerius zoo</l>
<l>Van cornelius van scipio</l>
<l n="75">Dat de romeynen hem hadden ghesendt</l>
<l>tote haren volke jn spaengen landt</l>
<l>om dat hij dat bevechten zoude</l>
<l><milestone unit="fol" n="19v"/> Dede hij ghebieden also houde</l>
<l>vuten heire openbare</l>
<l n="80"><pb n="191"/> al dat onnutte ware</l>
<l>en dat der weelden hoorde toe</l>
<l>Daer zoo moeste rumen doe</l>
<l>also jc bescreuen zach</l>
<l>ghemeene wijfs twee dusentach</l>
<l n="85">&#x00B6; hij kende wel de wijse man</l>
<l>Dat luxurie maken can</l>
<l>Den man onduchtich ende traghe</l>
<l>alsmen wel scauwet alle daghe</l>
<l>&#x00B6; Valerius scrijft dese dinc</l>
<l n="90">van eenen schonen jonghelinc</l>
<l>hiet spierius als jc las</l>
<l>Die wonderlike scone was</l>
<l>Dat vele wiuen an hem met minnen</l>
<l>zoo zeere leiden hare zinnen</l>
<l n="95">Dat ziere of worden ontstelt</l>
<l>En van herten so ghequelt</l>
<l>Dat der vrauwen vrienden om dat</l>
<l>Desen jonghelinc hebben ghehat</l>
<l>&#x00B6; Doen wart dese jonghelinc te rade</l>
<l n="100">om te scuwene meerder scade</l>
<l>Die van zijnder scoonheit was ontfaen</l>
<l>ende dicwilt te vooren was ghedaen</l>
<l><milestone unit="fol" n="20r"/> Dat hij zijn aenschijn scone monde</l>
<l>gheuen dede meneghe wonde</l>
<l n="105"><pb n="192"/> ende jn zijn aenschijn mede</l>
<l>also dat zine scoonhede</l>
<l>In leelichede keerde dan</l>
<l>om dat voort nieman</l>
<l>gheen arch an hem zoude zijn</l>
<l n="110">ouermids zijn claer anschijn</l>
</div>
<div type="chapter"><head type="chapter">&#x00B6; Exempel van ghedoghene</head>
<l>&#x00B6; Dat es tander point verstaet</l>
<l>Dat vut staercmoedicheden gaet</l>
<l>Dats ghedoochzaemicheit zijt ghewes</l>
<l>ende weet dat die vierande es</l>
<l n="115">&#x00B6; Deerste es datmen verdraecht</l>
<l>aerch datmen van hem ghewaecht</l>
<l>&#x00B6; Tander es pine ende mesquame</l>
<l>Diemen doocht anden lichame</l>
<l>&#x00B6; Terde es datmen vergheeft</l>
<l n="120">aerch datmen hem ghedaen heeft</l>
<l>&#x00B6; Tfierde es ghewaerlike</l>
<l>Datmen verdraecht ghewillichelike</l>
<l>pine en oordeel vrouch ende spade</l>
<l>Datmen zeit voor onse mesdade</l>
<l n="125">&#x00B6; Nu willic dat ghij eerst hoort</l>
<l><pb n="193"/>van verdraghene hart woort</l>
<l>Van alexandre leest men dus</l>
<l><milestone unit="fol" n="20v"/> Doene berespte antiogonus</l>
<l>ende hij hem zeide openbare</l>
<l n="130">dat hij onweerdich ware</l>
<l>Des conincx rike om dat hij</l>
<l>te jonc ende te ries waere daer bij</l>
<l>om dat zine kintscheit tallen hueren</l>
<l>te zeere volchden der luxuren</l>
<l n="135">Nochtan verdrouch hij dese woort</l>
<l>zeere goedelike ende onghestoort</l>
<l>Van zijnder ghedoochsaemheden met</l>
<l>Die hier voren es gheset</l>
<l>hoe hij den pierate verdrouch</l>
<l n="140">Des so hebdy al ghenouch</l>
<l>ghehoort jnt bouc voorseit</l>
<l>&#x00B6; Van skeysers Julius caluweit</l>
<l>aldus staet ghescreuen daer</l>
<l>Als keyser julius zijn haer</l>
<l n="145">van achter voren leide vp</l>
<l>om te makene eenen top</l>
<l>want hem daer haer ghebrac</l>
<l>Tot hem een rudder dus sprac</l>
<l>ghij muecht caluweit waerlike</l>
<l n="150">verdriuen also lichtelike</l>
<l>als ic versaedt zoude zijn moghen</l>
<l>Jn striden of in orloghen</l>
<l><pb n="194"/><milestone unit="fol" n="21r"/> Daer ic ye cam of commen mach</l>
<l>Julius hoorde dies ghewach</l>
<l n="155">Dat hij goedlike verdrouch nochtan</l>
<l>al sprac hij rieselike die man</l>
<l>Alsmen dichten van hem maecte</l>
<l>ende zanghen ongheraecte</l>
<l>enten zanc jn zijn onneere</l>
<l n="160">Verdrouch hijt goedelike zeere</l>
<l>Ende alsmen hem als daer steit</l>
<l>toe sprac zine onghebordicheit</l>
<l>louch hij daer mede om de sake</l>
<l>Daer ne volghede andre wrake</l>
<l n="165">&#x00B6; Daer so staet oec voort aldus</l>
<l>Vanden keyser augustus</l>
<l>Doe tote hem zeide een man</l>
<l>tyeran tyeran tyeran</l>
<l>Dat hij weder andwoorde doe</l>
<l n="170">Warict ghine spraect niet alsoe</l>
<l>Daer mede liet hij de dinc</l>
<l>Die ouer al eerderike was coninc</l>
<l>Voort volghet mede daer ane</l>
<l>Van scipioene affricane</l>
<l n="175">Doemen hem aldus verweet</l>
<l>Dat hij lettel jn orloghen street</l>
<l>andwoorde hij goedelike</l>
<l><milestone unit="fol" n="21v"/> Jn quam nye in eerderike</l>
<l>een keyser vuter moeder mijn</l>
<l n="180">om dat jc vechter zoude zijn</l>
<l>Oec leest men daer voort also</l>
<l>vanden keyser theodosio</l>
<l>Dat hij noyt en woude roucken</l>
<l>van eenigher lieder vloucken</l>
<l n="185"><pb n="195"/> om dat hij noyt en wrac</l>
<l>Dat men aerch van hem sprac</l>
<l>waert dat quame van lichter tonghen</l>
<l>waest van ouden of van jonghen</l>
<l>Dat waudi te hant versmaden</l>
<l n="190">De ghone die ooc dat daden</l>
<l>Jn crancheden van zinne</l>
<l>Daer hoorde ontfaermnesse jnne</l>
<l>De ghene die dat hadde verdient</l>
<l>Dat volc en ware zijn vrient</l>
<l n="195">zoo ware dat recht daer aue</l>
<l>Datment goedelike vergaue</l>
<l>Dus ne woude die heere niet wreken</l>
<l>Vloucken ende ooc quaet spreken</l>
<l>&#x00B6; Voort leest men ooc aldus</l>
<l n="200">vanden keyser vespacianus</l>
<l>Doe hem een sprac toe aldus</l>
<l>Dat hij slachte wel den vos</l>
<l><milestone unit="fol" n="22r"/> nochtan niet al te male</l>
<l>Want die vos ne caent niet wale</l>
<l n="205">Jn zijn aude zijn aer</l>
<l>anders veranderen waer</l>
<l>hem blijft altoos ziju reynaerdye</l>
<l>heere keyser alsoe doe dye</l>
<l>zoo hu de oude meer antast</l>
<l n="210">zoo ghierichede meer jn hu wast</l>
<l>Daer huwe eere menichfoude</l>
<l>aue mindert jn huwe aude</l>
<l>&#x00B6; De keyser andwoorde ende zeide</l>
<l>es te groot mine ghierichede</l>
<l n="215">zoo es vele mine eere</l>
<l>Dat ic my corregiere</l>
<l>Dus naemt die keyser jnt ghevouch</l>
<l>Datmen zijn ghebrec ghewouch</l>
<l><pb n="196"/>&#x00B6; Voort ghewaecht de bouc mede</l>
<l n="220">van antigonus ghedoochsaemhede</l>
<l>Daer hij stont achter de cortine</l>
<l>zoo hoorde hij dat de zine</l>
<l>an dander zeide tenden rade</l>
<l>zijns vermaende zeere jn quade</l>
<l n="225">De cortine roerdy doe</l>
<l>ende sprac hem aldus toe</l>
<l>als of hij een ander ware</l>
<l><milestone unit="fol" n="22v"/> gaet jnnewaert sprac hij van dare</l>
<l>Dadt de coninc niet en hoort</l>
<l n="230">Dat ghij spreket dese woort</l>
<l>Daer met so liet hij de dinc</l>
<l>De groote machteghe coninc</l>
<l></l>
</div>
<div type="chapter"><head type="chapter">Exemple van verdraghene</head>
<l>&#x00B6; Vander philosophen voordachtichede</l>
<l>leest men jn die zelue stede</l>
<l n="235">Jnden bouc staet aldus</l>
<l>Dat de wijse anscipius</l>
<l>eenen audwoorde dat verstaet</l>
<l>Die tote hem sprac quaet</l>
<l>"Alzo du heere dijnre tonghen zijs</l>
<l n="240">Daer du goet ende quaet met wijs</l>
<l>"Alzoo ben jc heere mijnder hooren</l>
<l>Dat ic goet ende quaet mach horen</l>
<l>&#x00B6; Voort zoo vermaent men daer des</l>
<l>vanden wijsen anticanes</l>
<l n="245">Dat hij dus andwoorde doe</l>
<l>eenen die hem qualike sprac toe</l>
<l>"Jc en achte twint niet sprac hij</l>
<l>dat ghij quaet spreect van my</l>
<l>want dat hooren als wij lesen</l>
<l n="250"><pb n="197"/> es staerker dan der tonghe wesen</l>
<l><milestone unit="fol" n="23r"/> "Want der ooren zijn twee ghemeene</l>
<l>ende der tonghe en es maer eene</l>
<l>Aldus machmen wildijt hooren</l>
<l>meer verdraghen met tween hooren</l>
<l n="255">Dan eene tonghe spreken mach</l>
<l>&#x00B6; Jnden zeluen bouc jc zach</l>
<l>van eenen titus darius</l>
<l>Die eenen andwoorde aldus</l>
<l>Die hem ooc qualike sprac toe</l>
<l n="260">hets my goet sprac hij doe</l>
<l>leede zegghen lude en stille</l>
<l>want jct al verzwighen wille</l>
<l>Want ruste ende ooc ghewin</l>
<l>can zwighen wel bringhen in</l>
<l n="265">&#x00B6; Oec leestmen daer voort an</l>
<l>Van senophen den wijsen man</l>
<l>Dat hij ooc andwoorde dan</l>
<l>eenen die hem qualike sprac an</l>
<l>Ghij hebt gheleert spreken quaet</l>
<l n="270">ende ic hebbe gheleert verstaet</l>
<l>te verzwighene ende te verdraghene</l>
<l>al datmen van my mach ghewaghen</l>
<l>ghij doet daer ghij hu toe hebt ghekeert</l>
<l>ende icke dat ic hebbe gheleert</l>
<l n="275">Noch staet daer voort mee</l>
<l><milestone unit="fol" n="23v"/> vanden wijsen diagonee</l>
<l>Doe hem een zijn vrient zeide</l>
<l>Dat alle die lieden aerchede</l>
<l>van hem spraken andwoordy</l>
<l n="280">"Dat weetic wel dat waer zij</l>
<l>"Want altoos moet die wijsheit</l>
<l>berespt zijn vander onwijsheit</l>
<l>Daer bij moet die wijse verdraghen</l>
<l>Wat zo die domme ghewaghen</l>
<l n="285">Hij es beter die verdraecht</l>
<l>Dan hij die quaet ghewaecht</l>
<l>&#x00B6; Ooc zoo vermaent men daer des</l>
<l>Vanden wijsen socrates</l>
<l>Doemen hem vraechde ende ghewouch</l>
<l n="290">Hoe dat hij zoo wel verdrouch</l>
<l><pb n="198"/>zijn wijf zoo ware zoo wreet</l>
<l>Ende te sceldene zo ghereet</l>
<l>Andwoorde de wijse man</l>
<l>tes goet datmen verdraghen can</l>
<l n="295">Want het vroomt dickent zeere</l>
<l>Daer bij eist goet dat ic leere</l>
<l>Jnt huus verdraghen ic sals te bat</l>
<l>Verdraghen connen in vremder stat</l>
</div>
</body>
</text>
</TEI.2>
