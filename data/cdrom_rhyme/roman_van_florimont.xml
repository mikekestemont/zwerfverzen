<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Roman van Florimont</title>
<author>Onbekend</author>
</titleStmt>
<editionStmt>
<edition>R. Lievens: 'Een Middelnederlandse Florimont'. In: SpL 2 (1958), 1-33 (16-31).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Roman van Florimont"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1340"/></interpGrp>
<interpGrp type="witnessYear_from"><interp value="1340"/></interpGrp>
<interpGrp type="pubYear_to"><interp value="1360"/></interpGrp>
<interpGrp type="witnessYear_to"><interp value="1360"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Roman van Florimont</TITEL>
<author>Onbekend</author>
<AARD>Rijm</AARD>
<BRON nr="K33">'s-Hertogenbosch, Stadsarchief, z.s. [Standnummer A3 (626)] (fragm.)</BRON>
<DATUM>1340-1360</DATUM>
<OMVANG>348 verzen</OMVANG>
<BRON.OPM>Twee bij elkaar passende stukken van een overlangs doormidden gesneden blad, dat aan de linkerkant zodanig afgesneden is, dat de beginletters van kol. ra en de laatste letters van kol. vb verloren zijn gegaan. Verder is er tekst verloren gegaan door een viertal inkepingen aan de linker- en rechterzijde. Een bladzijde telt 3 kolommen en een kolom 60 regels.</BRON.OPM>
<EDITIE>R. Lievens: 'Een Middelnederlandse Florimont'. In: SpL 2 (1958), 1-33 (16-31).</EDITIE>
<STATUS>Kritisch</STATUS>
<EDITIE.OPM>In de editie Lievens is per abuis regel 49 als 50 genummerd; vanaf regel 55 is de telling weer correct. Parallel aan de Middelnederlandse tekst zijn de corresponderende verzen van de brontekst, de Oudfranse roman Florimont, afgedrukt.</EDITIE.OPM>
<BRONNEN>'s-Hertogenbosch, Stadsarchief, z.s. [Standnummer A3 (626)] (fragm.)</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l n="1"><milestone unit="fol" n="ra"/> DOe men screef ons [heren] Iaer</l>
<l>Dertien hondert wet voerwaer</l>
<l>[...] xviij [.....] in toe</l>
<l>[Dis]torie [......] oe</l>
<l n="5">[...]chte [...] in walscher wort</l>
<l>[...]m [....]e wilde brengen vort</l>
<l>[Flo]rimont den stouten here</l>
<l>[Ay]mes dichte wilen ere</l>
<l>[Ute gri]ecscher tongen in walscher tale</l>
<l n="10">[...............]</l>
<l>[...............]</l>
<l>[...] aymes screef vor ware</l>
<l>[...] ix dat hijt dichte</l>
<l>[...]schen in worden lichte</l>
<l n="15">[...]yse lese distorie</l>
<l>[...] sterct mine memorie</l>
<l>[...]e hystorie ontbinde</l>
<l>[...]e in walsche vinde</l>
<l>[...]sche so bringe vort</l>
<l n="20">[... g]erne si gehort</l>
<l>[...] gene niene wanconnen</l>
<l>[...] ende dichten [conn]en</l>
<l>[...]i selden onder[...]inde</l>
<l>[...]chte rime vinde</l>
<l n="25">[...] here ende sterct minen sen</l>
<l>[...............]</l>
<l>[...............]</l>
<l>[............] minnen niede</l>
<l>[...]ken ende horen</l>
<l n="30">[Wat ayme]s hier brinct te voren</l>
<l>[...] chere vele in leren</l>
<l>[...] de sijn herte keren</l>
<l>[... gem]aect in lonoys</l>
<l>[...]rie in fransoys</l>
<l n="35">[... iu]lianen wille</l>
<l>[...] en daer hi lach stille</l>
<l>[Philip]pe van macedoene</l>
<l>[Gebor]en was van babilone</l>
<l>[...h]oghe sone van duras</l>
<l n="40">[...]as van matacas</l>
<l>[...] in walsch florimont</l>
<l>[In grie]hscen eleneos dat si u cont</l>
<l>[...............]</l>
<l>[...............]</l>
<l n="45">[...] was te c[hatylloen]</l>
<l>[...] hadde sine woninge doen</l>
<l>[...] quam in sine memorie</l>
<l>[Ti]en tiden ene historie</l>
<l><milestone unit="fol" n="rb"/> Die hi te philipople sach</l>
<l n="50">Wilen doe hi daer in lach</l>
<l>Ende die hi met hem hadde bracht</l>
<l>Hi sette daer toe wille ende macht</l>
<l>Hoe hise in walsch mochte dichten</l>
<l>Met sconen worden ende met lichten</l>
<l n="55">Aymes van arames seeght</l>
<l>Datmen die oude ieesten pleegt</l>
<l>Hen te vertreckene te eren</l>
<l>Die wilen leveden, ende dat leren</l>
<l>Die ghene souden die nu sijn trage</l>
<l n="60">Te vromecheden alle daghe</l>
<l>Ende doegt ende ere horen</l>
<l>Alle die goede daden hier te voren</l>
<l>Omme der goeder vromechede</l>
<l>Ende omme hare weldaet mede</l>
<l n="65">Willic u dystorie ontbenden</l>
<l>Na dat ict can gescreven venden</l>
<l>Ende wils nu ter waerheit keren</l>
<l>Want men mach daer an leren</l>
<l>Doghet si hilden vromechede</l>
<l n="70">Minne trouwe ende ere mede</l>
<l>[T]ien tiden [so] was minne verhaven</l>
<l>Die nu es herde sere bescaven</l>
<l>Si was van bliscapen coninginne</l>
<l>Nu en es niegherinc die minne</l>
<l n="75">Si was melde ende rive</l>
<l>Nu en houdense niet dan kaytive</l>
<l>Nu scuwet die minne die edelheit</l>
<l>Want si en soect niet dan rijcheit</l>
<l>Es iemen vileyn ofte hovesch bekint</l>
<l n="80">Minne en achtes niet en twint</l>
<l>E[nde] niemen soe scalc maer heeft hi goet</l>
<l>Men siet datmen ere doet</l>
<l>Ende ontfetene werdelike</l>
<l>Maer dicke waert bedrogen dese rike</l>
<l n="85">Hi en merct niet noch en siet</l>
<l>Hoene tgoet te bedriegene pliet</l>
<l>Alse ment [win]t so es men blide</l>
<l>Ende men es droeve banderside</l>
<l>Alse ment verliest men maegt niet weren</l>
<l n="90">Men moet verliesen ochte verteren</l>
<l>Ende banderside eest oec verloren</l>
<l>Want diet recke heeft altoes toren</l>
<l>Vrese heeft hi altoes [in]den moede</l>
<l>Ende ducht te verliesene van sinen goede</l>
<l n="95">Hi ducht dat roven ende dat stelen</l>
<l>Of dat hem heren nemen selen</l>
<l>Of dat hem orloge nemen sal</l>
<l>Dan sterft donsaleghe ende latet al</l>
<l>Ende dan verteret selc man</l>
<l n="100">Diet te voren niet en wan</l>
<l>in segge niet men moet winnen</l>
<l>Salmen geven in enegen sinnen</l>
<l>Want die vele wilt verteren</l>
<l>Ende qualec wilt generen</l>
<l n="105">Hem mach rouwen dat hi leeft</l>
<l>Ende diet oec wint ende [nie]ne heeft</l>
<l>[.n]e dat hijt met eren verteert</l>
<l>[Hi e]s wel alder onneren weert</l>
<l><milestone unit="fol" n="rc"/> Ende waert verhaet van allen lieden</l>
<l n="110">Deen en mach niet sonder dander dieden</l>
<l>Deen hulpt den anderen men mach niet winnen</l>
<l>Sonder verteren in genen sinnen</l>
<l>Noch sonder winnen verteren</l>
<l>Dat heeft men menegen man sien [verkeren]</l>
<l n="115">Die van goede te nie[t]e quam</l>
<l>Want hi bi verteerne ave nam</l>
<l>Meer dan hi conste beiaghen</l>
<l>Daer bi die princen tallen dagen</l>
<l>Selen verteren ende winnen</l>
<l n="120">Meltheit es in allen sinnen</l>
<l>Daer es prijs moder ende der minnen</l>
<l>Ende oec der doegt na dat wi kinnen</l>
<l>Der vromecheden ende der eren</l>
<l>Dus machmen vander werelt [k]eren</l>
<l n="125">Met love ende met eren groet</l>
<l>Ende name hebben na die doet</l>
<l>Nu willic dit leggen neder</l>
<l>Ende keren ter materie weder</l>
<l>Ghi heren ic houde in ware wort</l>
<l n="130">Dat ghi van alexandre gehort</l>
<l>Hebt, maer niene wetti wie was</l>
<l>Sijn moeder olimpias</l>
<l>Ende oec philips sijn vader</l>
<l>Ende wanen si quamen beide gader</l>
<l n="135">Dat willic u scriven te corter stont</l>
<l>Ende vanden coninc florimont</l>
<l>Swijcht al stille die gherne hort</l>
<l>Scone aventure ende scone wort</l>
<l>Hoert van minnen ende van ieesten</l>
<l n="140">Van ridderscap ende van feesten</l>
<l>Van aventuren van hovescheden</l>
<l>Van eren ende van meltheden</l>
<l>Eer romulus den name gaf</l>
<l>Rome daer ghi wel [wet] af</l>
<l n="145">Wasse geheten [palantine]</l>
<l>Na dede hise na den name sine</l>
<l>Rome heten van romulus</l>
<l>Hi hadde enen brueder hiet ro[m]us</l>
<l>Die waert vermort ende verslagen</l>
<l n="150">ieghen recht datmen mach clagen</l>
<l>Dese hystorie latic bliven</l>
<l>Ende wille van miere materie scriven</l>
<l>Vore desen tijt daer ic af spreke</l>
<l>Was in grieken sekerleke</l>
<l n="155">Een mechtech conic ende een rike</l>
<l>Ende hilt sijn rike vroedelike</l>
<l>Sijn name was philips macenus</l>
<l>Sinen name vinden wi geschreven dus</l>
<l>Ende dat na hem sijn lant</l>
<l n="160">Waert macedonie genant</l>
<l>Dese wart in babilonie geboren</l>
<l>Alse gi wel hebt gehort te voren</l>
<l>Ute grieken was die moeder sijn</l>
<l>Nu hort hier af de waerheit fijn</l>
<l n="165">In grieken twee gesusteren waren</l>
<l>Doutste hadde brutus wet twaren</l>
<l>Maer hi en hadde vanden lande twint</l>
<l>Het was verherijt al ointrint</l>
<l><milestone unit="fol" n="va"/> Met orloge ende met stride</l>
<l n="170">Dat hire niet bliven dorste tien tide</l>
<l>Maer hi ende corineus</l>
<l>Sijn neve wi lesen dus</l>
<l>[Voere]n in een heilant wildijt weten</l>
<l>[Dat Br]etanie was geheten</l>
<l n="175">[Seder] geheten inghelant</l>
<l>Alse u allen wel es bekant</l>
<l>Die ioncste dochter waert gegeven</l>
<l>Bi rade van vrienden ende van neven</l>
<l>Van babilonie madian</l>
<l n="180">Den amirael dese selve man</l>
<l>Was amirael maer na die dinc</l>
<l>Waert hi van grieken coninc</l>
<l>Dat hi behuwede met sinen wive</l>
<l>Ende bleef groet here sinen live</l>
<l n="185">Maer int regneren hadde hi pine</l>
<l>Want het was verre vanden lande sine</l>
<l>Die wille in babilonie varen</l>
<l>Van grieken hi moet liden twaren</l>
<l>Die groete zee maer wille hi liden</l>
<l n="190">Dore surien tenegen tiden</l>
<l>Dore anthioce ende dor torquie</l>
<l>[Die w]ech es lanc seegt men mie</l>
<l>Maer die zee en es niet wijt</l>
<l>Men lijt sent Iorijs aerm tier tijt</l>
<l n="195">Aymes seegt vorwaer dat</l>
<l>Dat te galipol intstat</l>
<l>Sent Iorijs aerm ten meesten es</l>
<l>Oec soe doet hi ons gewes</l>
<l>Datmen sdages mach III warf liden</l>
<l n="200">Met scepe wel in allen tiden</l>
<l>Ende om dat die wech was so verre</l>
<l>Warts madian dicwile erre</l>
<l>Want hi moeste dicke orlogen</l>
<l>In grieken met here vermoghen</l>
<l n="205">Tote dat hi dlant mochte met vreden</l>
<l>Behouden ende met paislecheden</l>
<l>Madian hi hilt grieken alse here vermogen</l>
<l>Beide in vreden ende in orlogen</l>
<l>Twee kindere hadde hi bi sinen wive</l>
<l n="210">Die goet was ende scone van live</l>
<l>Doutste hiet seloc ende dander was</l>
<l>Philips geheten na dat ict las</l>
<l>Beide de kindere minde hi sere</l>
<l>Maer philipse minde hi mere</l>
<l n="215">Na madian hiet men dus</l>
<l>Den ioncsten philips macenus</l>
<l>Te toenamen na den vader,</l>
<l>Alse gi horen moegt algader</l>
<l>Want op den nacht dat dat kint</l>
<l n="220">Gheboren wart alsmen vint</l>
<l>Hielt madian grote feeste</l>
<l>Na dien dat ons telt die ieeste</l>
<l>[V]an sijns selfs gebornesse</l>
<l>[Wan]t dat was ene sware lesse</l>
<l n="225">[Da]er was menech te sinen hove</l>
<l>Die rike was ende oec van love</l>
<l>Ende daer bi hiet philips dat kint</l>
<l>Te toenamen macenus sint</l>
<l><milestone unit="fol" n="vb"/> Hi dede de kindere beide gader</l>
<l n="230">Wel houden gelijc een vader</l>
<l>Die sine kindere minnet sere</l>
<l>Want in hem so was al ere</l>
<l>Si waren scone ende welgeraect</l>
<l>Si worden starc ende welgeraect</l>
<l n="235">Die vader sachse licht ende crachtich</l>
<l>Wel geleedt ende machtech</l>
<l>Doe woude hise ridder maken</l>
<l>Ende ontboet om dese saken</l>
<l>Die barone vanden lande</l>
<l n="240">Daer heltmen feeste sonder scande</l>
<l>Daer hi die kindere ridder dede</l>
<l>Oec gaf hi meldelike sonder bede</l>
<l>Madian hadde met eren dlant</l>
<l>Ghehouden, dat hi hadde inde hant</l>
<l n="245">Ende was van dagen out</l>
<l>Doe moeste hi gelden vleesch scout</l>
<l>Doe ontboet hi beide sine kinder</l>
<l>Dat si vore hem quamen ginder</l>
<l>Hi deilde hen lant bi sinen live</l>
<l n="250">Wat hi wilde dat elken blive</l>
<l>Ende [bi r]ade sire sire barone</l>
<l>Sel[oc sinen] outsten sone</l>
<l>Gaf hi heerscap ende singerie</l>
<l>Van egypten ende van nubye</l>
<l n="255">Ende babilonie bleef in sine hant</l>
<l>Omdat hi doutste was becant</l>
<l>Al grieken was philips gegeven</l>
<l>Ende croenden daer af in sijn leven</l>
<l>Oec gaf hi hem na al dat</l>
<l n="260">Altemale sinen scat</l>
<l>Want hi in vrenden lande soude [varen]</l>
<l>Dat hi hem daer met mochte be[waren]</l>
<l>Ochte hem iemen woude doen deren</l>
<l>Met orloge want meere weren</l>
<l n="265">Vent hi altoes die mach verteren</l>
<l>Ende ghichten geven mach hem verweren</l>
<l>Te bat iegen sine viande</l>
<l>Waer hi comt in elken lande</l>
<l>Alse besceden hadde madian</l>
<l n="270">Sine kindere ginc hem an</l>
<l>Sine siecheit ties hi bleef [doet]</l>
<l>Ende om hem was rouwe [groet]</l>
<l>Men dede sine uutvaert [rike]like</l>
<l>Ten grave was menech prince rike</l>
<l n="275">Hi waert geclaget van sinen sonen</l>
<l>Daer na van alden beronen</l>
<l>Seloc seide dicke keytijf</l>
<l>Wat sal mi doen mine droeve lijf</l>
<l>Ic blive int lant allene vortmere</l>
<l n="280">Ic hebbe verloren minen here</l>
<l>Mijn broeder sal mi oec ontfaren</l>
<l>Deen deert mi ende es qua[de t]e waren</l>
<l>Maer dander es mi quader vele</l>
<l>Het gaet met mi al uten spele</l>
<l n="285">In gere niet dleven maer die doet</l>
<l>Hi droech ten broeder [minne] groet</l>
<l>Ende die brueder te hem weder</l>
<l>Ic wane te voren noit no seder</l>
<l><milestone unit="fol" n="vc"/> Broedere so en onderminden</l>
<l n="290">Alse wi dese II broedere vinden</l>
<l>Alse elc den anderen niet en sa[ch]</l>
<l>Elcs dages verwach h[em ...]</l>
<l>P[hilips ...............]</l>
<l>[............... n]e te grieken waert</l>
<l n="295">Sinen volc hiet hi met staden</l>
<l>Datmen die scepe soude laden</l>
<l>Daer loet men in selver ende gout</l>
<l>Ende chierheit menechfout</l>
<l>Wijn ende broet dede menre in doen</l>
<l n="300">Ende menech warisoen</l>
<l>Sel[o]c sach dat hem ontfare[n]</l>
<l>Sijn broeder soude sonder sparen</l>
<l>Doe quam selc rouwe an</l>
<l>Dat hi gespreken niet en [can]</l>
<l n="305">Ende alse hi spreken mochte [twaren]</l>
<l>Broeder seit hi wildi henen [varen]</l>
<l>Ia ic broeder want ic mo[et]</l>
<l>In grieken varen metter vlo[et]</l>
<l>Lieve broeder blijft met mi</l>
<l n="310">Ic en does niet ende waer b[i]</l>
<l>In [hebbe ...............]</l>
<l>[...............]</l>
<l>[..............] u [qui]te mijn lant [algader]</l>
<l>Gelijc dat mi liet onse va[der]</l>
<l n="315">Egypten. babilonie nubi[e]</l>
<l>Doetter mede uwen wille [vri]</l>
<l>Philips seide in wils nie[t]</l>
<l>[.]n soude n[...]aet niet we[...]</l>
<l>Ghi sijt ouder ende mijn here</l>
<l n="320">Ic wille [u] over al doen ere</l>
<l>Seloc seide. blijft broeder t[waren]</l>
<l>Ochte ic sal met u varen</l>
<l>In grieken [ende die heerh...]</l>
<l>Met u tote h[...]nser oude[r]</l>
<l n="325">Ende dat goet [...] men</l>
<l>Salic doen bringen in u h[ant]</l>
<l>[...............]</l>
<l>[...............]</l>
<l>[.]t blijft met mi [...]</l>
<l n="330">[D]ie heerscap h[ad]den bei[...]</l>
<l>Broeder seit hi [in] blive ni[et]</l>
<l>Noch en mach wat mijns [...]</l>
<l>Lace broeder ende waer [mede]</l>
<l>Hebbe ic u gedaen te lede</l>
<l n="335">Dat ic u en sie nemmerme[...]</l>
<l>Ghi sult lieve broeder he[r...]</l>
<l>In dit lant ochte int mi[ne]</l>
<l>Daden mi enege viande [pine]</l>
<l>Ende ic u dat liet weten</l>
<l n="340">Ic wane ghi mijns niet en</l>
<l>Ghi en sout mi te hulpen [comen]</l>
<l>Tierst dat gi dat hadt verno[men]</l>
<l>Broeder wistic uwen wille</l>
<l>[...............]</l>
<l n="345">[...............]</l>
<l>[...............] ene g[...]</l>
<l>Hoe cleine hi waer met [macht]</l>
<l>Quamic over dach ende nac[ht]</l>
</body>
</text>
</TEI.2>
