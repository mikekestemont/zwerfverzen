<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Borchgrave van Couchi</title>
<author>Onbekend</author>
</titleStmt>
<editionStmt>
<edition>Afschrift J. Tersteeg</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Borchgrave van Couchi"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1375"/></interpGrp>
<interpGrp type="witnessYear_from"><interp value="1375"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Borchgrave van Couchi</TITEL>
<author>Onbekend</author>
<AARD>Rijm</AARD>
<BRON nr="K22">Leiden, Bibliotheek der Rijksuniversiteit, Ltk. 1024 (fragm.)</BRON>
<DATUM>1375-1400</DATUM>
<OMVANG>2470 (817 + 1653) verzen</OMVANG>
<BRON.OPM>Zes dubbelbladen, die (m.u.v. fol. 89 en 90, waar de cijfers bovenaan zijn afgesneden) nog de oorspronkelijke foli&#x00EB;ring dragen. Door besnoeiing tellen fol. 83-86 nog 50 i.p.v. 51 regels en fol. 89 en 96 nog resp. 45 en 48 regels. Fol. 83-86 vormden de twee binnenste dubbelbladen van katern 11, fol. 89-96 het volledige katern 12 (onder kolom 89rb en 9va, in inkt, het cijfer 'XII'); zie ook bij het fragment Arras, Biblioth&#x00E8;que Municipale, z.s.</BRON.OPM>
<VERWIJZING>Arras, Biblioth&#x00E8;que Municipale, z.s. (fragm.) [zoek]</VERWIJZING>
<EDITIE>Afschrift J. Tersteeg</EDITIE>
<STATUS>Diplomatisch</STATUS>
<BRONMNW>286 (andere editie)</BRONMNW>
<BRONNEN>Van drie handschriften zijn er fragmenten overgeleverd. Edities en/of afschriften (J. Tersteeg) zijn er van de volgende handschriften/fragmenten: Hs. I, zie: - <x nr=K21>Arras, Biblioth&#x00E8;que Municipale, z.s. (fragm.) [zoek]</x>
 - <x nr=K22>Leiden, Bibliotheek der Rijksuniversiteit, Ltk. 1024 (fragm.)</x>
 Hs. II, zie: - <x nr=K23>Fragmenten De Pauw (fragm.) [zoek]</x>
 Hs. III, zie: - <x nr=K24>Brussel, Koninklijke Bibliotheek, 19577 (fragm.)</x>
</BRONNEN>
]]></bibl>
</sourceDesc>
</fileDesc>
</teiHeader>
<text>
<body><p><supplied resp="editor">Fragment 1</supplied></p>
<l><milestone unit="fol" n="83ra"/> Woudi niet gram daer omme zijn</l>
<l>Dat ic gheerne zoude claghen</l>
<l>Ende in biechten u ghewaghen</l>
<l>Als die bem u vleesch ende u bloet</l>
<l n="5">Ende wistic eneghe dinc dan goet</l>
<l>Die u te nosen mochte comen</l>
<l>Te scanden of te onvromen</l>
<l>Heeldic die so waric quaet</l>
<l>Florant sprac eduwaert nu so laet</l>
<l n="10">Horen wat hebdi vor hande</l>
<l>Daer mi scade ende scande</l>
<l>Of comen mochte het ware goet</l>
<l>Dat te tiden ware verhoet</l>
<l>Ende dat ics hem nu ende echt</l>
<l n="15">Danc wiste ware recht</l>
<l>Die mi dat te voren brochte</l>
<l>Dat ic dat beletten mochte</l>
<l>Sout ghevallen of ghescien</l>
<l>Ic bidde u berechtes mien</l>
<l n="20">Nemet dan wel lieve heere</l>
<l>Het deert miere herten zeere</l>
<l>Dat ic metten oghen zie</l>
<l>Dat so grote compangie</l>
<l>Hevet die heere van couchi</l>
<l n="25">Met miere vrouwen want also vri</l>
<l>Ne zach ic nye wijf no man</l>
<l>Na dat ic ghemerken can</l>
<l>Ende ic menichwaerven zie</l>
<l>So es het amijs ende amye</l>
<l n="30">Of mi ne bedriecht mijn waen</l>
<l>Ic zie uwes cleine gade slaen</l>
<l>Miere vrouwen beatrijs</l>
<l>Ende ic ben te voren wijs</l>
<l>Dat ter feesten van couchi</l>
<l n="35">Was ghequetst dhertoge vri</l>
<l>Van zinen neve om haren wille</l>
<l>Ende dat zi in ghescille</l>
<l>Eerst quamen om een verwijt</l>
<l>Ende dat hi in een crijt</l>
<l n="40">Den oem beriep dat was om hare</l>
<l>Ende daer so hadde ander mare</l>
<l>Of ghecomen cortelijc</l>
<l>Ne waer die coninc lodewijc</l>
<l>Dat mi te zegghen es te groot</l>
<l n="45">Maer al soudic bliven doot</l>
<l>Ic moet quiten mine trouwe</l>
<l>Men soude den grave entie vrouwe</l>
<l>Eene ure niet versceden zien</l>
<l>Bin alden daghe gheloves mien</l>
<l n="50">Ende als hi es uter steden</l>
<l>[...............]</l>
<l><milestone unit="fol" n="83rb"/> Vor hire weder binnen [....]</l>
<l>Si connent wel zegghen daer</l>
<l>Sijn die lieden al ghemeene</l>
<l n="55">Heere mijn hets u te cleene</l>
<l>Dat ghijt hebt ghedoocht so lange</l>
<l>Het schijnt dat hi bi bedwange</l>
<l>U die vrouwe ontfortsen zal</l>
<l>So die lieden over al</l>
<l n="60">Wel connen zegghen ende borderen</l>
<l>Ende daer mede maken sceren</l>
<l>Om die redene entie woort</l>
<l>Die de nideghe brochte voort</l>
<l>Wart florant die oude heere</l>
<l n="65">Bescaemt boven maten zere</l>
<l>Ende slouch zijn hovet neder</l>
<l>Peinsende voort ende weder</l>
<l>Al die tale hi wel verstoet</l>
<l>Die hi vaste int herte loet</l>
<l n="70">Het was hem te hoorne zware</l>
<l>Dat hi in zine oude jare</l>
<l>Van haer zoude moeten hebben blame</l>
<l>Dien hi minde als zijn lichame</l>
<l>Als zine ziele als zijn lijf</l>
<l n="75">Waeret also dat men zijn wijf</l>
<l>Ontminde hi ware hem liever doot</l>
<l>Ende men soude hem tyen bloot</l>
<l>Dat het zine outheit dade</l>
<l>Joide die vrouwe buten pade</l>
<l n="80">Of dat daer of liepe mare</l>
<l>Want hi kende wel dat ware</l>
<l>Dat zi met andren waren vry</l>
<l>Ende met elc andren gheerne bi</l>
<l>Waren vrouch ende spade</l>
<l n="85">Maer hi ne deder zine scade</l>
<l>Noynt te eenighen tiden inne</l>
<l>Dat daer eeneghe lose minne</l>
<l>Ofte fraude in mochte wesen</l>
<l>Si waren beide so ghepresen</l>
<l n="90">In allen duechdeliken love</l>
<l>Ende daer toe in elken hove</l>
<l>Dat zi niet zouden in enegher blamen</l>
<l>Willen hare goede namen</l>
<l>V[.....] en ofte bringhen</l>
<l n="95">Nemmermeer haddi in dien dinghen</l>
<l>Eenich men[.....] ghemaect</l>
<l>Of hem beiden oynt ghelaect</l>
<l>Ne hadde ghedaen [.......]</l>
<l>Die [......] valsche eduwaert</l>
<l n="100">Ute nide ende ute [......]</l>
<l>Dat zine [..............]</l>
<l>[...............]</l>
<l><milestone unit="fol" n="83va"/> Dat hi emmer woude wreken</l>
<l>Penseus wart die grave florant</l>
<l n="105">Om die worde vanden tyrant</l>
<l>Liever haddi hem ghezweghen</l>
<l>Want als een man heeft ghecreghen</l>
<l>Druc inder herten binnen</l>
<l>Qualic can hine uut ghewinnen</l>
<l n="110">Want altoos leit hi ende cnaghet</l>
<l>Ende als daer nijt toe draghet</l>
<l>Bi rade vanden viant</l>
<l>So wast der herten eenen bant</l>
<l>Die men qualijc can ontcnopen</l>
<l n="115">Als tstrec so vaste wert toe ghelopen</l>
<l>Metten over fellen nide</l>
<l>Die welke die vermalendide</l>
<l>Viant eerst ter werelt brochte</l>
<l>Ende oec also vaste cnochte</l>
<l n="120">Dat men niet ontcnopen can</l>
<l>Florant die over rike man</l>
<l>Die liet in zijn herte groyen</l>
<l>Dat rijs van twifele ende bloyen</l>
<l>Van een crudekijn heet nijt</l>
<l n="125">Daer mede dat die weerelt wijt</l>
<l>Es ghevoet harde zeere</l>
<l>Dies moete ontfaermen onsen heere</l>
<l>Ende ziere liever moeder marien</l>
<l>Die heere dorste niet antyen</l>
<l n="130">Ziere vrouwen eeneghe dinc</l>
<l>Want lodewijc die coninc</l>
<l>Die so was haer naeste bloet</l>
<l>Ende die edele grave goet</l>
<l>Hadde so vele dor hem ghedaen</l>
<l n="135">Ghelijc dat ghi hebt verstaen</l>
<l>Dat hijt hem niet dorste openbaren</l>
<l>Ende brochti die vrouwe in maren</l>
<l>Met fellen worden enegherande</l>
<l>Dat ware hem ewelike scande</l>
<l n="140">Of dat hi den evelen moet</l>
<l>Ghewonne vanden grave goet</l>
<l>Dat zo ware hem alte zwaer</l>
<l>So dat hi hilt zijn ghebaer</l>
<l>Simpelre dan hi te voren dede</l>
<l n="145">Jeghen hem beiden telker stede</l>
<l>Quaet so hadde eduwaert</l>
<l>Ghedaen an die dachvaert</l>
<l>Vander valscher lozer sprake</l>
<l>Altoes gheloefdi up die sake</l>
<l n="150">Van hem beiden grave florant</l>
<l>Ende hi mercte tconvenant</l>
<l>Dicken van hem beiden daer</l>
<l>[...............]</l>
<l>Dat zi so dicken waren tsamen</l>
<l n="155"><milestone unit="fol" n="83vb"/> Alsi hem te ghemoete quamen</l>
<l>So scuwedi hem beiden den pat</l>
<l>Onwerdeliken ende dat</l>
<l>En haddi noyt ghedaen te voren</l>
<l>Ende den ridder wel gheboren</l>
<l n="160">Plach hi spade ende tylike</l>
<l>Te groetene wel hovesschelike</l>
<l>Met eenen lachenden anschine</l>
<l>Nu groetine met eenre grine</l>
<l>Ende die treckende ende zaen</l>
<l n="165">Was hi verkeert ende tegaen</l>
<l>Ende ziere vrouwen mede</l>
<l>Hi een ander wesen dede</l>
<l>Dan hi plach daer te voren</l>
<l>Dat die vrouwe wel gheboren</l>
<l n="170">Meercte entie grave gheeert</l>
<l>Dat zijn wesen was verkeert</l>
<l>Maer so zuver was haer minne</l>
<l>Dat ziere beide ne wouden inne</l>
<l>Gheene wankelinge laten comen</l>
<l n="175">Van ghepeinse of daer in dromen</l>
<l>Dat daer yemen quaet in helt</l>
<l>Ende bleven altoes verzelt</l>
<l>Beide vrouch ende spade</l>
<l>In goeder minnen maer zine scade</l>
<l n="180">Deder inne grave florant</l>
<l>Bi rade vanden viant</l>
<l>Ende vanden valschen eduwaert</l>
<l>Dat hi emmer altoes grenjaert</l>
<l>Gremmende bleef als een hont</l>
<l n="185">Hi hadt hem laten m pont</l>
<l>Costen van roden goude</l>
<l>Ende hi hadde onder moude</l>
<l>Ghezijn die heere van couchi</l>
<l>Dien hi also gheerne bi</l>
<l n="190">Plach te zine daer te voren</l>
<l>Die minne die was al verloren</l>
<l>Die hi an hem hadde gheleit</l>
<l>Die doghet entie hovescheit</l>
<l>Die hi hem dede wart vergheten</l>
<l n="195">Daer so hadde een worm ghebeten</l>
<l>Diepe in ziere rosen blat</l>
<l>So dat nemmermeer dat gat</l>
<l>Conde heelen noch ghenezen</l>
<l>Ende als hi in eenegher rezen</l>
<l n="200">Ghevaren was die heere van couchi</l>
<l>Weder het verre was of bi</l>
<l>So was blider zijn ghebaren</l>
<l>Vele om zijn wech varen</l>
<l>[...............]</l>
<l n="205"><milestone unit="fol" n="84ra"/> Haddi gheenen orlof ghenomen</l>
<l>Die grave an hem daer te voren</l>
<l>Hi hads rouwe ende toren</l>
<l>Ghehadt in zijn herte groot</l>
<l>Nu en was dies gheenen noot</l>
<l n="210">Hi dede hem an eenre ziden</l>
<l>Wanneer dat hi zoude riden</l>
<l>Sijns orlofs en gheerdi niet</l>
<l>Ende als hi comen hiet</l>
<l>Weder die heere van couchi</l>
<l n="215">Ende hi was der steden bi</l>
<l>Dede hi hem buten weghen</l>
<l>So dat hi vanden vromen deghen</l>
<l>Vervremde boven maten zeere</l>
<l>Ende alsmen hem vanden heere</l>
<l n="220">Plach te bringhene goede mare</l>
<l>So was hi in blider ghebare</l>
<l>Ende dedem eere diese brochte</l>
<l>Nu was hi diet lettel rochte</l>
<l>Ende hadt zelve telker stonde</l>
<l n="225">Liever ghesleghen van monde</l>
<l>Dan hijt hadde vort ghezet</l>
<l>Ende te voren so haddi met</l>
<l>Hem altoes ghewillen riden</l>
<l>Beide vechten ende striden</l>
<l n="230">Jaghen vlieghen zolacheren</l>
<l>Nu en haddis gheen begheeren</l>
<l>Recht so haddi in onweerden</l>
<l>Den besten ridder die boven der erden</l>
<l>Den scamelsten ende den boutsten mede</l>
<l n="235">Die hem noynt ontrouwe dede</l>
<l>Ende hi hadde hem eer te goede</l>
<l>Gheworden met zinen bloede</l>
<l>Dan den vader diene wan</l>
<l>Ende eer hem die goede man</l>
<l n="240">Eeneghe ontrouwe hadde ghedaen</l>
<l>Hi haddem eer laten vlaen</l>
<l>Ja als an zijn goede wijf</l>
<l>Die noynt adre an haer lijf</l>
<l>Hadde van ghepeinse quaet</l>
<l n="245">Al waest dat die valsche raet</l>
<l>Ontstelt hadde den grave florant</l>
<l>Ende hi jeghen den wigant</l>
<l>Grote veede drouch van binnen</l>
<l>Daer nemmermeer an quam verwinnen</l>
<l n="250">Vor die puust wart vulzworen</l>
<l>So men hier na zal horen</l>
<l>Ende als die heere van love</l>
<l>Ontboden was sconinx hove</l>
<l>Of dat hi daer wesen woude</l>
<l n="255">[...............]</l>
<l><milestone unit="fol" n="84rb"/> Al hadder feeste oec ghesijn</l>
<l>Ghelijc triacle scuwet venijn</l>
<l>Scuwedi al daer hi mochte</l>
<l>Dat den grave wonder dochte</l>
<l n="260">Ende die oude grave florant</l>
<l>Voer dicken in zampaengenlant</l>
<l>Dies hi niet ne plach te voren</l>
<l>Ende altoes was hi in die oren</l>
<l>Ghevedelt van eduwaerde</l>
<l n="265">Den serpente van fellen aerde</l>
<l>Die blide was dat hi den grave</l>
<l>Florante hadde ghetrocken ave</l>
<l>Als van minnen die hi</l>
<l>Drouch den heere van couchi</l>
<l n="270">Seere liet die oude man</l>
<l>Vanden heere dat ghespan</l>
<l>Ghelijc als ghi hebt ghehoort</l>
<l>Ende van daghe te daghe voort</l>
<l>Wies die nijt ende die omminne</l>
<l n="275">Altoes an die gheveinsde zinne</l>
<l>Want als hi onverhoet</l>
<l>Quam biden heere goet</l>
<l>Ofte met hem dranc of at</l>
<l>Cleine goet dede hem dat</l>
<l n="280">Al dorste hijt openbaren niet</l>
<l>Omme dat tedele diet</l>
<l>So vele dor hem hadde ghedaen</l>
<l>Dat hijs hem niet conste ontgaen</l>
<l>Of en hadde anders toe ghecomen</l>
<l n="285">Nu so willic u nomen</l>
<l>Een ghedeel ende doen verstaen</l>
<l>Vanden hertoghe adelaen</l>
<l>Ter tijt dats mijn verstaen</l>
<l>Dat die hertoge van ardaen</l>
<l n="290">Jeghen zinen neve vrede</l>
<l>Maecte te parijs in die stede</l>
<l>Twelke hem tlant van couchi</l>
<l>Coste gheheel al daer hi</l>
<l>Heymeliken omme rouwe</l>
<l n="295">Dreef so dedi om die vrouwe</l>
<l>Die hem hare minne ontsede</l>
<l>Te couchi binnen der stede</l>
<l>Also ic u maecte cont</l>
<l>Ende dat hier omme wert ghewont</l>
<l n="300">Ende te parijs binder steden</l>
<l>Daer toe beroupen van valscheden</l>
<l>Daer hi pays of moeste maken</l>
<l>Ende int vuulste vander zaken</l>
<l>Bleef vor meneghen wigant</l>
<l n="305">Ende hem daer toe zijn lant</l>
<l>[...............]</l>
<l><milestone unit="fol" n="84va"/> Also diepe nam hi dat inne</l>
<l>Dat hi voer in ardane</l>
<l>Daer hem eene ziecheit ane</l>
<l n="310">Quam vanden rouwe groot</l>
<l>Daer hi omme moeste doot</l>
<l>Bliven in beide die oghen</l>
<l>Dat hem dede tgrote doghen</l>
<l>Ende eer hem wert die doot bekent</l>
<l n="315">Ende het naecte zinen ent</l>
<l>So gaf hi tlant van ardane</l>
<l>Eenen bastaert die hi ane</l>
<l>Der vrouwen wan van bulioen</l>
<l>Ende lyede vor tabelioen</l>
<l n="320">Dat het was zijn ghetroude wijf</l>
<l>Soet hem riet die keytijf</l>
<l>Ende het was loghene groot</l>
<l>Ende daer in so bleef hi doot</l>
<l>Die hertoge adelaen</l>
<l n="325">Als die waerheit hadde verstaen</l>
<l>Die edele grave van couchi</l>
<l>Vriende mage verzaemde hi</l>
<l>Ende voer te ardane waert</l>
<l>Om eene eerlike uutvaert</l>
<l n="330">Te doene van zinen oem</l>
<l>Ende ten rouwe woudi goem</l>
<l>Nemen ende draghen zwart</l>
<l>Menich goet man so wart</l>
<l>Den heere te goede daer</l>
<l n="335">Selve karel dat es waer</l>
<l>Die caluwe van vrankerike</l>
<l>Die zone van lodewike</l>
<l>Ende menich vrome wigant</l>
<l>Maer van famwele florant</l>
<l n="340">Ghinc hem af te diere noot</l>
<l>Daer ne was die trouwe niet groot</l>
<l>Ende die veysde hem onghesont</l>
<l>Maer die nijt die inden gront</l>
<l>Hem stac was tocusoen</l>
<l n="345">Maer met menegen hoghen baroen</l>
<l>Es hi comen te ardane</l>
<l>Die raucleder hadden ane</l>
<l>Dat waren die vrienden zine</l>
<l>Ende daer onder wapine</l>
<l n="350">Wel hoghelike dat zi quamen</l>
<l>Binnen deuve daer zi vernamen</l>
<l>Den steerken bastaert van ardane</l>
<l>Die hem noynt die vader ane</l>
<l>Drouch dan hi zine doot</l>
<l n="355">Dat hem quam uut nide groot</l>
<l>Van ludeke bisscop herman</l>
<l>Was zijn oem d[.......]</l>
<l><milestone unit="fol" n="84vb"/> Trac boven maten seere</l>
<l>Om dat hem die vader eere</l>
<l n="360">Dede in zine doot</l>
<l>Harde meneghen heere groot</l>
<l>Hadde bi hem die bastaert</l>
<l>Die den vader hadde ghehaert</l>
<l>Ghelijc zinen sone ghetrout</l>
<l n="365">Hine spaerde zelver nochte gout</l>
<l>Jeghen eere iheghen cost</l>
<l>Hi peinsde dat wel ghelost</l>
<l>Soude wesen metten lande</l>
<l>Ende metten goede menegherande</l>
<l n="370">Dat die vader achter hem liet</l>
<l>Masebrouc waest dat hi hiet</l>
<l>Om datten dhertoge adelaen</l>
<l>An ziere moeder wel ghedaen</l>
<l>Wan upter masen riviere</l>
<l n="375">Daer hi metter vrouwen fiere</l>
<l>Hem heymelike voer vermeyen</l>
<l>Inder scoender contreyen</l>
<l>So ghelieve gheerne plien</l>
<l>Mazebrouc hiet hi uut dien</l>
<l n="380">Als hi kerstin was ghedaen</l>
<l>Maer den vader adelaen</l>
<l>Dien so haette hi toter doot</l>
<l>Als die was van moede groot</l>
<l>Tote hi hem zijn lant updrouch</l>
<l n="385">Ende eeren meer dan ghenouch</l>
<l>Dede dat hine hem trac an</l>
<l>Over ghetrout dat herman</l>
<l>Die bisscop zijn oem bedreef</l>
<l>Diere zaerters ave screef</l>
<l n="390">Vor notarisse vor tabelioene</l>
<l>So hijt wiste wel te doene</l>
<l>Al waest loghene ende ghedwas</l>
<l>Dat hi niet ghetrout en was</l>
<l>Was hi heere wat lacher an</l>
<l n="395">Van couchi die vrome man</l>
<l>Die es comen binnen der stede</l>
<l>Met wel groter moghentede</l>
<l>Maer niet ne quam hi so zaen</l>
<l>Die uutvaert was eerst ghedaen</l>
<l n="400">Her mazebrouc entie zine mede</l>
<l>Die zo waren noch in die stede</l>
<l>Den vromen heere van couchi</l>
<l>Dien so wellecomden si</l>
<l>Ende alle die met hem quamen</l>
<l n="405">Dat zi alle in danke namen</l>
<l>Mazebrouc die zeide neve</l>
<l>Dats u god vele eeren gheve</l>
<l>[...............]</l>
<l><milestone unit="fol" n="85ra"/> Ende waer omme so hebdi</l>
<l n="410">Aldus langhe ghebeit</l>
<l>Ghi hadt cleine weerdicheit</l>
<l>Totn hertoghe minen vader</l>
<l>Dat dinke mi want al te gader</l>
<l>Mine vrienden mine maghen</l>
<l n="415">Die hebbic over vele daghen</l>
<l>Hier binnen deser stat verzaemt</l>
<l>Ende als ghi niet ne quaemt</l>
<l>Hebbicken eerlike gheaert</l>
<l>Ende ghedaen die uutvaert</l>
<l n="420">Als eenen edelen princhier</l>
<l>Over niet so comdi hier</l>
<l>Ende moghet wel weder keeren</l>
<l>Maer emmer hebdi lettel eeren</l>
<l>Ghedaen den hertoge uwen oem</l>
<l n="425">Die heere nam der talen goem</l>
<l>Die men hiet van couchi</l>
<l>Ende aldus andworde hi</l>
<l>Christus heere wat horic nu</l>
<l>Moetic versproken zijn van u</l>
<l n="430">Vor dese heeren dats mesdaen</l>
<l>Hadde die hertoge adelaen</l>
<l>Dusdaneghen zone als ghi zijt</l>
<l>Ende hijs niet ne heeft ghelijt</l>
<l>So moeste hi hem emmer scamen</l>
<l n="435">Hoe eist dat ghi heet bi namen</l>
<l>Ic peinse dat ghi zijt bastaert</l>
<l>Want mijn moye hildegaert</l>
<l>En hadde bi hem noynt kint</l>
<l>Orgelieus sidi ghesint</l>
<l n="440">Wel so moghedi bastaert wesen</l>
<l>Wat onderwindi u van desen</l>
<l>Minen oem teenegher ure</l>
<l>Vor mi te gheven sepulture</l>
<l>Die oir bem van zinen lande</l>
<l n="445">Die werde van eenen cleinen zande</l>
<l>Sprac masebrouc sone hebdi ane</l>
<l>Den hertochdomme van ardane</l>
<l>Al hebdi minen vader ende mi</l>
<l>Tlant ontfortst van couchi</l>
<l n="450">Boven dat ghine in die lede</l>
<l>Wondet ende daer boven valschede</l>
<l>Ane leit te parijs</l>
<l>Ic die zegghe u wel dat ghijs</l>
<l>Ander mare noch sult horen</l>
<l n="455">Ghetrout kint ende bet gheboren</l>
<l>Bem ic zeker dan ghi zijt</l>
<l>Al eist dat ghi mi despijt</l>
<l>Hebt gheseit dat ic bem bastaert</l>
<l>[...............]</l>
<l n="460"><milestone unit="fol" n="85rb"/> Nu ter tijt in sine doot</l>
<l>Vor al dese heeren groot</l>
<l>Vor bisscoppe vor tabelione</l>
<l>Dat ic zijn ghetroude zone</l>
<l>Bem ende oor van zinen lande</l>
<l n="465">Dies hi mi vor dese wigande</l>
<l>Seghel ende brieve gaf</l>
<l>Die icker mach toghen af</l>
<l>Ende dese heeren ter orconde</l>
<l>Waert so dat ic yemen vonde</l>
<l n="470">Diere woude zegghen jeghen</l>
<l>Hem so volghes menich deghen</l>
<l>Diet hem aldaer holpen steerken</l>
<l>Beide leeke ende cleerken</l>
<l>Elckerlijc in zinen houc</l>
<l n="475">Sach upten fellen mazebrouc</l>
<l>Dor die tale gheloves mi</l>
<l>Doe sprac die heere van couchi</l>
<l>Ghenaden god ende alle zant</l>
<l>Mi es hier ontseit mijn lant</l>
<l n="480">Ende men versprect mi toe</l>
<l>Onwerdelike ende ic ne weet hoe</l>
<l>Dat ic come an dese rey</l>
<l>Biden goeden sente mey</l>
<l>Dit en es eerstwaerven niet</l>
<l n="485">Dat mi evele ghesciet</l>
<l>Ende onrecht ghedaen ende dogen</l>
<l>Ende jammerlijc belogen</l>
<l>Dat ic met redenen al verwan</l>
<l>God die zi ghelooft der van</l>
<l n="490">Ende zijn lieve moeder marie</l>
<l>Also ic hope dat si mie</l>
<l>Noch in rechte zullen steerken</l>
<l>Al haddi papen ende cleerken</l>
<l>Tuwer hulpen vele meere</l>
<l n="495">Die coninc lodewijc mijn heere</l>
<l>Die keyser ende coninc zi</l>
<l>Sal te rechte houden mi</l>
<l>Naest gode onsen lieven heere</l>
<l>Ende mijn scilt ende minen speere</l>
<l n="500">Daer toe dat ic mi verlate</l>
<l>Ghine hadt heden dese ommate</l>
<l>Wane ic wel gheseit te mi</l>
<l>Onvergouden haddic ende ghi</l>
<l>Hier ghesijn onder ons tween</l>
<l n="505">Ende die mijn eerve ende mijn leen</l>
<l>Mi sal ontsegghen ende ontgheven</l>
<l>Hi die zalre bi zijn leven</l>
<l>Setten ende avontueren</l>
<l>[...............]</l>
<l n="510">[...............]</l>
<l><milestone unit="fol" n="85va"/> Ne haddic te deser uutvaert</l>
<l>Niet brocht minen jonghen heere</l>
<l>Ende dese princhen vul der eere</l>
<l>Die ic niet ne wille beroeren</l>
<l n="515">Ic soudu van uwer quader voeren</l>
<l>Castien die ghi ane mi toocht</l>
<l>Die heeren zeiden u ghedoocht</l>
<l>Ende en maect ons gheen ghevecht</l>
<l>Die ghene die tmeeste recht</l>
<l n="520">Hevet het zal hem bliven</l>
<l>Wine zijn hier comen om gheen kiven</l>
<l>Maer om der zielen te bidden goet</l>
<l>Diere god ontfaermen moet</l>
<l>Ende allen zielen mede</l>
<l n="525">Maer die orghelieushede</l>
<l>Dat ghelaet ende dat ghebaer</l>
<l>Dat die bastaert toochde daer</l>
<l>Dat was groot boven maten</l>
<l>Ende dat wonderlijc ghelaten</l>
<l n="530">Hi en hadde gheloves mi</l>
<l>Om den heere van couchi</l>
<l>Niet ghegheven eene peere</l>
<l>Dor al dat zijn rechtzweere</l>
<l>Was ende van bastardien</l>
<l n="535">Van zinen weghe al wildijs niet lyen</l>
<l>Het moeste nochtan also wezen</l>
<l>Die menege was vroet van dezen</l>
<l>Binden lande van ardane</l>
<l>Die heeren daer vele lach ane</l>
<l n="540">Spraken daer ten besten toe</l>
<l>So dat zi alle schieden doe</l>
<l>Ende meenden dat ziere of</l>
<l>Spreken souden in sconinx hof</l>
<l>Vor die ghenoten vanden lande</l>
<l n="545">Des anders daghes eene offrande</l>
<l>Dede die heere van couchi</l>
<l>Ende eene scone uutvaert dies hi</l>
<l>Hadde lof ende eere</l>
<l>Ende gaf om onsen heere</l>
<l n="550">Cloosters ende den armen lieden</l>
<l>Vele goeds hi dede ghebieden</l>
<l>Steden ende officyeren</l>
<l>Ende  [......] in allen manieren</l>
<l>Dat si den fellen bastaert</l>
<l n="555">Masebrouc een penewaert</l>
<l>Goeds noch heerscepien</l>
<l>Comen lieten in ziere voechdien</l>
<l>Up al dat zi van hem hilden</l>
<l>Ende vraechdem of si wilden</l>
<l n="560">[...............]</l>
<l>[...............]</l>
<l><milestone unit="fol" n="85vb"/> Vor dien tijt was ghesien</l>
<l>Maer den heere was van dien</l>
<l>Sticke niet gheandwoort</l>
<l n="565">Die weder keerde rechtevoort</l>
<l>Tote parijs in die stede</l>
<l>Daer eene grote ziechede</l>
<l>Lodewike was comen an</l>
<l>Daer of dat die goede man</l>
<l n="570">Moeste sterven inden hendt</l>
<l>Xvi jaer haddi tregement</l>
<l>Ghehadt gheweldichlike</l>
<l>Na zinen vader den coninc rike</l>
<l>Ende in dat jaer dat hi staerf</l>
<l n="575">Sine lieden waren te diere waerf</l>
<l>Seere drouve boven maten</l>
<l>Heeren vrouwen van allen staten</l>
<l>Omme des conincs ziechede</l>
<l>Want zine goedertierhede</l>
<l n="580">Ende zine grote gherechticheit</l>
<l>Sine doghet zine edelheit</l>
<l>Die was boven maten groot</l>
<l>Hi hadde na zijns vader doot</l>
<l>Tlant in vreden wel ghehouden</l>
<l n="585">Enten jonghen enten ouden</l>
<l>Recht ende wet ghedaen</l>
<l>Dies hi hadde lof ende eere ontfaen</l>
<l>Ende die wile zekerlijc</l>
<l>Dat die coninc lodewijc</l>
<l n="590">Siec was ende onghesont</l>
<l>Was die grave namecont</l>
<l>Die vrome heere van couchi</l>
<l>Sinen soeten lieve bi</l>
<l>Die welke hadde al zine memorie</l>
<l n="595">Maer ons bewijst die istorie</l>
<l>Dat masebrouc die felle bastaert</l>
<l>Bin diere tijt dede zinen aert</l>
<l>Met die hem ghinghen ane</l>
<l>In dat lant van ardane</l>
<l n="600">Van hoy was hi behoeder</l>
<l>Ende heere bleven na ziere moeder</l>
<l>Ende vanden lande van bulioen</l>
<l>Harde menich vrome baroen</l>
<l>Bestoet hem vander moeder ziden</l>
<l n="605">Maer onder den keyser te dien tiden</l>
<l>Woenden zine maghen meest</l>
<l>Al dat lant van [.......]</l>
<l>Dat so haddi verwoorven</l>
<l>Van zinen oom waest hem verstorven</l>
<l n="610">Die ziere moeder broeder was</l>
<l>Van goten die grave ras</l>
<l>Dat so was zijn oudervader</l>
<l>Het bestoet hem meest algader</l>
<l>[...............]</l>
<l n="615"><milestone unit="fol" n="86ra"/> Ende het was die broeder sijn</l>
<l>Van tarase triestram</l>
<l>Dese waren alle gram</l>
<l>Dat die heere van couchie</l>
<l>Soude willen die heerscapie</l>
<l n="620">Hebben te male van ardane</l>
<l>Ende haren broeder uter bane</l>
<l>Steken ende bastaert maken</l>
<l>Nochtan wisten si die zaken</l>
<l>Wel dat hi was bastaert</l>
<l n="625">Maer ten hoochsten weghe waert</l>
<l>Wouden zine helpen bringen</l>
<l>Want scone waren hare dingen</l>
<l>Dat ziere ave zaerters groot</l>
<l>Hadden ende in die doot</l>
<l n="630">Die ghifte vanden vader zijn</l>
<l>Ende hiere in dede zinen fijn</l>
<l>Bi scalken ende bi lozen rade</l>
<l>Als die hadde cleine scade</l>
<l>Yet te doene cleine of groot</l>
<l n="635">Want die over felle doot</l>
<l>Hem te stuer was ende te wreet</l>
<l>Ende te male zijn secreet</l>
<l>Was die bisscop herman</l>
<l>Daer zijn uterste wille ghinc an</l>
<l n="640">Omme dies hijs hadde te bat</l>
<l>Ende hi mede anden scat</l>
<l>Deelde ende an die tresorie</l>
<l>Die bastaerd zijn neve ende hie</l>
<l>Warens eens harde wel</l>
<l n="645">Si waren beide scalc ende fel</l>
<l>Ende masebrouc die steercste was</l>
<l>Van al dien lande ghelovet das</l>
<l>Out van xxiiii jaren</l>
<l>Hine haddem niet willen vervaren</l>
<l n="650">Van sterken lieden zevene</l>
<l>Om te rovene vanden levene</l>
<l>Haddi hem ghedreghen nijt</l>
<l>Ende ghehadt hadde in een crijt</l>
<l>Ghemeenlike zine maghen</l>
<l n="655">Woudene helpen ende draghen</l>
<l>So si daden wel anschijn</l>
<l>Want met hem zi ghevaren zijn</l>
<l>Dor dat lantscap van ardane</l>
<l>Om haren neve te helpen der ane</l>
<l n="660">Ende machtich te maken vanden rike</l>
<l>Si quamen also moghendelike</l>
<l>Dor dat lant ende in die steden</l>
<l>Ende met so sconen reden</l>
<l>Van brieven ende van zeghels met</l>
<l n="665">Dat si [..............]</l>
<l><milestone unit="fol" n="86rb"/> Ende daer toe alle officyere</l>
<l>Ende clergie alretiere</l>
<l>So dat zi sonder letten meere</l>
<l>Al daer ontfinghen over heere</l>
<l n="670">Masebrouke van bulioen</l>
<l>Die hem dede vernamen doen</l>
<l>Met ziere niewer heerscapien</l>
<l>Bi rade vander baronien</l>
<l>Om dat te zeere darewaert</l>
<l n="675">Dat luut drouch van eenen bastaert</l>
<l>So wart hi ghenaemt reinier</l>
<l>Onder alle die princhier</l>
<l>Ende voort onder die clergie</l>
<l>Ende ware oec yemen die</l>
<l n="680">Hem die eerste name gave</l>
<l>Hem zouder toren comen ave</l>
<l>Up dat hijt gheweten conde</l>
<l>Ende waer men oec dien name vermonde</l>
<l>Dies ne droughi hem niet ane</l>
<l n="685">Binden lande van ardane</l>
<l>Was hi over heere ontfaen</l>
<l>Si worden hem alle onderdaen</l>
<l>Van eerven ende van leene</l>
<l>Beide groot ende cleene</l>
<l n="690">Si hem alle manscap deden</l>
<l>Te deuve binnen der goeder steden</l>
<l>Twelke was die hooft stat</l>
<l>Harde blide was omme dat</l>
<l>Die hertoghe reinier</l>
<l n="695">Die fel was ende putertier</l>
<l>Ende oec hovermoedich zeere</l>
<l>Hine kende gheenen heere</l>
<l>Up wiens moghenteit hi hachte</l>
<l>Mids zinen hoghen gheslachte</l>
<l n="700">Dat hem wel woude mede</l>
<l>Over mids der moghentede</l>
<l>Van zinen lande van ziere namen</l>
<l>So hoofden zi an hem te zamen</l>
<l>Want hi was een heere groot</l>
<l n="705">Hem dochte oec dat zijn ghenoot</l>
<l>Niet ne leefde verre no bi</l>
<l>So hovermoedich so was hi</l>
<l>Als hertoge was die putertier</l>
<l>Ende hi was ghenaemt reinier</l>
<l n="710">Ghelike ghi horet bedieden</l>
<l>So waren daer eneghe lieden</l>
<l>Die de vrome grave reine</l>
<l>Hadde verlost te brunensteine</l>
<l>Daerse die mordenaers felloen</l>
<l n="715">Hadden ligghende int prisoen</l>
<l>[...............]</l>
<l><milestone unit="fol" n="86va"/> Van den heere van couchi</l>
<l>Hadden ontfanghen daer</l>
<l>Dreven zi een drouve ghebaer</l>
<l n="720">Dat zi hadden andren heere</l>
<l>Si wisten wel die loze keere</l>
<l>Die mer onder dume dede</l>
<l>Ende datmer vortijts zede</l>
<l>Van masebrouke van bulioen</l>
<l n="725">Maer adelaen die baroen</l>
<l>Die woude hem niet trecken an</l>
<l>Om dat zijn moeder eenen man</l>
<l>Hadde als hi was gheboren</l>
<l>Maer als der vrouwen quam te voren</l>
<l n="730">Die doot ende soe sterven zoude</l>
<l>Ende hi was van cleinder houde</l>
<l>Gaf zoene al doe adelane</l>
<l>Dies zi andren te verstane</l>
<l>Harde wel conden doen</l>
<l n="735">Al was hi die felloen</l>
<l>Al doe worden ghetrout kint</l>
<l>Dies si waren gram ghesint</l>
<l>Al die ghene gheloves mi</l>
<l>Die vanden heere van couchi</l>
<l n="740">Verlost waren als ic zede</l>
<l>Ende meenden dat si die waerhede</l>
<l>Den grave zouden overdragen</l>
<l>Twee ghesellen twee ghemagen</l>
<l>Streken henen so verre dat zi</l>
<l n="745">Comen sijn te couchi</l>
<l>Maer zi en vonder niet den heere</l>
<l>Sonder yet te letten meere</l>
<l>Trocsi te famweele waert</l>
<l>Want hem lieden was verclaert</l>
<l n="750">Dat zi al daer vinden zouden</l>
<l>Haren heere den vromen bouden</l>
<l>Beide traken zi te zamen</l>
<l>Also langhe dat zi quamen</l>
<l>Binnen der stat van famweel</l>
<l n="755">Si trocken binnen den casteel</l>
<l>Beide te gader al daer si</l>
<l>Vonden den heere van couchi</l>
<l>Si cnielden vorden vromen man</l>
<l>Ende spraken hem met groeten an</l>
<l n="760">Hi was diese wel ontfinc</l>
<l>Ende vraechdem of si eenege dinc</l>
<l>Al daer an hem begheerden</l>
<l>Si zeden heere van groter weerden</l>
<l>Ende dor bringhen eenen mare</l>
<l n="765">Daer wi omme drouve ghebare</l>
<l>Hebben dat het es ghesciet</l>
<l>[...............]</l>
<l><milestone unit="fol" n="86vb"/> [...............]</l>
<l>Willen wijs u te kennen doen</l>
<l n="770">Alle die ghene van ardaen</l>
<l>Hebben over heere ontfaen</l>
<l>Den hertoghe reiniere</l>
<l>Die grave andworde sciere</l>
<l>Wat reiniere es dat</l>
<l n="775">Heere men mach die waerheit plat</l>
<l>Niet segghen hets die bastaert</l>
<l>Die mazebrouc was vermaert</l>
<l>Maer reinier es hi nu ghenant</l>
<l>Als hi heere wart int lant</l>
<l n="780">Was deerste name of ghedaen</l>
<l>Als die grave dat hadde verstaen</l>
<l>So zlouch hi zijn hovet neder</l>
<l>Ende over een stic hief hijt up weder</l>
<l>Claghelike hi doe zede</l>
<l n="785">Ende moetic emmer boeshede</l>
<l>Vinden an mine naeste magen</l>
<l>Dies so moetic gode clagen</l>
<l>Want ics niet ne hebbe verdient</l>
<l>Alle die vremde zijn mi vrient</l>
<l n="790">Mine maghe zijn mi viant</l>
<l>Mijn vader ontgaf mi mijn lant</l>
<l>Mijn oem hevet mi oec ontgheven</l>
<l>Dat mi van rechten ore es bleven</l>
<l>Tgoede lant van ardane</l>
<l n="795">Dat hem heeft ghetrocken ane</l>
<l>Een bastaert daer ic niet af ne weet</l>
<l>Die waerheit of hi mi besteet</l>
<l>Al ware hi bastaert van adelane</l>
<l>Ende hijt hem ghedreghen ane</l>
<l n="800">Hadde in zine doot</l>
<l>Met valscheden die es groot</l>
<l>En mochte van gheenre weerden zijn</l>
<l>Het en ware biden wille mijn</l>
<l>Diere noynt toe dede consent</l>
<l n="805">Bi gode den heere omnipotent</l>
<l>Ic hiet [............] stichten brant</l>
<l>Met [..........] in ardanenlant</l>
<l>[..............] na dede</l>
<l>So men wel wet die waerhede</l>
<l n="810">Maer ic sal [.............]</l>
<l>Verherghen doen alle ardane</l>
<l>So gruwelijc was nie ghesien</l>
<l>Dat zi hebben onthervet mien</l>
<l>Boven dat ic hem verboot</l>
<l n="815">Dat si cleine nochte groot</l>
<l>Niet ne ghaven den bastaert</l>
<l>Also gram dat hi waert</l>
<p><supplied resp="editor">Fragment 2</supplied></p>
<p><supplied resp="editor"><milestone unit="fol" n="89ra"/> [zes verzen weggesneden]</supplied></p>
<l>Die voer eerst te brunesteine</l>
<l>Te besiene hoet ghestaen</l>
<l>Was metten goeden ridder lucaen</l>
<l n="1235">Die in goeden poynte was</l>
<l>Ende van danen voer hi ras</l>
<l>Om te zine te couchi</l>
<l>Sinen lieden claechde hi</l>
<l>Hoe dat menne woude ontheerven</l>
<l n="1240">Daer si wouden voren steerven</l>
<l>Sine goede lieden eere</l>
<l>Dies hem zeide danc die heere</l>
<l>Te ghuse so voer hi daer naer</l>
<l>Daer hi claghe int openbaer</l>
<l n="1245">Dade over den bastaert</l>
<l>Sine lieden onvervaert</l>
<l>Seiden heere als ghi wilt</l>
<l>Ontdecken uwen edelen scilt</l>
<l>Ende ontwinden uwen vane</l>
<l n="1250">Om te vaerne up ardane</l>
<l>So willen wi alle zijn bereet</l>
<l>Die heere heeft hem danc gheseit</l>
<l>In wel vriendeliker wijs</l>
<l>Van danen voer hi te parijs</l>
<l n="1255">Ende eer hi te parijs toe quam</l>
<l>Onder weghen hi vernam</l>
<l>Dat die coninc lodewijc</l>
<l>Versceden was van erderijc</l>
<l>Ende te gode waert ghevaren</l>
<l n="1260">Dat waren hem die droufste maren</l>
<l>Die hi nye hoorde in al zijn leven</l>
<l>Ay god wat rouwen was ghedreven</l>
<l>Al doe vanden goeden man</l>
<l>Te weenen dat hi began</l>
<l n="1265">Also bitterliken zeere</l>
<l>Hi claechde den goeden heere</l>
<l>So hi wel te rechte mochte</l>
<l>Hi zeide die de weerelt zochte</l>
<l>Dore hine hadde vonden</l>
<l n="1270">So goeden man in zinen stonden</l>
<l>Daer an dat hi seide waer</l>
<l>Groten rouwe groot mesbaer</l>
<l>Mochten zi driven wale</l>
<l>Sine lieden alle te male</l>
<l n="1275">Om den goeden lodewijc</l>
<l>Van couchi die grave rijc</l>
<p><supplied resp="editor"><milestone unit="fol" n="89rb"/> [zes verzen weggesneden]</supplied></p>
<l>So ghebaerden zi ghemeene</l>
<l>Beede groot ende cleene</l>
<l n="1285">Jonghe oude leeke cleerken</l>
<l>Niewer so mochtemen merken</l>
<l>Anders dan rouwe ende verdriet</l>
<l>Van couchi dat vrome diet</l>
<l>Quam verslooft in ghereden</l>
<l n="1290">In zine herberghe binder steden</l>
<l>Es hi haestelijc ghevaren</l>
<l>Hi beete zonder eenich sparen</l>
<l>Ende es te hove ghegaen</l>
<l>Daer die coninc was ghestaen</l>
<l n="1295">In eenre riker ymbaren</l>
<l>Sine conduten alle waren</l>
<l>Vul specien van zoeter guere</l>
<l>Ende ghezuvert sine ymmuere</l>
<l>Die balsemen ghaven zoete lucht</l>
<l n="1300">Die vrome recken van hogher tucht</l>
<l>Stonden daer in eenen rinc</l>
<l>Bi kaerle den jonghen coninc</l>
<l>Die men den caluwen hiet</l>
<l>Die welke ne finierde niet</l>
<l n="1305">Van groten rouwe dien hadde hi</l>
<l>Die edele heere van couchi</l>
<l>Die so heeften al daer ghegroet</l>
<l>Ende die ander heeren goet</l>
<l>Die daer bi hem waren ghestaen</l>
<l n="1310">Van wien dat hi wel was ontfaen</l>
<l>Ende vanden jonghen coninc mede</l>
<l>Diene bi hem al daer dede</l>
<l>Staen want hi was een ghenoot</l>
<l>Mantel ende sorcoet</l>
<l n="1315">Cousen ende oec caproen</l>
<l>Was schiere brocht den ridder coen</l>
<l>Ende al van fluweele zwart</l>
<l>Dat hem daer ghegheven wart</l>
<l>Dat hi haestelike dede an</l>
<l n="1320">Al weenende die goede man</l>
<l>Dat zi wel mochten cleine ende groot</l>
<l>Merken dat hem sconincx doot</l>
<l>Harde zeere ter herten ghinc</l>
<l>Karel die jonghe coninc</l>
<l n="1325">Hadde zine messagiere</l>
<l>Ghesent an alle zine princhiere</l>
<l>Ghenoten ondersaten mannen</l>
<p><supplied resp="editor"><milestone unit="fol" n="89va"/> [zes verzen weggesneden]</supplied></p>
<l>An prelaten hoghe vermert</l>
<l n="1335">Was ghesent over al</l>
<l>Die boden waren sonder ghetal</l>
<l>Die men sende verre ende bi</l>
<l>Te famweele waren si</l>
<l>Ghesent an die edele vrouwe</l>
<l n="1340">Die welke hadde groten rouwe</l>
<l>Om den heere haers neven doot</l>
<l>Nu hoort onhovesschede groot</l>
<l>Van florante haren man</l>
<l>Alsmen hem die mare an</l>
<l n="1345">Vanden doden coninc brochte</l>
<l>So peinsdi ende dochte</l>
<l>Datter zijn vrouwe niet soude varen</l>
<l>Omme dat zoe den vromen baren</l>
<l>Daer soude vinden van couchi</l>
<l n="1350">Daer soe tonghemake bi</l>
<l>Soude wesen harde zeere</l>
<l>Maer selve so bereide hem die heere</l>
<l>Om te vaerne te parijs</l>
<l>Ende als die vrouwe was wijs</l>
<l n="1355">Dat hi varen soude alleene</l>
<l>Ende hi groot nochte cleene</l>
<l>Haer ne zeide vander vaert</l>
<l>Was in doghene die vrouwe waert</l>
<l>Peinsende boven maten zeere</l>
<l n="1360">Sprac aldus die vrouwe god heere</l>
<l>Ghevroeden mach ic ende weten</l>
<l>Dat ic bem wel zaen vergheten</l>
<l>Coninc heere om uwe doot</l>
<l>God bringhe uwe ziele uut alre noot</l>
<l n="1365">Ende verdse vander hellen gracht</l>
<l>Ic bem al nu te min ghehacht</l>
<l>Met minen heere den grave florant</l>
<l>Om dat ghi doot zijt vrome wigant</l>
<l>Mi dinke dat hi heeft onwaert</l>
<l n="1370">Dat ic zoude varen ter uutvaert</l>
<l>Daer toe dat ic bem ghebeden</l>
<l>Dat bediet vander reden</l>
<l>Dat zo mach ic weten wale</l>
<l>Doe zende soe ten zelven male</l>
<l n="1375">Om haren heere dat hi quame</l>
<l>Maer het was hem onghename</l>
<l>Hine wouder comen niet</l>
<l>Doe ghinc twivelike diet</l>
<p><supplied resp="editor"><milestone unit="fol" n="89vb"/> [zes verzen weggesneden]</supplied></p>
<l n="1385">Eeneghe lieden die daer zijn</l>
<l>Van wien ic den neve mijn</l>
<l>Hebbe verloren om dat hi sede</l>
<l>Van uwer onghestadichede</l>
<l>Daer an dat hi niet ne looch</l>
<l n="1390">Die vrouwe was van moede hooch</l>
<l>Quaet gheseit mach lettel baten</l>
<l>Sprac die vrouwe wilt u ghematen</l>
<l>Heere te sprekene zulke woort</l>
<l>Want heere brochte een ander voort</l>
<l n="1395">Die tale ghi zouter wrake of nemen</l>
<l>Ende hoe moechdi dan ghetemen</l>
<l>Te peinsene in uwer herten gront</l>
<l>Of te sprekene metter mont</l>
<l>Vanden ghenen in eneghen keere</l>
<l n="1400">Quaet die noyt na uwe onneere</l>
<l>Stoeden noch na uwe blame</l>
<l>Ghi mocht den zulken inder fame</l>
<l>Bringhen het ware beter ghelaten</l>
<l>Heere dies wilt u ghezaten</l>
<l n="1405">In eenen edelen reynen ghedachte</l>
<l>Biden heere die mi ghewrachte</l>
<l>Met ziere heilegher moghenteden</l>
<l>Ic hebbe toten daghe van heden</l>
<l>Ghedaen als eene goede vrouwe</l>
<l n="1410">Ende ghequijt die zelve trouwe</l>
<l>Die ic u beloofde wilen eere</l>
<l>Als ic u nam teenen heere</l>
<l>Ende sal oec eewelike</l>
<l>Tote ic sceede van erderike</l>
<l n="1415">Ende noch en es hi niet gheboren</l>
<l>Die mi anders leide te voren</l>
<l>Dan doghet ende reinicheit</l>
<l>Het soude mi oec wesen leit</l>
<l>Haddic an yemen anders vonden</l>
<l n="1420">God late mi leven mine stonden</l>
<l>Ghelijc dat ic hebbe ghedaen</l>
<l>Sone sal ic gheene blaemte ontfaen</l>
<l>Met verdiender waerheit</l>
<l>Ende heeft yemen yet gheseit</l>
<l n="1425">Anders dat heefti becocht</l>
<l>Ende heere waerdi wel bedocht</l>
<l>Ghine zout dies vermanen niet</l>
<l>U neve was een evel diet</l>
<l>Ende stoet altoes na mine blame</l>
<l n="1430"><milestone unit="fol" n="90ra"/> Ghi peinst lettel om die vrame</l>
<l>Die wi hebben ic ende ghi</l>
<l>Vanden heere van couchi</l>
<l>Ontfangen inder tijt verleden</l>
<l>Al ware een feyt uut haesticheden</l>
<l n="1435">Ghevallen dat wel ware verdient</l>
<l>Soudi daer omme zulken vrient</l>
<l>Willen verweerken segt mi</l>
<l>Als die heere es van couchi</l>
<l>Redene kent ic bids u zeere</l>
<l n="1440">Heeft hi doot den valschen heere</l>
<l>So heeft hi u dat lijf behouden</l>
<l>Es dan die zoene niet wel vergouden</l>
<l>Ende miere zuster behilt hi tleven</l>
<l>Ende zampaengen dat ons es bleven</l>
<l n="1445">Daeromme dat icken minnen moet</l>
<l>Ende die hem anders jan dan goet</l>
<l>Evel so moet hem ghescien</l>
<l>Ende ewelijc sal hi van mien</l>
<l>Ghemint zijn zonder dorpernie</l>
<l n="1450">Ende bider maghet sente marie</l>
<l>Ic zal varen inden rouwe</l>
<l>Als eene ongheblaemde vrouwe</l>
<l>Ende die bem vanden naesten bloede</l>
<l>Dies mi wee mach zijn te moede</l>
<l n="1455">So watter yemen omme doet</l>
<l>Doe keerde haer die vrouwe goet</l>
<l>Die der tranen vele ontsprongen</l>
<l>Dat den ouden enten jongen</l>
<l>Deerde diet zaghen an</l>
<l n="1460">Ende florant die hoghe man</l>
<l>Die veranderde in die tale</l>
<l>Hi keerdeem omme te dien male</l>
<l>Hem ne stoet den evelen moet</l>
<l>Niet an vander vrouwen goet</l>
<l n="1465">Noch vanden heere van couchi</l>
<l>Maer in die herte so ne was hi</l>
<l>Niet ghepayt als te gronde</l>
<l>Onna was die felle wonde</l>
<l>Ghenesen die hi hadde ontfaen</l>
<l n="1470">Sine vaert bereeddi saen</l>
<l>Om te vaerne te parijs</l>
<l>Ende die edele vrouwe jolijs</l>
<l>Van minnen ende daer toe vul rouwen</l>
<l>Si dede eenen waghen bouwen</l>
<l n="1475">Ic wane men so rikelike</l>
<l>Vonden hadde in vrankerike</l>
<l>Noch daer toe scauwen moghen</l>
<l>Met zwarten fluwele overtoghen</l>
<l>Al des ghelike so was zi</l>
<l n="1480">Ende alle die haer waren bi</l>
<l><milestone unit="fol" n="90rb"/> Waren alle zwart flueelijn</l>
<l>Die cussine waren pellerijn</l>
<l>Swart die daer binnen laghen</l>
<l>So wat dat was anden waghen</l>
<l n="1485">Was van dierbaren ghetauwe</l>
<l>Ende al ghedaen na den rauwe</l>
<l>Die perde die ghingen int lymoen</l>
<l>Adde die werde vrouwe doen</l>
<l>Alle over cleeden met morede</l>
<l n="1490">Ende die vrome ridderen mede</l>
<l>Entie andre meysnieden</l>
<l>Waren alle zwarte lieden</l>
<l>Die den waghen volchden naer</l>
<l>Het was een drouvelijc ghebaer</l>
<l n="1495">Met oghen te scouwene an</l>
<l>Den waghen ende zijn ghespan</l>
<l>Ende diere hoorden toe</l>
<l>Die vrouwe es up gheseten doe</l>
<l>Den andren dach zi u bekant</l>
<l n="1500">Naer dien dat die grave florant</l>
<l>Was ghesceeden uter steden</l>
<l>Die welke so langhe es ghereden</l>
<l>Dat hi es comen te parijs</l>
<l>Als hem toe horde in diere wijs</l>
<l n="1505">Want hi was een machtich heere</l>
<l>Meneghe vrouwe ende menich heere</l>
<l>Sachmen comen bider steden</l>
<l>Die heere van couchi hi dede</l>
<l>Nauwe wachten ende spien</l>
<l n="1510">Om dat wivelijc engien</l>
<l>Ende om den grave haren man</l>
<l>Of zi alle beide dan</l>
<l>Ten groten rouwe souden comen</l>
<l>Die heere die was doe vernomen</l>
<l n="1515">Comende maer die vrouwe niet</l>
<l>Twelke den heere was bediet</l>
<l>Qualike dies ghelovet mi</l>
<l>Mochte doe die heere van couchi</l>
<l>Drouver wesen dan hi was</l>
<l n="1520">Bi dies hi beduchte hem das</l>
<l>Dat der vrouwen yet mesquam</l>
<l>Ende dat up haer gram</l>
<l>Om zinen wille was florant</l>
<l>Dies men an den wigant</l>
<l n="1525">Werden mochte wel gheware</l>
<l>Drouver was zijn ghebare</l>
<l>Om die weerde vrouwe menjoot</l>
<l>Dan soe was om die doot</l>
<l>Vanden coninc lodewike</l>
<l n="1530">Nochtan was die ridder rike</l>
<l>Om die doot drouve zeere</l>
<l><milestone unit="fol" n="90va"/> Vanden coninc sinen heere</l>
<l>Doe dien rouwe te gader quam</l>
<l>So waest dat men an hem vernam</l>
<l n="1535">Dalre rouwelijcste ghebaren</l>
<l>Van hem allen diere waren</l>
<l>Beide van leeken ende van cleerken</l>
<l>Dat die meneghe began merken</l>
<l>Het zeiden oec lieden ghenouch</l>
<l n="1540">Dat hi meeren rouwe drouch</l>
<l>Dan karel die caluwe dede</l>
<l>Maer zine wisten die waerhede</l>
<l>Van al niet ende den gront</l>
<l>Maer in wel corter stont</l>
<l n="1545">Slakede een deel den rouwe</l>
<l>Die mare quam dat die vrouwe</l>
<l>Comen was binnen der stat</l>
<l>So zimperlijc dat vor dat</l>
<l>Noynt ne was sghelijcs ghesien</l>
<l n="1550">Seere so verblijdde doe van dien</l>
<l>Die vrome heere van couchi</l>
<l>Want den staet der vrouwen vry</l>
<l>Die was harde zeere gheprijst</l>
<l>Ende met vinghers na ghewijst</l>
<l n="1555">Boven hem allen die daer quamen</l>
<l>Die vrouwe van hogher namen</l>
<l>Die voer sonder letten meere</l>
<l>Ter herberghen van haren heere</l>
<l>Redene waest ende bediet</l>
<l n="1560">Dat zoene woude scuwen niet</l>
<l>Der vrouwen hoort omoedicheit</l>
<l>Ende daer toe onderdanicheit</l>
<l>Ende so zoe meerre zi</l>
<l>So het haer bet gheloves mi</l>
<l n="1565">Toehoort omoedicheit</l>
<l>Na de materie der edelheit</l>
<l>Teen en dochte nichte mee</l>
<l>Sonder tander dan in die zee</l>
<l>Een dochte zonder scip of boot</l>
<l n="1570">Of in ander water groot</l>
<l>Daer hi dore woude varen</l>
<l>Sonder quetsen vanden baren</l>
<l>Hoe dat zijs eens ghedrougen</l>
<l>Dat en can ic niet ghevougen</l>
<l n="1575">Weder vrouwe nochte heere</l>
<l>Ter materien ic weder keere</l>
<l>Als die vry edele baren</l>
<l>Diere toe ghebeden waren</l>
<l>Comen waren entie vrouwen</l>
<l n="1580">Doe so mochtemen anescouwen</l>
<l>Den doden coninc van parijs</l>
<l>Ten clooster waert van sente denijs</l>
<l><milestone unit="fol" n="90vb"/> Met siere dierre sepulturen</l>
<l>Voeren te diere uren</l>
<l n="1585">Daer was menich edel man</l>
<l>Die zine wapine hadden an</l>
<l>Ghelijc of zi waren doot</l>
<l>Wel c orsse van prise groot</l>
<l>Waren daer teenre scaren</l>
<l n="1590">Die metter wapine verdect waren</l>
<l>Verkeert staende ende averecht</l>
<l>Of zi hadden in een ghevecht</l>
<l>Verwonnen ghesijn ghemeenlijc</l>
<l>So die coninc van vrankerijc</l>
<l n="1595">Verwonnen was vander doot</l>
<l>Ende die orsse van leden groot</l>
<l>Also drouvelike ghinghen</l>
<l>Dat hem die hoofde neder hingen</l>
<l>Schinende toter eerden toe</l>
<l n="1600">Die heeren ende die vrouwen doe</l>
<l>Also drouveliken naer</l>
<l>Quamen in haer ghebaer</l>
<l>Dat het ne was wijf no man</l>
<l>Diese zach met oghen an</l>
<l n="1605">Hine moeste weenen daer</l>
<l>Die tordsen maectent also claer</l>
<l>Die mer voren voerde ende drouch</l>
<l>Dat het wonders ware ghenouch</l>
<l>Te zegghene na der waerhede</l>
<l n="1610">Al hadde een grote stede</l>
<l>Met alle ghesijn in viere</l>
<l>Was te ziene die maniere</l>
<l>Aldus ende in deser wijs</l>
<l>Sijn si comen te sente denijs</l>
<l n="1615">Daer die kerke jeghen berecht</l>
<l>Was ende altemale ontdect</l>
<l>Dor die vlammen vanden viere</l>
<l>Daer die kerke mede schiere</l>
<l>Hadde verbrant ende ontsteken</l>
<l n="1620">Ic wane men noyt horde spreken</l>
<l>Van so rikeliker uutvaert</l>
<l>Die clerke van constegher aert</l>
<l>Songhen al daer requiem</l>
<l>Die abdt dede also hem</l>
<l n="1625">Toe hoorde den dienst ons heeren</l>
<l>Men ne dorste hem niet leeren</l>
<l>Wat hi doen zoude ende laten</l>
<l>Die hoghe bisscoppe die prelaten</l>
<l>Die rike abten entie monken</l>
<l n="1630">Die dekene entie canonken</l>
<l>Die caermers die jacopine</l>
<l>Die minderbroeders die augustine</l>
<l>Die wilgemine die zartroes</l>
<l><milestone unit="fol" n="91ra"/> Slichte papen na haerre voes</l>
<l n="1635">Dyaken ende subdyaken</l>
<l>Costers clerken wat gheraken</l>
<l>Ten chore conde of daer bi</l>
<l>Of ten stagen al daer zi</l>
<l>Boven den chore mochten staen</l>
<l n="1640">Hebben haer beste daer ghedaen</l>
<l>Over die ziele vanden heere</l>
<l>Ende tsiere conincliker eere</l>
<l>Sulc zanc boven zulc tenoor</l>
<l>Was nie ghehort in eenen choor</l>
<l n="1645">Sulc cant ende zulc discant</l>
<l>So goet musiker ne was int lant</l>
<l>Die te rechte hadde verstaen</l>
<l>Die conste diere was ghedaen</l>
<l>Soe was so menichfout</l>
<l n="1650">Daer zonghen jonghe daer zongen out</l>
<l>Daer zonghen claer daer zongen rude</l>
<l>Daer zonghen stille daer zongen lude</l>
<l>Al die menegherande zoen</l>
<l>Was te hoorne groot bordoen</l>
<l n="1655">Der ghelijc men noynt becande</l>
<l>Maer alst quam ter offrande</l>
<l>So ghinct eerst ten ziene waert</l>
<l>Die offer die uut hogher aert</l>
<l>Was ghestelt na den tijt</l>
<l n="1660">In een coninclijc abijt</l>
<l>Was die scilt van vrankerike</l>
<l>Gheoffert ende der ghelike</l>
<l>Dat der wapinen hoorde toe</l>
<l>Want den coninc mochtemen doe</l>
<l n="1665">Sien in der ymbare</l>
<l>Of hi in levenden live ware</l>
<l>Ende in ziere vulre wapine</l>
<l>Of een in die stede zine</l>
<l>So hadden gheset die wigande</l>
<l n="1670">Ghelijc dede hi zine offrande</l>
<l>Ende alle gader zine ghenoot</l>
<l>Toonden met rouwen groot</l>
<l>Of hi hadde ghezijn in live</l>
<l>Die heeren ende die edele wive</l>
<l n="1675">Offerden al daer deen na dander</l>
<l>Vanden coninc alexander</l>
<l>No vanden coninc darijs</l>
<l>Sone was in gheenre wijs</l>
<l>So scone uutvaert ghedaen</l>
<l n="1680">Die materie doet verstaen</l>
<l>Dat die vrouwe beatrijs</l>
<l>Van famwele in zulker wijs</l>
<l>Al daer hare offrande dede</l>
<l>Datmen ghemeenlijc zede</l>
<l n="1685">Al hadde zoe zekerlike</l>
<l><milestone unit="fol" n="91rb"/> Coninghinne van vrankerike</l>
<l>Of des conincx moeder ghezijn</l>
<l>Ofte zuster na den schijn</l>
<l>So ne mochte vrouwe beatrijs</l>
<l n="1690">Haer devoor in gheenre wijs</l>
<l>Edeliker hebben ghedaen</l>
<l>Dominicus die was ghestaen</l>
<l>Der ymbaren ander ziden</l>
<l>Ende zach die vrouwe liden</l>
<l n="1695">Die up hem drieu haer ogen daer</l>
<l>In een zimperlijc ghebaer</l>
<l>Dat den heere was bequame</l>
<l>Die vrouwe van hogher name</l>
<l>Was van tween priesters daer gheleet</l>
<l n="1700">Die met rouwen was ghecleet</l>
<l>Elc toter erden in zijn abijt</l>
<l>Die vrouwe was te diere tijt</l>
<l>Vanden heeren meer gheprijst</l>
<l>Ende met vingheren ghewijst</l>
<l n="1705">Dan alle dandre die daer quamen</l>
<l>Die jonghe coninc hoghe van namen</l>
<l>Wiste haer des groten danc</l>
<l>Die offrande gheduurde lanc</l>
<l>Ende also was ghedaen</l>
<l n="1710">So es men daer vort ghegaen</l>
<l>Inden dienst lofsam</l>
<l>Ende als hi ten hende quam</l>
<l>So ghinc hi ter tommen waert</l>
<l>Ic wane dat van zulker aert</l>
<l n="1715">Noch van zulker maniere</l>
<l>Nie tomme was ghewrocht so diere</l>
<l>Dat ghesteente ende dat gout</l>
<l>Dat daer ane was ghebout</l>
<l>Ende van meesters hant ghewrocht</l>
<l n="1720">Dat en haddemen niet ghecocht</l>
<l>Dat wanic wel om eene chyteit</l>
<l>Daer was onder eerst gheleit</l>
<l>Sijn wijf die edele coninghinne</l>
<l>Karels moeder ende uter minne</l>
<l n="1725">Wilde hire onder ligghen daer</l>
<l>Daer was harde menich jaer</l>
<l>Ghewrocht over die tomme diere</l>
<l>Van hoghen meesters meneghertiere</l>
<l>Ystorien waren daer an ghewrocht</l>
<l n="1730">Hi moeste wezen wel bedocht</l>
<l>Diese te rechte zoude nomen</l>
<l>Hine hads oec niet te hoofde ghecomen</l>
<l>Die ghene dies pine hadde bestaen</l>
<l>Ende ic wilt oec overzlaen</l>
<l n="1735">Vander tommen dat jugement</l>
<l>Omme dat mi niet bekent</l>
<l>Daer of es dat ondersceit</l>
<l><milestone unit="fol" n="91va"/> Onder die tomme was gheleit</l>
<l>Die coninclike dode lichame</l>
<l n="1740">So der eeren was betame</l>
<l>Tgout die orssen ende twas</l>
<l>Ende die wapine diere was</l>
<l>Gheoffert was eens heeren goe</l>
<l>Weert also ic verstoet</l>
<l n="1745">Ja eens groots heeren rike</l>
<l>Die clooster was eewelike</l>
<l>Te beter vander offrande</l>
<l>Doe zo keerden die wigande</l>
<l>Met kaerle weder te parijs</l>
<l n="1750">Ende die vrouwen in hogher wijs</l>
<l>Ghingen zi te zamen eten</l>
<l>Die jonghe coninc vul der weten</l>
<l>Die so dancte elken heere</l>
<l>Ende elker vrouwen vul der eere</l>
<l n="1755">Die zi hem daer hadden ghedaen</l>
<l>Na maeltijt zijn si ghegaen</l>
<l>Te rade up alle dinc</l>
<l>Ende wanneer men den coninc</l>
<l>Binnen riemen cronen woude</l>
<l n="1760">Daer so drougen die heeren boude</l>
<l>Eens so ic u zegghen mach</l>
<l>Upten heilegen dertiendach</l>
<l>Naest comende dat die offrande</l>
<l>Die coninghen uut vremden lande</l>
<l n="1765">Daden onzen lieven heere</l>
<l>Dat was een dach van groter eere</l>
<l>Daertoe waren zi ghemeene</l>
<l>Vermaent groot ende cleene</l>
<l>Die der cronen hoorden toe</l>
<l n="1770">Dat zi wel onthilden doe</l>
<l>Ende als ghesceeden was den raet</l>
<l>Die vrome heeren haer ghelaet</l>
<l>Hilden met elc andren daer</l>
<l>Ende metten vrouwen vorbaer</l>
<l n="1775">Van famwele die vrouwe vri</l>
<l>Sprac metten heere van couchi</l>
<l>Ende zeide hem haren staet</l>
<l>Ende hi haer weder zinen raet</l>
<l>Ende altemale zijn belanc</l>
<l n="1780">So dat die vrouwe haren ganc</l>
<l>Vor den jonghen coninc dede</l>
<l>Ende bat hem met haerre bede</l>
<l>Dat hi haren man in dien</l>
<l>Wilde hebben dat haer mochte ghescien</l>
<l n="1785">Ruste ende pays na haer verdienen</l>
<l>Ende hise niet woude ontzienen</l>
<l>In rusten in payse noch in eeren</l>
<l>Noch oec haren staet ontkeeren</l>
<l><milestone unit="fol" n="91vb"/> Ende hi haer dade der ghelijc</l>
<l n="1790">So hi bi den coninc lodewijc</l>
<l>Sinen lieven vader dede</l>
<l>Ende voort bat zoe hem mede</l>
<l>Dat hi name te hem waert</l>
<l>Vander doot van eduwaert</l>
<l n="1795">Dien die heere van couchi</l>
<l>Stac om die redene dat hi</l>
<l>Hem scande zeide ende blame</l>
<l>Den coninc was wel bequame</l>
<l>Die bede die de vrouwe bat</l>
<l n="1800">Ende harde cortelijc na dat</l>
<l>Hi den grave florant ontboot</l>
<l>Doe zeide hem die heere groot</l>
<l>Weet van famwele florant</l>
<l>Dat mi wel es becant</l>
<l n="1805">Dat ghi hebdt eene vrouwe fijn</l>
<l>Die alre liefste nichte mijn</l>
<l>Die mi van zibben mach bestaen</l>
<l>Ende mi vele eeren heeft ghedaen</l>
<l>Dies biddic u dat ghise eert</l>
<l n="1810">Ende niet vermindert maer vermeert</l>
<l>Dadi anders het ware quaet</l>
<l>Ende biden heere daert al an staet</l>
<l>Het ware mi van herten leet</l>
<l>Want ic gheen liever nichte weet</l>
<l n="1815">Mijn vader mindese so doe ic mede</l>
<l>Ende voort weet die waerhede</l>
<l>Dat die heere van couchi</l>
<l>Seere es ghemint met mi</l>
<l>Ende hi es oec te minen live</l>
<l n="1820">So dat ic van eenen ghekive</l>
<l>Hebbe ghehoort in u hof</l>
<l>Daer manslacht es comen of</l>
<l>Dat mijn vrient zoude hebben ghedaen</l>
<l>Die waerheit hebbic wel verstaen</l>
<l n="1825">Dat hi minders niet ne mochte</l>
<l>Harde goet dat mi dochte</l>
<l>Dat ghi peinset om oude daden</l>
<l>Daer u die ridder wel in staden</l>
<l>In uwer noot heeft ghestaen</l>
<l n="1830">Ende wies hier es mesdaen</l>
<l>Dat ghi dat te mi waert keert</l>
<l>Ende ghi elc andren eert</l>
<l>So ghi vortijts hebdt ghedaen</l>
<l>Want vanden heere wilt verstaen</l>
<l n="1835">Mach u comen gheen achterdeel</l>
<l>Doe cnielde die heere van famweel</l>
<l>Ende zeide heere wies ghi ghebiet</l>
<l>Willic doen ende anders niet</l>
<l>Ende en staet mi oec te doene</l>
<l n="1840"><milestone unit="fol" n="92ra"/> Dus maecte die jonghe coninc zoene</l>
<l>Vanden heere van couchi</l>
<l>Ende vander vrouwen vri</l>
<l>Ende vanden heere florant</l>
<l>Daer niemen of was becant</l>
<l n="1845">Dan hem vieren namelijc</l>
<l>Daer die coninc van vrankerijc</l>
<l>Harde wel ane dede</l>
<l>Ende florant hilt zinen vrede</l>
<l>Ende dede ziere vrouwen eere</l>
<l n="1850">Ende tyede hem beiden niet meere</l>
<l>Weder stille noch openbare</l>
<l>Ende hine wouder gheene mare</l>
<l>Van niemen of horen meere</l>
<l>Anders dan doghet ende eere</l>
<l n="1855">Maer wat hi int herte drouch</l>
<l>Beide spade ende vrouch</l>
<l>Dat so condi helen wale</l>
<l>Ende dat was vernoy ende quale</l>
<l>Dat hi zeder wel anschijn</l>
<l n="1860">Dede der vrouwen fijn</l>
<l>Naer die doot van haren lieve</l>
<l>Daer die vrouwe bi in grieve</l>
<l>Quam vander bitter doot</l>
<l>Dat scade was ende jammer groot</l>
<l n="1865">Maer doch staerf zoe dor die minne</l>
<l>Die heeren die te parijs inne</l>
<l>Ter uutvaert doe waren comen</l>
<l>Hebben alle orlof ghenomen</l>
<l>Kerstinheit ghemeenlike</l>
<l n="1870">Wart naer die doot van lodewike</l>
<l>Harde zeere te onvreden</l>
<l>Beide lant ende steden</l>
<l>Die so worden in ghescille</l>
<l>Ende die van rome hadden wille</l>
<l n="1875">Dat zi eenen keyser wouden</l>
<l>Maken ende dien zelve houden</l>
<l>Machtich binnen harer steden</l>
<l>Mids harer groter moghenteden</l>
<l>Maecten zi eenen keyser doe</l>
<l n="1880">Welken keyser dat viel toe</l>
<l>Altemale lombardien</l>
<l>Toscane romenien</l>
<l>Almaengen ende oostrike</l>
<l>Ende hi wan moghendelike</l>
<l n="1885">Die steden diere hoorden toe</l>
<l>Dat karel die calewe doe</l>
<l>Conde beletten niet</l>
<l>Die dat keyserike liet</l>
<l>Varen an zinen danc</l>
<l n="1890">Sine moghenteit was te cranc</l>
<l>Hine hadde noch gheen crone ontfaen</l>
<l><milestone unit="fol" n="92rb"/> Ende het was hem ondergaen</l>
<l>Met moghenteden eer hijt wiste</l>
<l>Of zijn raet al daer na ghiste</l>
<l n="1895">Want tkeyserike van groter werde</l>
<l>Dat so moeste metten zwerde</l>
<l>Sijn ghewonnen ende ghehouden</l>
<l>Noch van rechte no van scouden</l>
<l>Hadder niemen anders an</l>
<l n="1900">Was hi coninc of ander man</l>
<l>Karel ende lodewijc</l>
<l>Sijn zone hildent vromelijc</l>
<l>Si waren machtich ende ontsien</l>
<l>Ende zeere ghemint te dien</l>
<l n="1905">So was karels zone loyhier</l>
<l>Onder meneghen princhier</l>
<l>Dus waren zi keysers allegader</l>
<l>Oem vader ende oudervader</l>
<l>Karel des calewen vorseit</l>
<l n="1910">Al was hem die moghenteit</l>
<l>Onthouden ende ondergaen</l>
<l>Eer hi hadde crone ontfaen</l>
<l>Daer die vrome jonghe baroen</l>
<l>An hadde ghenouch te doen</l>
<l n="1915">Om te houdene in vreden</l>
<l>Sijn lant ende zine steden</l>
<l>Want dat edele conincrike</l>
<l>Was tupperste van erderike</l>
<l>Alse vander kerstine wet</l>
<l n="1920">Die jonghe coninc heeft hem ghezet</l>
<l>Te vaerne van steden te steden</l>
<l>Vizenteren ende in vreden</l>
<l>Te houdene groot ende cleene</l>
<l>Tote dat die coninc reene</l>
<l n="1925">Sine crone soude ontfaen</l>
<l>Nu was die tijt so ghegaen</l>
<l>Dat kersdach beghonde naken</l>
<l>Ende te riemen zachmen maken</l>
<l>Grote ghereedscap al omtrent</l>
<l n="1930">Jeghen dat hoghe cronement</l>
<l>Elc prinche zi u verclaert</l>
<l>Dede hem te parijs waert</l>
<l>Als die daghe waren leden</l>
<l>Van diere toe waren ghebeden</l>
<l n="1935">Ende vermaent van rechter scout</l>
<l>Metten jonghen coninc stout</l>
<l>Voeren die heeren wide vermaert</l>
<l>Ter stede van riemen waert</l>
<l>Ende die vrouwe van famwele</l>
<l n="1940">Ende meneghe damoyzele</l>
<l>Volchden den coninc na tien tiden</l>
<l>Dor dat zi souden verbliden</l>
<l>Dat hof ende in eeren risen</l>
<l><milestone unit="fol" n="92va"/> Na des edels staet bewisen</l>
<l n="1945">Binnen riemen der goeder stede</l>
<l>So quam grote moghentede</l>
<l>Beide van vrouwen ende van heeren</l>
<l>Die den coninc wouden eeren</l>
<l>So betaemde der hoocheit</l>
<l n="1950">Het was altemale bereit</l>
<l>Dat der feesten hoorde toe</l>
<l>Si waren oec alle doe</l>
<l>Toecomen die dienst heeren</l>
<l>Die den coninc adoberen</l>
<l n="1955">Souden helpen ende verchieren</l>
<l>Na costume ende na manieren</l>
<l>Si ontbeden den hoghen dach</l>
<l>Daer die offrande up ghelach</l>
<l>Ende als die feeste was comen</l>
<l n="1960">Die wi dertiendach nomen</l>
<l>Leedden die heeren wide vermaert</l>
<l>Den coninc ter kerken waert</l>
<l>Die men noemt onser vrouwen</l>
<l>Daer men binnen mochte scouwen</l>
<l n="1965">Harde meneghe chierheit</l>
<l>Die daer jeghen was bereit</l>
<l>Al die menistraudie vander stede</l>
<l>Men al daer te weerke dede</l>
<l>Orghelen ende portativen</l>
<l n="1970">Ende al die conste diemen driven</l>
<l>Met enegher menistraudien mochte</l>
<l>Men al daer te weerke brochte</l>
<l>So die coninc ter kerken ghinc</l>
<l>Het was een gratieuse dinc</l>
<l n="1975">Te ansiene ende een groot omoet</l>
<l>Dat die coninc ghinc te voet</l>
<l>Het was oec ghevrosen zeere</l>
<l>Ende men hadde in langhen eere</l>
<l>So couden winter ghezien</l>
<l n="1980">Ter kerken quamen zi na dien</l>
<l>Daer binnen was groot bedranc</l>
<l>Groot gheluut groot gheclanc</l>
<l>Die edele coninc die was daer</l>
<l>Gheleit upten hooft outaer</l>
<l n="1985">Al daer men zacreren soude</l>
<l>Alle die liede jonc ende oude</l>
<l>Baden onsen heere al daer</l>
<l>Over den coninc openbaer</l>
<l>Ende oec mede stillekine</l>
<l n="1990">Dat god die gratie zine</l>
<l>Anden coninc woude zenden</l>
<l>Ende vanden hemele ghehenden</l>
<l>Dat wel weerde sacrament</l>
<l>Dat wi moeten inden ent</l>
<l n="1995">Orboren als ons naect die doot</l>
<l><milestone unit="fol" n="92vb"/> Dats olye ende kersme groot</l>
<l>Daer kerstinede bi verclaert</l>
<l>Dat die inghel nederwaert</l>
<l>Selve bringhet uten trone</l>
<l n="2000">Dat es eene miracle scone</l>
<l>Ja daer men gherechtelike</l>
<l>Eenen coninc van vrankerike</l>
<l>Te riemen sacreren zal</l>
<l>Haer ghereedscap hadsi al</l>
<l n="2005">Te riemen bin onzer vrouwen kerke</l>
<l>Bisscoppe meesters hoghe clerke</l>
<l>Beghonden den dienst al daer</l>
<l>Die erdsche bisscop dat es waer</l>
<l>Van riemen der goeder stede</l>
<l n="2010">Was die daer die messe dede</l>
<l>Het hoorde toe zinen leene</l>
<l>Die choor beghan al ghemeene</l>
<l>Up te heffene vullen zanc</l>
<l>Het scheen dat inden hemel clanc</l>
<l n="2015">Ghemeenlike dat clergiet</l>
<l>Dat ne wilde sparen niet</l>
<l>Sinen zanc te diere tijt</l>
<l>Het was te hoorne groot delijt</l>
<l>Ende te ziene meloudie</l>
<l n="2020">Vander edelre clergie</l>
<l>Ende vanden princhen met</l>
<l>Die hem ten dienste hebben gheset</l>
<l>Ende goede clerke waren</l>
<l>Dominicus die vrome baren</l>
<l n="2025">Die edele grave van couchi</l>
<l>Boven hem allen zo sanc hi</l>
<l>Want van hem allen was niemen</l>
<l>Al doe binnen der kerken van riemen</l>
<l>Die beter cleerc was</l>
<l n="2030">Noch die bet zanc of las</l>
<l>Na musike na ortegraphie</l>
<l>So edelike zanc hie</l>
<l>Dat hi alden choor verlichte</l>
<l>Sijn zoete lief des conincx nichte</l>
<l n="2035">Die weerde vrouwe van famwele</l>
<l>Die bekende wel die kele</l>
<l>Haer herte verglorifyerder in</l>
<l>In altemale haren zin</l>
<l>Daer die lievelike zanc</l>
<l n="2040">Der vrouwen dor die oren clanc</l>
<l>Het was haerre herten medecinael</l>
<l>Die andre prijsden oec altemael</l>
<l>Diere hem verstoeden an</l>
<l>Ende ghaven lof den goeden man</l>
<l n="2045">Ende die bisscop die ghinc voort</l>
<l><milestone unit="fol" n="93ra"/> Den dienst doen so daer toe hoort</l>
<l>Ende als die weerde man</l>
<l>Die prefatie began</l>
<l>Ende hise heeft ghehent</l>
<l n="2050">So wart al daer bekent</l>
<l>Olie ende kersme mede</l>
<l>Comen met eere claerhede</l>
<l>Vorden priester upten outaer</l>
<l>Ende alsmens wart ghewaer</l>
<l n="2055">Begonsten zi alle singhen dus</l>
<l>Met luder stemmen sanctus</l>
<l>Dominus deus sabaoth</l>
<l>Benedictus heere god</l>
<l>So sidi in alre tijt</l>
<l n="2060">Seere waren zi verblijt</l>
<l>Beide leeke ende cleerke</l>
<l>Ende al dat was in die keerke</l>
<l>Als die miracle was ghesciet</l>
<l>Ende die bisscop ne lette niet</l>
<l n="2065">Hine dede zine officie voort</l>
<l>Ende hi sprac die heileghe woort</l>
<l>Daer hi met maecte tsacrament</l>
<l>Almachtich god omnipotent</l>
<l>Dalende ute des vader scoot</l>
<l n="2070">In dat cleine zuver broot</l>
<l>Twelke hi hief weerdelike</l>
<l>Al daert arem ende rike</l>
<l>Saghen metten oghen an</l>
<l>Ende daer na die goede man</l>
<l n="2075">Dede dat ambocht voort</l>
<l>Dat ter messen toe behoort</l>
<l>Als den dienst ten hende quam</l>
<l>Men den edelen coninc nam</l>
<l>Ende hiefene vanden outare</l>
<l n="2080">Met eere crone van goude clare</l>
<l>So was hi hoghelijc verchiert</l>
<l>Wel so was hi ghemaniert</l>
<l>Die edele coninc wel ghedaen</l>
<l>Wien dat men brochte zaen</l>
<l n="2085">Eenen witten muul amblant</l>
<l>Daer men up hief al te hant</l>
<l>Omme dat hi was ghewijt</l>
<l>Coninc ende ghebenedijt</l>
<l>Bi der gratie van onsen heere</l>
<l n="2090">Al die weerde ende al die eere</l>
<l>Die men eeneghen coninc royael</l>
<l>Doen mochte teenen mael</l>
<l>Die so was hem over recht</l>
<l>Ghedaen van ridders ende van cnecht</l>
<l n="2095">Ghenoten ende leenheeren</l>
<l>Brochten met groter eeren</l>
<l>Te riemen in die hoghe zale</l>
<l><milestone unit="fol" n="93rb"/> Die ministraudie al teenen male</l>
<l>Vander vranxscher crone was daer</l>
<l n="2100">Die menich blidelijc ghebaer</l>
<l>Maecten vor den coninc</l>
<l>Heeren vrouwen wel varinc</l>
<l>Ghinghen hem te male vercleeden</l>
<l>Ende ter etentijt bereeden</l>
<l n="2105">Te riemen in die hoghe zale</l>
<l>Daer verzaemden al te male</l>
<l>Heeren vrouwen riddren cnecht</l>
<l>So het behoorde over recht</l>
<l>Daer men in allen uren</l>
<l n="2110">Hof hout met openen duren</l>
<l>Daer een coninc wert ghecroont</l>
<l>Dat hof was zeere verscoont</l>
<l>Van alrande chierhede</l>
<l>Met wel groter weerdichede</l>
<l n="2115">Leeddemen den coninc dwaen</l>
<l>Metten bisscop die ghedaen</l>
<l>Den hoghen dienst hadde daer</l>
<l>Si dwoughen ende daer naer</l>
<l>Heeren vrouwen na haer betamen</l>
<l n="2120">Die coninc van hogher namen</l>
<l>Die men in eeren mochte loven</l>
<l>Dede den bisscop sitten boven</l>
<l>Ende daer naer so zat hi</l>
<l>Ende daer naer die landsvorsten vri</l>
<l n="2125">Ende die vrouwen wel gheboren</l>
<l>Saten elc na zijn behoren</l>
<l>Beatrijs die vrouwe rike</l>
<l>Plach biden coninc lodewike</l>
<l>Te zittene in elken hove</l>
<l n="2130">Dies woudse buten love</l>
<l>Karel die calewe steken niet</l>
<l>Die dat wivelike diet</l>
<l>Ter tafelen zitten dede daer hi</l>
<l>Sat die heere van couchi</l>
<l n="2135">Die was upper bottelgier</l>
<l>Ic wane hi vor die vrouwe fier</l>
<l>Blidelike diende al daer</l>
<l>Een edel vriendelijc ghebaer</l>
<l>Dat so mochtemen daer zien togen</l>
<l n="2140">Wies men hadde peinsen moghen</l>
<l>Beide van dranke ende van ate</l>
<l>Dat behoren mochte den state</l>
<l>Dies so was al daer plenteit</l>
<l>Also varinc als gheseit</l>
<l n="2145">Of gheweinscht was om die dinc</l>
<l>Het was daer also varinc</l>
<l>So wel was ghedient al dare</l>
<l>Ende ten hove ghenomen ware</l>
<l>Beide van ate ende van spisen</l>
<l n="2150"><milestone unit="fol" n="93va"/> Men hadde connen niet vulprisen</l>
<l>Dat edel rikelike hof</l>
<l>Ic ne weet of ic daer of</l>
<l>Soude hebben bate of prijs</l>
<l>Dat ic allen maecte wijs</l>
<l n="2155">Wat mer dranc of wat mer at</l>
<l>Ic wane neenic ende om dat</l>
<l>Willict over laten liden</l>
<l>Si waren alle metten bliden</l>
<l>Coninghe hertogen ende graven</l>
<l n="2160">Croodsen ende cromme staven</l>
<l>Ende al dat hem volchde naer</l>
<l>Het was een edelijc ghebaer</l>
<l>Dat daer toechden vrouwen heeren</l>
<l>Ende menistrele een hof vul eeren</l>
<l n="2165">Waest te riemen int palas</l>
<l>Onse heere niet vergheten was</l>
<l>Dat waren die aerme die quamen</l>
<l>Om hebben in ziere namen</l>
<l>Ende die huusaerme te dien</l>
<l n="2170">Die so waren wel vorsien</l>
<l>Ende die aerme cloosters mede</l>
<l>So dat si daden haer ghebede</l>
<l>Boven maten harde zeere</l>
<l>Over kaerle den jonghen heere</l>
<l n="2175">Dat hem god woude gheven</l>
<l>Gratie ende langhe in zalich leven</l>
<l>Te vulstane in weldaden</l>
<l>Ghemeenlijc zi dus baden</l>
<l>Over den coninc rike</l>
<l n="2180">Dat hi moeste vrankerike</l>
<l>Beleeden so zi beide gader</l>
<l>Daden vader ende oudervader</l>
<l>Karel ende lodewijc</l>
<l>Die beste princhen van erderijc</l>
<l n="2185">Waren si in haren tijt</l>
<l>Ende karel des zeker sijt</l>
<l>Die so achtervolghet wale</l>
<l>Daer was bliscap in die zale</l>
<l>Tgherende volc was wel ghegaeft</l>
<l n="2190">Ende die aerme wel ghelaeft</l>
<l>Ende die rike wel ghedient</l>
<l>Daer die name zeere versient</l>
<l>Bi was vanden groten heere</l>
<l>Aldus daden zi hem eere</l>
<l n="2195">Sine dienst lieden daer</l>
<l>Men hoofder toten avonde naer</l>
<l>Dat mer weder decken ghinc</l>
<l>Ende also dede die coninc</l>
<l>Hof houden xl daghen</l>
<l n="2200">Met mannen met vrienden ende magen</l>
<l>Daer binnen hiltmen menich spel</l>
<l><milestone unit="fol" n="93vb"/> So men mach ghevroeden wel</l>
<l>Van bohoerden ende van tafelronden</l>
<l>Ende van quinteynen die stonden</l>
<l n="2205">Jeghen die grote staken</l>
<l>Van jachten diemen daer zach maken</l>
<l>Achter straten vander steden</l>
<l>Ende van alre spellijcheden</l>
<l>Alse die feeste hende nam</l>
<l n="2210">Brochten die heeren lofsam</l>
<l>Den coninc weder te parijs</l>
<l>Daer maecte hi bi rade wijs</l>
<l>Alrande officyeren</l>
<l>Ende vrouwen ende princhieren</l>
<l n="2215">Ontfinghen hare leene daer</l>
<l>Ende namen cort daer naer</l>
<l>Orlof anden groten heere</l>
<l>Die hem dancte vander eere</l>
<l>Die si hem hadden ghedaen</l>
<l n="2220">Ende bat dat zi hem wouden staen</l>
<l>In staden als hijs hadde noot</l>
<l>Want zine heerscapie groot</l>
<l>Die so was ghemindert zeere</l>
<l>Bi dat zijn vader die heere</l>
<l n="2225">Ende zijn oudervader helt</l>
<l>Dat was die keyserlike ghewelt</l>
<l>Die zi met eeren groot bezaten</l>
<l>Dat hi claechde boven maten</l>
<l>Die heeren wister wat toe doen</l>
<l n="2230">Maer baden den hoghen baroen</l>
<l>Dat hi hem pijnde wel na tgone</l>
<l>Te regierne die vrancsche crone</l>
<l>Hi hadde daer an lands ghenouch</l>
<l>Ende zi wouden spade ende vrouch</l>
<l n="2235">Lijf ende goet daer voren zetten</l>
<l>Woude hem yemen dies beletten</l>
<l>Dies was ghepayt die coninc goet</l>
<l>Ende zijn raet wijs ende vroet</l>
<l>Voeren van steden te steden</l>
<l n="2240">Die zi in payse ende in vreden</l>
<l>Stelden ende in goeder hoede</l>
<l>Daer si an daden als die vroede</l>
<l>Daer die coninc wel ghezint</l>
<l>Boven maten bi wert ghemint</l>
<l n="2245">Aldus brochten die heeren stout</l>
<l>Ten hende den winter cout</l>
<l>Ende als maerte leden was</l>
<l>Woude die edel ridder ras</l>
<l>Die vrome grave van couchi</l>
<l n="2250">Versouken gheloves mi</l>
<l>Sinen neve den bastaert</l>
<l>Die hem toechde fellen aert</l>
<l>Dat hi tlant van ardane</l>
<l><milestone unit="fol" n="94ra"/> Hem hadde ghetrocken ane</l>
<l n="2255">Dies hi hadde grote claghe</l>
<l>Vor den coninc alle daghe</l>
<l>Ghedaen die heere groot</l>
<l>Die den bastaert ontboot</l>
<l>Te hove daer hi niet ne quam</l>
<l n="2260">Dies die coninc was wel gram</l>
<l>Want reinier bi gheenen keere</l>
<l>Ne woude den coninc over heere</l>
<l>Houden maer den keyser vri</l>
<l>Die edel heere van couchi</l>
<l n="2265">Swoer dat hi den tyrant</l>
<l>Soude zien in zijn lant</l>
<l>Daer toe gaf hem die coninc fiere</l>
<l>Vm der saudeniere</l>
<l>Ende die heere van couchi</l>
<l n="2270">Verzaemde zine lieden vri</l>
<l>Te couchi te ghuse mede</l>
<l>Ende mids vrienscap ende bede</l>
<l>Van dien hi lieve hadde ghedaen</l>
<l>So verzaemdi na tverstaen</l>
<l n="2275">Der materien viiim man</l>
<l>Want iim gaffer hem dan</l>
<l>Van famweele grave florant</l>
<l>Uut famweele uut zampaengelant</l>
<l>Van scanden conde hijt laten niet</l>
<l n="2280">Ende want hem die vrouwe riet</l>
<l>So dat hijt laten niet ne dorste</l>
<l>Maer eene quade imborste</l>
<l>So hadde in tmeenen vanden heere</l>
<l>Nochtan was hi blide zeere</l>
<l n="2285">Dat hi daer vervremden zoude</l>
<l>Ende den vromen grave boude</l>
<l>Sende die vrouwe groten scat</l>
<l>Heymeliken omme dat</l>
<l>Hem vele scats zoude behouven</l>
<l n="2290">Aldus machmen vriende prouven</l>
<l>In des weercs openbaren</l>
<l>Ende die grave vanden baren</l>
<l>Sende hem vc saudenieren</l>
<l>Heymelijc ende een bestieren</l>
<l n="2295">Daer of een der neven zijn</l>
<l>Omme dat die ridder fijn</l>
<l>Siere dochter loste vander doot</l>
<l>Dat was eene trouwe groot</l>
<l>Dat die heere daer omme dochte</l>
<l n="2300">So dat die grave wel hebben mochte</l>
<l>Met die hem vielen an</l>
<l>Bet dan xiiiim man</l>
<l>Ter weere of also vele</l>
<l>Dies zijn herte was in spele</l>
<l n="2305">Als hi zach die scone scaren</l>
<l><milestone unit="fol" n="94rb"/> Die hem alle ghehulpich waren</l>
<l>Daer mede nam hi zine vaert</l>
<l>Ten lande van ardane waert</l>
<l>Fel ende wreet so was reinier</l>
<l n="2310">Ende zeere putertier</l>
<l>Want harde wel so wiste hi</l>
<l>Dat die grave van couchi</l>
<l>Met crachte up hem zoude comen</l>
<l>Daer hi raet up heeft ghenomen</l>
<l n="2315">Met zinen vrienden met zinen maghen</l>
<l>Ende versaemde in corten daghen</l>
<l>Wel xxm man</l>
<l>Want die bisscop viel hem an</l>
<l>Van ludeke der goeder stede</l>
<l n="2320">Ende zijn oudervader mede</l>
<l>Die heere van ghoten was</l>
<l>Sbisscops broeder zijt vroet das</l>
<l>Ende reiniers broeder van taraes</l>
<l>Dese hadden groot zolaes</l>
<l n="2325">Beide int vechten ende int striden</l>
<l>Sine plaghen in haren tiden</l>
<l>Ne gheene ander dinc te doene</l>
<l>Si hadden den keyser ottoene</l>
<l>Alle manscap ghedaen</l>
<l n="2330">Die romeine hadden ontfaen</l>
<l>Ende die ghermanne mede</l>
<l>Ende almaengen dats waerhede</l>
<l>Lombardien ende oostrike</l>
<l>So dat ottoen moghendelike</l>
<l n="2335">Sinen keyserliken stoel besat</l>
<l>Maer niet sone pijndi hem dat</l>
<l>Te crankene die vranxsche crone</l>
<l>Maer dese vornoemde persone</l>
<l>Waren comen in ardane</l>
<l n="2340">Met meneghen sconen vane</l>
<l>Omme te helpene reiniere</l>
<l>Jeghen den grave fiere</l>
<l>Die men hiet van couchi</l>
<l>Ten cante so traken zi</l>
<l n="2345">Des lants met haerre cracht</l>
<l>Omme des graven macht</l>
<l>Te wederstane ane den cant</l>
<l>Dat hi niet ne brake int lant</l>
<l>Si zloughen anden velde groene</l>
<l n="2350">Tenten ende pawelioene</l>
<l>Ende die heere van couchi</l>
<l>Die es comen also bi</l>
<l>Dat hi vernam niemaren</l>
<l>Hoe dat daer die grote scaren</l>
<l n="2355">Ten cante laghen vanden lande</l>
<l>Die hem waren viande</l>
<l><milestone unit="fol" n="94va"/> Ende diene wouden wederstaen</l>
<l>Doe dedi zine ghetelde zlaen</l>
<l>Hem lieden up eene mile naer</l>
<l n="2360">So dat zi met oghen claer</l>
<l>Tenten ende pauwelioene</l>
<l>Bliken zaghen in dat groene</l>
<l>Ende zi ghingen haer ghetelde</l>
<l>Al daer rechten anden velde</l>
<l n="2365">Die tente die dedele man</l>
<l>Bindien wilden woude wan</l>
<l>Also zaen also met staden</l>
<l>Was ontorst ende ontladen</l>
<l>Was zoe also zaen gherecht</l>
<l n="2370">Dies menegen ridder ende cnecht</l>
<l>Hadde wonder harde groot</l>
<l>Dat pawelioen menjoot</l>
<l>Was an te ziene gracelijc</l>
<l>Om te verstane claerlijc</l>
<l n="2375">So was thooft een pawelioen</l>
<l>Up eenen mast van veerwen groen</l>
<l>Ende die cameren daer an ghestaect</l>
<l>Waren tente wijs ghemaect</l>
<l>Kuekenen stallen bottelrien</l>
<l n="2380">Een coninc van alexandrien</l>
<l>Hadder met eeren in ghelegen</l>
<l>Menege woenste was ghezlegen</l>
<l>Omtrent die scone tente daer</l>
<l>Die ondeckers openbaer</l>
<l n="2385">Reden hem al daer ontdecken</l>
<l>Tusschen beiden om een mecken</l>
<l>Te nemen van anders macht</l>
<l>Ende die spierers dach ende nacht</l>
<l>Slopen in die heeren daer</l>
<l n="2390">Omme te wetene al twaer</l>
<l>Ende tmeenen der wigant</l>
<l>So dat zi dat convenant</l>
<l>Van elc andren wisten wale</l>
<l>Die moghentede ende die ghetale</l>
<l n="2395">Der viande ende wie zi waren</l>
<l>Van couchi die vrome baren</l>
<l>Die so nam eenen yraut</l>
<l>Ende dien beval die heere staut</l>
<l>Dat hi varen zoude ter vaert</l>
<l n="2400">An zinen neve den bastaert</l>
<l>Ende hem heesschen strijt</l>
<l>Ende velt ende tijt</l>
<l>Ofte camp teen van beiden</l>
<l>Die yraut began hem bereiden</l>
<l n="2405">Haestelike te ziere vaert</l>
<l>Harde wel was hi ghepaert</l>
<l>Hi voerde voer hem eene scive</l>
<l>Van zelvere daer tien waerf vive</l>
<l>Wapinen in stoeden der heeren rike</l>
<l n="2410"><milestone unit="fol" n="94vb"/> Maer dat hooft was vrankerike</l>
<l>Die yraut hiet bien argent</l>
<l>Harde verre was hi bekent</l>
<l>In heydinesse in kerstinede</l>
<l>Kendi tlant ende oec die zede</l>
<l n="2415">Ende die wapine der heeren</l>
<l>Daer ane dat hi vele eeren</l>
<l>In zinen levene hadde ghehad</l>
<l>Harde zaen haddi den pad</l>
<l>Over ghemeten bien argent</l>
<l n="2420">Int heere so ward hi bekent</l>
<l>Also zaen als menne zach</l>
<l>Die yraut dede ghevrach</l>
<l>Omme thof van reiniere</l>
<l>Dat men hem wijsde sciere</l>
<l n="2425">Daer es hi comen harde zaen</l>
<l>Vele heeren wel ghedaen</l>
<l>Hi daer biden bastaert vant</l>
<l>Hi beette neder ende bant</l>
<l>Sijn pert vor die tente daer</l>
<l n="2430">Ende ghinc ter zalen naer</l>
<l>Daer hi vant die principale</l>
<l>Hi groetse met zoeter tale</l>
<l>Si hietene wellecome zijn</l>
<l>Doe sprac hi dus die heere mijn</l>
<l n="2435">Die edel grave van couchi</l>
<l>Die ontbiet u ende bi mi</l>
<l>Dat ghi wilt heere reinier</l>
<l>Sijn lant zijn eerve rumen hier</l>
<l>In dat caes daer ghijt doet</l>
<l n="2440">Doedi wel ende ghi ghevroet</l>
<l>Ende ter redene daer ghijt laet</l>
<l>Heescht u die heere van vromer daet</l>
<l>Dach velt ende strijt</l>
<l>Of dat ghi jeghen hem int crijt</l>
<l n="2445">Comt van beiden hebdi cuere</l>
<l>Beraet u in corter ure</l>
<l>Ende gheeft andworde mi</l>
<l>Voort die heere van couchi</l>
<l>Die so doet u deffiieren</l>
<l n="2450">Na viandeliker manieren</l>
<l>Twelke hi u zal doen anschijn</l>
<l>Daer met hi die sprake zijn</l>
<l>Liet ende die bastaert reinier</l>
<l>Die zeide ghi zijt harde fier</l>
<l n="2455">In uwe tale bien argent</l>
<l>Ende die u hier ghesent</l>
<l>Heeft es harde orghelieus</l>
<l>Hoverdich ende zeere preus</l>
<l>Maer cleene so es hi van mien</l>
<l n="2460">Weder gheducht of ontsien</l>
<l>Sine deffianche es mi welcomen</l>
<l>Haddic minen raet ghenomen</l>
<l><milestone unit="fol" n="95ra"/> Ic soudu andworden dan</l>
<l>Doe so ghinc die felle man</l>
<l n="2465">Te rade met zinen maghen</l>
<l>Ende began hem lieden vraghen</l>
<l>Wies hi wilde anegaen</l>
<l>Ende wat hem dochte best ghedaen</l>
<l>Ic zoude vechten riedijt</l>
<l n="2470">Alleene jeghen hem int crijt</l>
<l>Omme dat die minste scade</l>
<l>Ware waert bi uwen rade</l>
<l>Doe zeiden die andre daer</l>
<l>Den eenwijch ware u te zwaer</l>
<l n="2475">Want men zoude zijns ghelike</l>
<l>Niet vinden in vrankerike</l>
<l>Hi heeft die vroemste vanden lande</l>
<l>Verwonnen met zinen brande</l>
<l>In campe te meneghen stonden</l>
<l n="2480">Van gheenen vromer men vermonden</l>
<l>In al erderike mach</l>
<l>Het ware ons een evel zlach</l>
<l>Verloren wi u vrome wigant</l>
<l>Ende ardanen tgoede lant</l>
<l n="2485">Wi hebben liever te deser uren</l>
<l>Dat wijt met u avonturen</l>
<l>Wi hebben drie man jeghen twee</l>
<l>Sonder te lettene mee</l>
<l>Keerden zi metten rade</l>
<l n="2490">Den last sprac met liever lade</l>
<l>Van ludeke bisscop herman</l>
<l>Den yraut sprac hi dus an</l>
<l>Bien argent nu hoort na mi</l>
<l>Segt den heere van couchi</l>
<l n="2495">Dat hi heeft groot onrecht</l>
<l>Dat weten heeren ende cnecht</l>
<l>Dat hi wille teser weerven</l>
<l>Sijn vleesch ende zijn bloet bedeerven</l>
<l>Harde fel es hi ghezint</l>
<l n="2500">Emmer so es naerre tkint</l>
<l>Dan tsuster kint machmen weten</l>
<l>Wie datter na woude meten</l>
<l>Hi zoude bliven int onrecht</l>
<l>Het weten ridder ende cnecht</l>
<l n="2505">Ende cleerke ende leeke</l>
<l>Ende rike ende weeke</l>
<l>Datter goede brieve of sijn</l>
<l>Wel ghescreven ende in latijn</l>
<l>Ende daer ghesteken ane</l>
<l n="2510">Den groten zeghel van ardane</l>
<l>Van ludeke ende van bulioen</l>
<l>Ende van meneghen tabelioen</l>
<l>Ende van notarise mede</l>
<l><milestone unit="fol" n="95rb"/> In kennessen der waerhede</l>
<l n="2515">Dat men emmer moet gheloven</l>
<l>Men maecht middelen no cloven</l>
<l>Het moet bliven al gheheel</l>
<l>Ende wille hi ons achterdeel</l>
<l>Doen an onsen maech vorseit</l>
<l n="2520">Dat mach hem wel worden leit</l>
<l>Te kenne doet hem bien argent</l>
<l>Eist dat hi hem niet omme went</l>
<l>Ende striden wille met ons</l>
<l>Wi die gheven u respons</l>
<l n="2525">Van heden upten derden dach</l>
<l>Men ons al hier vinden mach</l>
<l>Daer so willen wi uptie bane</l>
<l>Tlant behouden van ardane</l>
<l>Onsen neve reiniere</l>
<l n="2530">Die daer sal zine baniere</l>
<l>Ontwinden wel vromelijc</l>
<l>Ende wi alle ghemeenlijc</l>
<l>Dies zo wilt hem maken vroet</l>
<l>Daer sal menich omme zijn bloet</l>
<l n="2535">Sturten moeten up die bane</l>
<l>Eer hi tlant van ardane</l>
<l>Onsen neve afwinnen sal</l>
<l>Ende hier met so weetijt al</l>
<l>Nu keert weder als ghi beghaert</l>
<l n="2540">Wi meenen onse dachvaert</l>
<l>Te houdene na miere tale</l>
<l>Dat zullen wi spraken zi te male</l>
<l>Reinier zijn broeder beide gader</l>
<l>Sijn oem ende zijn oudervader</l>
<l n="2545">Ende die tharen rade waren</l>
<l>Nu adieu so willic varen</l>
<l>Seide weder bien argent</l>
<l>Ende doen minen heere bekent</l>
<l>Dat ghi hem zult leveren strijt</l>
<l n="2550">Ende velt te zulker tijt</l>
<l>So ghi mi hebt doen verstaen</l>
<l>Mettien so es hi ghegaen</l>
<l>Te zinen paerde ende up gheseten</l>
<l>Dat hi met sporen heeft ghesmeten</l>
<l n="2555">Als hi orlof hadde ghenomen</l>
<l>Ende reet so langhe dat hi es comen</l>
<l>In dat heere van couchi</l>
<l>Vor zinen heere so es hi</l>
<l>Ghegaen die na hem beidde</l>
<l n="2560">Sine redene dat hi zeide</l>
<l>Ghelijc dat ghi hebt ghehoort</l>
<l>Ende hoe hem was gheandwoort</l>
<l>Na den heesch die hi ane leide</l>
<l>Dach tijt velt ende stede</l>
<l n="2565"><milestone unit="fol" n="95va"/> [...........] ocht van [....]</l>
<l>Alse die heere van couchi</l>
<l>Bien argente hadde verstaen</l>
<l>Heeft hine harde wel ontfaen</l>
<l>Bode zeidi wille god</l>
<l n="2570">Die boven al doet zijn ghebod</l>
<l>Het mach den bastaert wel berouwen</l>
<l>Ende den zinen die met ontrouwen</l>
<l>Mijn lant dus af willen winnen</l>
<l>Want ic bens wel te binnen</l>
<l n="2575">Ende menich heere wide vermaert</l>
<l>Dat hi emmer es een bastaert</l>
<l>Ghewonnen binnen huwelike</l>
<l>Maer zi hebbent valschelike</l>
<l>Bedreven dese papelaren</l>
<l n="2580">Dies so sal haer openbaren</l>
<l>Hopic die gherechticheit</l>
<l>Sine lieden hebben oec gheseit</l>
<l>Heere dat zal wesen waer</l>
<l>Dies ne hebbet gheenen vaer</l>
<l n="2585">Ende wi zullen u cleine ende groot</l>
<l>Bi bliven al toter doot</l>
<l>Al waren zi meerre dan zi sijn</l>
<l>Gode lone u lieve vriende mijn</l>
<l>Sprac die heere van couchi</l>
<l n="2590">Al hare dinc so ghinghen zi</l>
<l>Bereeden met herten blide</l>
<l>Jeghen den dach vanden stride</l>
<l>So dat zijt hadden al bereit</l>
<l>Ende den tijt die niet ne beit</l>
<l n="2595">Noch gheene wile stille en staet</l>
<l>Maer emmer altoos vortwaert gaet</l>
<l>Die es comen want hi was cort</l>
<l>Ende alsmens gheware wort</l>
<l>In die heeren alle beide</l>
<l n="2600">Elkerlijc hem bereide</l>
<l>Tilijc metter dagheraet</l>
<l>Si bekenden anders staet</l>
<l>Ende wisten anders wille</l>
<l>Beide lude ende stille</l>
<l n="2605">Ende zonder eenich sparen</l>
<l>Na dien dat zi bereet waren</l>
<l>Ghingen zi hem ordineren</l>
<l>Scaren ende batelgeren</l>
<l>Drie scone scaren maecten si</l>
<l n="2610">Die alre eerste zoudi</l>
<l>Selve beleeden die bastaert</l>
<l>Met [.........] wel verwaert</l>
<l>Onder te perde ende te voet</l>
<l>Ende zijn broeder zoude behoet</l>
<l n="2615">Vander ander scaren wesen</l>
<l><milestone unit="fol" n="95vb"/> Met vim mannen ende na desen</l>
<l>Soude die bisscop met ziere roten</l>
<l>Volghen ende die heere van goten</l>
<l>Die zouden doen die achterhoede</l>
<l n="2620">Het waren twee suptile moede</l>
<l>Ende consten orloghen wel</l>
<l>Want zi steerc waren ende fel</l>
<l>Met ghemake ende met avise</l>
<l>Sach men den ridder goet van prise</l>
<l n="2625">Hem bereiden van couchi</l>
<l>Sine lieden verzaemde hi</l>
<l>Met eenen huegheliken moede</l>
<l>Alle die wise entie vroede</l>
<l>Hi te zinen rade nam</l>
<l n="2630">Als een ridder wijs ende lofsam</l>
<l>Hoe zijt ane wouden legghen</l>
<l>Maer men horde hem allen zegghen</l>
<l>Ghi die zult ons vrome baren</l>
<l>Ordineren ende scaren</l>
<l n="2635">Ende der ghelike ghi ons stelt</l>
<l>Also zullen wi an tvelt</l>
<l>Ons tsamen houden up desen dach</l>
<l>Ende doen tbeste dat elc mach</l>
<l>Of metten live ghedoen can</l>
<l n="2640">Ende elc zal hem pinen man</l>
<l>Te wesene na zijn vermoghen</l>
<l>Ende god zal ons verhoghen</l>
<l>Dat hopen wi eer comt die noene</l>
<l>Pinen wi ons wel te doene</l>
<l n="2645">Noch so hebbic mi bi</l>
<l>Sprac die heere van couchi</l>
<l>Goede lieden ende wijs</l>
<l>God onse heere van paradijs</l>
<l>Late heden recht ghescien</l>
<l n="2650">Daer in so ghetroostic mien</l>
<l>Doe so ghinc die vrome baren</l>
<l>Die zine met vorhoeden scaren</l>
<l>Twee bataelgen ende niet meere</l>
<l>So maecte die wise heere</l>
<l n="2655">Elc van viim man</l>
<l>Ende die souden andren an</l>
<l>Volghen cort metter spoet</l>
<l>Niemen hadden zi te voet</l>
<l>Dan cnechten die anden velde</l>
<l n="2660">Verwaren zouden dat ghetelde</l>
<l>Want mochten zi deerste waenge</l>
<l>Hebben an die campaenge</l>
<l>Dander zouden si daer mede</l>
<l>De bet tonder doen alle bede</l>
<l n="2665">Bi der eerster sconfelture</l>
<l>Ende zi namen te diere ure</l>
<p><supplied resp="editor"><milestone unit="fol" n="96ra"/> [zes verzen weggesneden]</supplied></p>
<l>Dat zijn neve die bastaert</l>
<l>Ontwonden brochte den standaert</l>
<l n="2675">Vanden rike van ardane</l>
<l>Ende dat hi onder dien vane</l>
<l>Hadde wel vim lieden</l>
<l>Ende als hi hoorde dat bedieden</l>
<l>Seide die heere van couchi</l>
<l n="2680">Mine vriende volghen mi</l>
<l>Ic hebbe verhoort goede maren</l>
<l>Doe porredi metter eerster scaren</l>
<l>Ende die andre volgheden an</l>
<l>Niet verre reden si van dan</l>
<l n="2685">Sine zaghen comen den bastaert</l>
<l>Metten zinen wel ghescaert</l>
<l>Om sonne ende wint so nam hi</l>
<l>Ware die heere van couchi</l>
<l>Als die de beste was van wapen</l>
<l n="2690">Onder riddren ende cnapen</l>
<l>Vernaemt die men al doe wiste</l>
<l>In zijn herte hi al vor ghiste</l>
<l>Wies hem te baten mochte comen</l>
<l>Sonne ende wint heefti ghenomen</l>
<l n="2695">Tsinen vordeele al daer</l>
<l>Die dach was scone ende claer</l>
<l>Up comen ende der zonnen schijn</l>
<l>Ende het coelde een lettelkijn</l>
<l>Dat meercte wel die ridder boude</l>
<l n="2700">Dat tghestof vander moude</l>
<l>Sinen vianden zoude deeren</l>
<l>Als een ridder vul der eeren</l>
<l>Reet hi voren in die bane</l>
<l>Hi hadde die wapine van ardane</l>
<l n="2705">Boven staende ende daer bi</l>
<l>Die vulle wapine van couchi</l>
<l>Ende van ghuse ghequarteleert</l>
<l>Die alle wide waren vermeert</l>
<l>Preuschelike reet hi voren</l>
<l n="2710">Daer so mochtemen eenen horen</l>
<l>Horen blasen den bastaert</l>
<l>Ende daer naer al onghespaert</l>
<l>Menegen horen menege ghorelle</l>
<l>Of die viant uter helle</l>
<l n="2715">Hadde ghesijn uut ghelaten</l>
<l>So quamen zi boven maten</l>
<l>Alle vreeselike ghebarende</l>
<l>Banderside so quam varende</l>
<p><supplied resp="editor"><milestone unit="fol" n="96rb"/> [zes verzen weggesneden]</supplied></p>
<l n="2725">Comen ende also naer</l>
<l>Dat si hare speeren daer</l>
<l>Om josteren lieten zinken</l>
<l>Die bastaert wie na zijn dinken</l>
<l>Die alre vroomste was gheboren</l>
<l n="2730">Hi es daer ghereden voren</l>
<l>Wel een boghescote ende hi</l>
<l>Die riep heere van couchi</l>
<l>Rasch gheringe wel ane wel ane</l>
<l>Hier es tlant van ardane</l>
<l n="2735">Te winne up dat ghijs beghaert</l>
<l>Daer dat riep die bastaert</l>
<l>So horet die heere van couchi</l>
<l>Vele blider so was hi</l>
<l>Dan of men den ridder boude</l>
<l n="2740">Eene mine van finen goude</l>
<l>Hadde ghegheven al daer</l>
<l>Metten sporen van goude claer</l>
<l>Noopte hi tors daer hi up zat</l>
<l>Dat weder traghe was no lat</l>
<l n="2745">Maer licht ghelijc eenre ree</l>
<l>Ende zwart no min no mee</l>
<l>Van hare ghelijc eenen raven</l>
<l>Dat ors vergat al zijn draven</l>
<l>Alst die sporen scerp besief</l>
<l n="2750">Sijn hovet dat het up hief</l>
<l>Ende ran als een hasewint</l>
<l>Ende die heere wel ghezint</l>
<l>Conster hem ghelaten mede</l>
<l>Scilt ende glavie bede</l>
<l n="2755">Die so hilt hi te ziere weere</l>
<l>Ende die bastaert die zeere</l>
<l>Verstoort quam up zinen neve</l>
<l>Met eere vreseliker dreve</l>
<l>Si al daer te gader quamen</l>
<l n="2760">Men hadde selden zien verzamen</l>
<l>Hem tween also vreselijc</l>
<l>Si daden verbeven dat erderijc</l>
<l>Die sterke perden in haer rennen</l>
<l>Men so mochtse wel bekennen</l>
<l n="2765">Alle beide uut elken heere</l>
<l>Haerlijc veste zinen speere</l>
<l>In des anders scilt al daer</l>
<l>Na een vromelijc ghebaer</l>
<l>Dat daer varinc wert anschijn</l>
<l n="2770">Want tebroken dat zi sijn</l>
<l>Ende die trentsoene up waert vlogen</l>
<p><supplied resp="editor"><milestone unit="fol" n="96va"/> [zes verzen weggesneden]</supplied></p>
<l>Die bastaert hadde zijn gherede</l>
<l>Naer gheruumt gheloves mi</l>
<l n="2780">Uptie crupiere so lach hi</l>
<l>Vander steke zwaer ende groot</l>
<l>Ic weet oec den zwaren stoot</l>
<l>Van couchi besief die heere</l>
<l>Dat houds hende vanden speere</l>
<l n="2785">Haddi noch behouden daer</l>
<l>Dat groot was ende zwaer</l>
<l>So hadde oec mede die bastaert</l>
<l>Die hem rechte up zijn paert</l>
<l>Qualijc so was hem te moede</l>
<l n="2790">Dat hi so booch ghelijc der roede</l>
<l>Vor die steke van eenen spere</l>
<l>Ende hi voer upten vromen here</l>
<l>Slaen metten zwaren trentsoene</l>
<l>Als die steerc was ende coene</l>
<l n="2795">Den zlach dat men verre hoorde</l>
<l>Daer omme dat hem zeere stoorde</l>
<l>Die vrome heere van couchi</l>
<l>Sijn trenchoen dat hief hi</l>
<l>Ende zlouch om gheraken</l>
<l n="2800">Den bastaert dien hi mesmaken</l>
<l>Gheerne zoude na datti conde</l>
<l>Ende gheraecten te diere stonde</l>
<l>An die zide vanden helme</l>
<l>Dat hi nalincx sat in dwelme</l>
<l n="2805">So zeere wouch die grote zlach</l>
<l>Dat hi en hoorde no en zach</l>
<l>Ende trentchoen dat vlooch int zant</l>
<l>Dats hem lettel bleef in dhant</l>
<l>Ende hi zeide fel bastaert</l>
<l n="2810">Varen moeti inderwaert</l>
<l>Dat ghi mi dus wilt ontheerven</l>
<l>Ghi die zulter omme steerven</l>
<l>Ende oec uwe hulpers mede</l>
<l>Doe so trac hi uter scede</l>
<l n="2815">Sijn wel over goede zwaert</l>
<l>Tselve dede die bastaert</l>
<l>Recht waenden zi andren daer</l>
<l>Metten scaerpen zwerden claer</l>
<l>Slaen maer zine haddens macht</l>
<l n="2820">Also menegen scaerpen scacht</l>
<l>Sachmer comen uptie bane</l>
<l>Ende so meneghen sconen vane</l>
<l>Ende wimplen ende pingoene</l>
<l>Dat beide die heeren coene</l>
<p><supplied resp="editor"><milestone unit="fol" n="96vb"/> [zes verzen weggesneden]</supplied></p>
<l>Tonderdoen dat was die beste</l>
<l>Elkerlijc den speere veste</l>
<l>So hi naest mochte te meskieve</l>
<l>Sinen viant ende te grieve</l>
<l n="2835">So menegen spere men daer brac</l>
<l>Dat men hoorde dat ghecrac</l>
<l>Over in die ander heeren</l>
<l>Men zach vor die stide speeren</l>
<l>Menegen ter eerden vallen</l>
<l n="2840">Ende meneghen zijn bloet uutwallen</l>
<l>Ende menegen oec doreriden</l>
<l>Die zwerden die conden zniden</l>
<l>Trocken zi verdeliken daer</l>
<l>Ende voeren metten zwerden baer</l>
<l n="2845">Up elc andren houwen keerven</l>
<l>Dat die menege moeste besteerven</l>
<l>In dat vreselike toecomen</l>
<l>Groten ware heeft ghenomen</l>
<l>Ten zinen die heere van couchi</l>
<l n="2850">Elken troostende soe voer hi</l>
<l>Altoes in die bataelge voren</l>
<l>Die men hem dor breken ende dor scoren</l>
<l>Sach met zinen scaerpen brande</l>
<l>Staende in zine steghebande</l>
<l n="2855">Recht als een ontsinnet man</l>
<l>Ende te peinsene hi began</l>
<l>Om die scone beatrijs</l>
<l>Conste hi verdienen prijs</l>
<l>Haer souds comen wel die mare</l>
<l n="2860">Ic weet dat tghepeins van hare</l>
<l>Menich hovet daer becochte</l>
<l>Watti met vullen zlaghe gherochte</l>
<l>Was verminct ofte doot</l>
<l>Sine vromichede groot</l>
<l n="2865">Verboudde alle die zine dare</l>
<l>Ende brochte zine viande in vare</l>
<l>Want wie dat den vromen man</l>
<l>Sach metten oghen an</l>
<l>Die so scuwede zijn ghemanc</l>
<l n="2870">Want zijn zwert al dore dranc</l>
<l>Scilden helmen halsbergen mede</l>
<l>Ne hadden jeghen des zwerts znede</l>
<l>Weder macht no gheduren</l>
<l>Ende hem volgheden te diere uren</l>
<l n="2875">Die zine vromeliken an</l>
<l>Dat bestaerf menich man</l>
<l>Seere dat die bastaert vacht</l>
<l>Banderzide sine cracht</l>
</body>
</text>
</TEI.2>
