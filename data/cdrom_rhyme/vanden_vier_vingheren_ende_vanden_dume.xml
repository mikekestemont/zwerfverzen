<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Expositie vanden viere vingheren ende vanden dume</title>
<author>Onbekend</author>
</titleStmt>
<editionStmt>
<edition>Ph. Blommaert (ed.): 'Dit es en expositie vanden viere vingheren ende vanden dume'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 128-130.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Expositie vanden viere vingheren ende vanden dume"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Expositie vanden viere vingheren ende vanden dume</TITEL>
<TITEL>Vanden vier vingheren ende vanden dume</TITEL>
<author>Onbekend</author>
<AARD>Rijm</AARD>
<BRON nr="D65">Brussel, Koninklijke Bibliotheek, 15642-51</BRON>
<DATUM>1400-1420</DATUM>
<OMVANG>219 verzen</OMVANG>
<BRON.OPM>Het handschrift telt 119 bladen, per bladzijde 1 kolom van 52 regels. De tekst bevindt zich op fol. 104v-106v. Ander werk dat in het handschrift opgenomen werd, is o.a. de Dietsche Lucidarius (fol.161v), Jan de Weerts Nieuwe doctrinael of Spiegel der sonden (fol. 61v-87v), enkele teksten van Augustijnken van Dordt (fol. 87v-93r, 99r-102r en 106v-116v) en Hein van Akens Hughen van Tyberien (fol. 116v-119r).</BRON.OPM>
<EDITIE>Ph. Blommaert (ed.): 'Dit es en expositie vanden viere vingheren ende vanden dume'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 128-130.</EDITIE>
<STATUS>Kritisch</STATUS>
<BRONMNW>998.C.7</BRONMNW>
<EDITIE.OPM>De correcties uit de lijst met errata, achterin de editie (p. 160), zijn in de tekst verwerkt.</EDITIE.OPM>
<BRONNEN>Brussel, Koninklijke Bibliotheek, 15642-51</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="128"/> <hi rend="bold">Dit es en expositie vanden viere vingheren ende vanden dume. </hi></head>
<l>Daer staet ghescreven: <hi rend="italic">Invenite,</hi> </l>
<l><hi rend="italic">In manus ejus sunt fines omnes terre.</hi> </l>
<l>In Gods hande sijn alle inde</l>
<l>Van ertrike sonder wederwinde;</l>
<l>Want hi beghin no inde en heeft,</l>
<l>Soe int hi hem daten gheeft.</l>
<l>Wie comen wille in siere hant</l>
<l>Daer boven in sijns vaders lant,</l>
<l>Die sal moten ter Gods ghenaden</l>
<l n="10">Opclemmen met vijf graden;</l>
<l>Want die mensche heeft vive</l>
<l>Vingheren, als men 't bescrive.</l>
<l>Elc vanden vingheren heeft drie grade</l>
<l>Met te comen in Gods ghenade,</l>
<l>Sonder die dume; die heefter twee,</l>
<l>Hem en behoerter oec niet mee.</l>
<l>Een meester sprac tot eenre stonden:</l>
<l>In den dumen sijn doetsonden.</l>
<l>Dat comt wel bi redenen an,</l>
<l n="20">Alsoe als men 't merken can.</l>
<l>'t Ghepuls comt uter herten aderen:</l>
<l>In den dume es sijn vergaderen,</l>
<l>Des willen meesteren vroet</l>
<l>Dat voer hem brenct herten bloet.</l>
<l>Den dume heeft wederstaet,</l>
<l>Want doch vorder nie en gaet.</l>
<l>Ghelijc dat ghepuls meer noch min</l>
<l>Ruert, soe ruert des menschen sin,</l>
<l>Consciencie, ende doet orconde</l>
<l n="30">Des minschen sine hoetsonde.</l>
<l>Als men die sonden wederstaet</l>
<l>Soe es die dume die ierste graet;</l>
<l>Want hi heit Contricio;</l>
<l>In dietschen heet men Berouwen alsoe.</l>
<l>Als men betughen sijn twee graden,</l>
<l>Wanneer die mensche werdt beladen</l>
<l>Met rouwe, dat comt uut .II. siden.</l>
<l>Als wi aensien verloren tiden,</l>
<l>Ende niement sekerlike ende heeft,</l>
<l n="40">Want niemant sekeren tijt en heeft;</l>
<l>Soe moghen wi dencken: "Lieve Here,</l>
<l>Als ic hier wesen sal nemmermere,</l>
<l>Soudic moeten doen versellen</l>
<l>Metter wormen uter hellen</l>
<l>Om die sonden, daer ic in ga!</l>
<l>Soe eest best dat ic 's ave sta."</l>
<l>Want anxt comt, als ic scouwe</l>
<l>Die alre ierste vouwe.</l>
<l>Dander brenct hope ende minne,</l>
<l n="50">Als 't een mensche denct met sinne:</l>
<l>"O lieve God, o lieve Heere,</l>
<l>Nu hulpe mi met dijnre leere</l>
<l>Dat ic ghewinnen der ghenaden,</l>
<l>Die den salighen es beraden</l>
<l>Daerboven in den hoghen trone,</l>
<l>Daer berou es meest van lone."</l>
<l>Als men heeft den graet ontfaen,</l>
<l>Soe wilmen toten anderen gaen,</l>
<l>Die hiet bi namen Confessio;</l>
<l n="60">Die noemt men ende hiet men also.</l>
<l><pb n="129"/>Index hiet men oec bi stonden;</l>
<l>Want hi es een wiser vonden</l>
<l>Van dinghen, die men niet en wiste;</l>
<l>Hi wist bi wilen oec bi liste</l>
<l>Dien priester, als hi biechte hoort;</l>
<l>Si mesdoen aen eens anders woort.</l>
<l>Dese vingher brenct die grade,</l>
<l>Die ons helpen ter Gods ghenade;</l>
<l>Die ierst es Vordachticheit,</l>
<l n="70">Want wie sine biechte seit</l>
<l>Die moet sijn voirdechtich,</l>
<l>Sal hise spreken almechtich.</l>
<l>Die ander graet die heit Waerheit;</l>
<l>Loghene en dochte niet gheseit.</l>
<l>Oec soude een minsche billec mede</l>
<l>Noemen tijt, stonde ende stede,</l>
<l>Hoe hi sonde dede ende waer,</l>
<l>In welk stadt, in scemelen vaer;</l>
<l>Want menich minsche seit bi stonden:</l>
<l n="80">"Heere, ic belie mine sonden;</l>
<l>Ic hebbe ghebroken die .X. ghebode,</l>
<l>Ende hebbe mesdaen jeghen Gode,</l>
<l>Ende jeghen die Heileghe Kerke."</l>
<l>Maer si decken die blote werke;</l>
<l>Dat es t' onrecht, sire ghebiet</l>
<l>Op dat men 't weet ende niet en liet.</l>
<l>Die derde graet heit Ontfarmen;</l>
<l>In den herten sal men 't karmen</l>
<l>Ende denken: "Lieve Heere,</l>
<l n="90">Ic en wil sondeghen niet meere;</l>
<l>Want God sprac selve in der nuwer ee</l>
<l>Tot ons allen: <hi rend="italic">Non peccate!</hi> </l>
<l>Wille niet meer sonden in dit leven!"</l>
<l>Soe wort di dine sonden vergheven.</l>
<l>Als een minsche te biechten gaet,</l>
<l>Ende sine sonden al overslaet,</l>
<l>Heeft hi wille ten andren daghen</l>
<l>Sijn leven met sonden voert te draghen,</l>
<l>Hem en hulpt gheen absolveren,</l>
<l n="100">Hi en hebbe wille weder te keren;</l>
<l>Maer als hi sine biechte seit,</l>
<l>Heeft hi meinen ende willicheit</l>
<l>Alre sonden af te staen,</l>
<l>Soe sijn si vergheven ende vergaen</l>
<l>Alle sine sonden ende mesdaden.</l>
<l>Des ander daghes laet hi hem dan raden</l>
<l>In sonden, dat es op nuwe sorghen;</l>
<l>Maer wille heeft dierste al verborghen.</l>
<l>Salich es hi, die 't volstaet</l>
<l n="110">Metten goeden wille, ende altoes laet</l>
<l>Sonden, ende exempel gheeft</l>
<l>Metten werken dat hi wel leeft.</l>
<l>Die derde heet Satisfactio;</l>
<l>Penitencie dat maect ons vro;</l>
<l>Want si es een middelare</l>
<l>Tusschen Gode ende den sondare.</l>
<l>Die vingher langher es voer waer,</l>
<l>Als ic u toenen sal, hoert er naer,</l>
<l>Dan der ander enich si,</l>
<l n="120">Ende daer es reden bi:</l>
<l>Berou ende Biecht es cort ghedaen;</l>
<l>Penitencie moet langher staen.</l>
<l>Si can ons te graden brenghen:</l>
<l>Almoessen, vasten, bedinghen.</l>
<l>Almoessen, als ic ghemoede,</l>
<l>Es niet allene met Gode;</l>
<l>Want God sprac in dewangelium:</l>
<l><hi rend="italic">Da michi cor tuum;</hi> </l>
<l>"Ghef mi dijn herte, sprac die Here."</l>
<l n="130">'t Goet es Gods, ghef hem die ere.</l>
<l>Vasten en can ic niet wel bewisen</l>
<l>Alleen dat men darft der spisen;</l>
<l>Der mesdaet ende oncuysheit,</l>
<l>Dier sal men vasten ende scalcheit.</l>
<l>Bedinghe, die men hoert,</l>
<l>En ligghen niet alleen in woert;</l>
<l>Maer 't ghewerken met ghebede,</l>
<l>Dat volmaect die heilichede,</l>
<l>Opdat si comen uut goeden gronde;</l>
<l n="140">Dese verdriven ons die sonden.</l>
<l>'t Fierde mach een vingher sijn,</l>
<l>Heit Medicus, dat 's Medicijn;</l>
<l>Karitas heit sijn recht name.</l>
<l>Sinte Pauwels sprac wel bequame:</l>
<l><hi rend="italic">Si non habuisti caritas</hi> </l>
<l><hi rend="italic">Nichil habuisti.</hi> Gheloeft mi das:</l>
<l>"Al hadde een minsche rouwe van sonden,</l>
<l>Ende reine waer in biechten vonden,</l>
<l>Ende penitencie hadde ghedaen,</l>
<l n="150">Haddi caritas niet ontfaen,</l>
<l><pb n="130"/>Soe haddi roekeloes verloren</l>
<l>Sijn meeste weldaet, moechdi horen."</l>
<l>Caritas, dat heiten wi Minne;</l>
<l>Die brinct ons drie grade inne:</l>
<l>Dierste es dat men sal</l>
<l>Minnen Onse Here voer al;</l>
<l>Dander onsen evenkerstijn</l>
<l>Ghelijc ons selven minnende sijn.</l>
<l>Dat derde vergheven alle scout</l>
<l n="160">Vriende, viande menichfout,</l>
<l>Alsoe als daer ghescreven is:</l>
<l><hi rend="italic">Debita nostra sicut et nos dimittimus</hi> </l>
<l><hi rend="italic">Debitoribus nostris.</hi> </l>
<l>"Vergheft ons onse sculde, here,</l>
<l>Als wi die, no min no mere,</l>
<l>Vergheven onsen evenkersten."</l>
<l>Ghenade sal ons niet verversten.</l>
<l>Die vijfte vingher, die minste was,</l>
<l>Des heet hi billec Humilitas,</l>
<l n="170">Dat es gherecht Oetmoedicheit;</l>
<l>Drie grade sijn hem bereit.</l>
<l>Wie in oetmoet wille volstaen</l>
<l>Moet den ghenen wesen onderdaen,</l>
<l>Die boven hem es gheset</l>
<l>In regiment oft in der wet.</l>
<l>Dander graet es, ons ghelijc:</l>
<l>Sijn si aerme, sijn si rijc,</l>
<l>Selen wi wesen onderdaen,</l>
<l>Willen wi in vreden staen;</l>
<l n="180">Want si twee effen groot,</l>
<l>Effen sterc ende anders ghenoot;</l>
<l>Willen haer gheen in oetmoet leven</l>
<l>Soe wert hem selven vredelijc leven.</l>
<l>Die derde graet es dat wi mede</l>
<l>Die arme toghen oetmoedichede,</l>
<l>Die onder ons heeten sijn ghestaen,</l>
<l>Als God heeft door ons ghedaen.</l>
<l>Hi was coninc alder heeren;</l>
<l>Nochtan woude hi oetmoet leeren:</l>
<l n="190">Den alre aermsten sondaren,</l>
<l>Die hier in der erden waren,</l>
<l>Nam hi te troesten ende ghinc der mede</l>
<l>Meer dan hi metten riken dede;</l>
<l>Nu hebdi die grade alle vive.</l>
<l>   O manne, kindere ende wive,</l>
<l>Denct omme die dume ende hebt berouwen.</l>
<l>Ierst met anxte aen te scouwen</l>
<l>Hoe swaer dat es der hellen pijn;</l>
<l>Dan hebt berou van minnen fijn,</l>
<l n="200">Ende blijft in hope vast ghestade,</l>
<l>Sonder mestroest op Gods ghenade.</l>
<l>Doet biechte met voerdachticheit,</l>
<l>Met waerheide ende ontfarmicheit.</l>
<l>Doet penitencie sonderlingen.</l>
<l>Almoesenen, vasten, bedinghen;</l>
<l>Hebt caritas in uwen sinnen,</l>
<l>Met Gode in der hoechster minnen.</l>
<l>Mint dinen evenkersten ghelijc di,</l>
<l>Laet dine sculdare vri;</l>
<l n="210">Hebt oetmoet, blijft onderdaen</l>
<l>Die boven di hebben macht ontfaen</l>
<l>Sonderlingen inder Heiligher Kerken;</l>
<l>Dat sal God in 't hoechste merken;</l>
<l>Daerna dinen rechten heere.</l>
<l>Den aermen die oetmoedecheit leere,</l>
<l>Metten werke ende worden, en es gheen scande;</l>
<l>Het dede die coninc van allen lande,</l>
<l>Soe saltu leven emmermee:</l>
<l><hi rend="italic">In manus eius sunt omnes fines terre.</hi> </l>
</body>
</text>
</TEI.2>
