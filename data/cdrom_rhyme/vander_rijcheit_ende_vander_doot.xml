<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Vander rijcheit ende vander doot</title>
<author>Augustijnken</author>
</titleStmt>
<editionStmt>
<edition>Ph. Blommaert (ed.): 'Van der rijcheit ende van der doot'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 147-148.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Vander rijcheit ende vander doot"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Augustijnken"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Vander rijcheit ende vander doot</TITEL>
<author>Augustijnken</author>
<author>Augustijnken van Dordt</author>
<AARD>Rijm</AARD>
<BRON nr="D63">Brussel, Koninklijke Bibibliotheek, 15589-623</BRON>
<DATUM>1400-1420</DATUM>
<OMVANG>84 verzen</OMVANG>
<BRON.OPM>De codex staat bekend als het zogenaamde Hulthemse handschrift. Hij bevat in totaal 241 bladen en per bladzijde 2 kolommen van 46-47 regels. Vander rijcheit ende vander doot bevindt zich op fol. 182va183ra. Voorts bevat de codex o.a. (excerpten uit) de volgende teksten: de Brandaen (fol. 1ra-10ra), de Borch van Vroudenrijc (fol. 51vb-52vb), de Korte kroniek van Brabant (korte versie 1) (fol. 82vb-84va), de Historie van Troyen (fol.118rb-136va), de Borchgravinne van Vergi (1) (fol. 158va-164vb), Theophilus (fol. 196va-206va) en de Abele spelen (fol. 170va-178rb, 213ra-221rb, 223rb230ra, 235va-239vb) met bijbehorende Sotternie&#x00EB;n (178rb-180ra, 221rb-223rb, 230ra-231rb, 231vb-233vb, 235va, 239vb-241vb).</BRON.OPM>
<EDITIE>Ph. Blommaert (ed.): 'Van der rijcheit ende van der doot'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 147-148.</EDITIE>
<STATUS>Kritisch</STATUS>
<BRONMNW>998.C.9</BRONMNW>
<BRONNEN>Brussel, Koninklijke Bibibliotheek, 15589-623</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="147"/> <hi rend="bold">Vander rijcheit ende vander doot. </hi></head>
<lg><l>God heeft ghemaect .III. poente fijn,</l>
<l>Die der zielen baten:</l>
<l>Dat 's hope ende trouwe, daer si sijn</l>
<l>Gheminct met karitaten;</l>
<l>Maer ghierecheit ende valsch venijn</l>
<l>Doen dese vele ommaten;</l>
<l>Si doen die doghet, dat 's wel in schijn,</l>
<l>Met crachte al achter laten.</l>
</lg>
<lg><l>Al benic edele gheboren,</l>
<l n="10">Ende daer toe herde scoene mede,</l>
<l>Ende alle doghet mi toehoeren</l>
<l>Ende goedertierenhede,</l>
<l>Wilt mi d'armoede becoren,</l>
<l>Dit en hulpt noch noit en dede.</l>
<l>Die rike die es uutvercoren:</l>
<l>Men tijcht hem doghet ende wetenthede.</l>
</lg>
<lg><l>Als ic mijn dier paerment hebbe aen,</l>
<l>Dat mi mijn rijcheit heeft ghegheven,</l>
<l>Met knape achter mi te gane,</l>
<l n="20">Dan soe leidic een heren leven,</l>
<l>Dan benic constech in verstane,</l>
<l>Ende oec sere verheven.</l>
<l>Vele liede sijn dan die mi bestaen;</l>
<l>Dan soe sijn wi alle gheneven.</l>
</lg>
<lg><l>Maer als mi mijn goet afgaet</l>
<l>Dat ic hier vormaels hadde vercreghen,</l>
<l>Soe en vindic niement die mi bestaet:</l>
<l>Die maechscap es al af ghedweghen;</l>
<l>Mijn wijsheit ende minen vroeden raet</l>
<l n="30">Mi dan 't ontloopene pleghen.</l>
<l>Als mi d'armoede slaet</l>
<l>Mi es dan al die werelt jeghen.</l>
</lg>
<lg><l>Mochte den riken lieden 't goet</l>
<l>Allene .IIII. dinc toedraghen:</l>
<l>Joecht gheven in vrouden spoet,</l>
<l>Ende die felle doot verjaghen;</l>
<l>Kinder te winnen scoene ende vroet,</l>
<l>Die niet te stervene en plaghen.</l>
<l>Si mochten gherne setten den moet</l>
<l n="40">Omme 't goet ende daer na laghen.</l>
</lg>
<lg><l>Ay, broessche mensche, bepeinse di</l>
<l>Dat niement der doot en ontsprinct.</l>
<l>Wie es die soe livech si</l>
<l>Dat sekerlijc sijn leven linct.</l>
<l>Die den tijt sijnre doot weet, wie es hi?</l>
<l>Ic wane dies niement en ghedinct.</l>
<l>Selc leeft heden ende waent sijn vri,</l>
<l>Marghen leghet hi ende stinct.</l>
</lg>
<lg><l>O vule venijn der ghierecheide,</l>
<l n="50">O onseker minne,</l>
<l>Du cans die werelt wel verleiden</l>
<l>Met dinen loesen ghewinne;</l>
<l>Du does pinen ende arbeiden</l>
<l>Daer menech dlijf laet inne;</l>
<l>Du cans sekere ure ontbeiden,</l>
<l>Soe onsekere ic di kinne.</l>
</lg>
<lg><l>Die doot heeft met .II. poenten swaer</l>
<l>Die herte mijn beseten;</l>
<l>Ic moet sterven: hoe ende waer</l>
<l n="60">En can ic niet gheweten;</l>
<l><pb n="148"/>Ende ic en can ure noch jaer</l>
<l>Van den tide ghemeten,</l>
<l>Ende waer ic varen sal daer naer,</l>
<l>Dies heeft mi oec vergheten.</l>
</lg>
<lg><l>Alse die hoecheit van der zale</l>
<l>Den mensche op den nese leghet,</l>
<l>Ic wane sijn sin hem te male</l>
<l>Alsoe lettel alse te slike dreghet.</l>
<l>Conste hi hier met loesheiden talen,</l>
<l n="70">Ic wane hijs ghinder niet en pleghet;</l>
<l>Daer men die waerheit voert moet halen</l>
<l>Daer es alle valscheit wederseghet.</l>
</lg>
<lg><l>Daer en hulpt die vroetscap twint</l>
<l>Die van rade hier subtijl sijn;</l>
<l>Wat si daer connen en es maer wint;</l>
<l>Men nempt mi daer met crachte niet dmijn.</l>
<l>Het 's daer den rechter al bekint,</l>
<l>Ende en es penninc oec soe fijn,</l>
<l>Dien hi voer sijn recht iet mint,</l>
<l n="80">Hine sal elken gheven 't sijn.</l>
</lg>
<lg><l>Dit heeft ghemaect .I. constenare fijn,</l>
<l>Hi es comen van den live ter doot,</l>
<l>Gheheten was hi Augustijn;</l>
<l>God bringhe die ziele uut alre noet.</l>
</lg>

</body>
</text>
</TEI.2>
