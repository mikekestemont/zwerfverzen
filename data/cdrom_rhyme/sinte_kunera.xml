<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Sinte Kunera</title>
<author>Onbekend</author>
</titleStmt>
<editionStmt>
<edition>E.M.T. Emonds: De legende van Sinte Kunera in de middeleeuwen. Leiden, 1922, 85-104.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Sinte Kunera"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1500"/></interpGrp>
<interpGrp type="witnessYear_to"><interp value="1500"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Sinte Kunera</TITEL>
<author>Onbekend</author>
<AARD>Rijm</AARD>
<BRON nr="D36">Gent, Bibliotheek der Rijksuniversiteit, 1330</BRON>
<DATUM>1400-1500</DATUM>
<OMVANG>730 verzen</OMVANG>
<BRON.OPM>Handschrift van 173 folia met geestelijke traktaten, spreuken, liederen en gebeden, waarvan enkele op rijm; Sinte Kunera bevindt zich op fol. 163-173.</BRON.OPM>
<EDITIE>E.M.T. Emonds: De legende van Sinte Kunera in de middeleeuwen. Leiden, 1922, 85-104.</EDITIE>
<STATUS>Kritisch</STATUS>
<BRONMNW>785 (andere editie)</BRONMNW>
<EDITIE.OPM>De regelnummering in de editie is door Emonds overgenomen uit de ed.-Stallaert (K. Stallaert: Sinte Kunera van Rhenen. Gent, 1892); een door Stallaert overgeslagen vers werd, om de nummering niet te doen verschuiven, van een b-nummer voorzien (i.c. 441b).</EDITIE.OPM>
<BRONNEN>Gent, Bibliotheek der Rijksuniversiteit, 1330</BRONNEN>
]]></bibl>
</sourceDesc>
</fileDesc>
</teiHeader>
<text>
<body><div type="chapter"><head type="chapter comment">[]</head>
<l>...</l>
<l><milestone unit="fol" n="163r"/> "Uwen wil sal al gheschien;</l>
<l>Mer en wildi des werden niet,</l>
<l>Om alle die pijn ende verdriet</l>
<l>Daer men my mede doden mach,</l>
<l n="5">Des en acht ic niet een caf;</l>
<l>Ic sal bliven by minen gode</l>
<l>In allen pijnen ende node."</l>
<l>Si sprack: "ionghelinc, soete myn,</l>
<l>En twivelt niet in uwen syn;</l>
<l n="10">So wat ghi wilt, dat sal wesen,</l>
<l>Hout u vastelijc aen desen."</l>
<l>Si brocht den jonghelinc uter eerden,</l>
<l>Uter vanghenis, mit groter weerden;</l>
<l>Si namen mit hem den dueren scat</l>
<l n="15">Ende reisden enen vreemden pat,</l>
<l>Ende sijn over to lande comen</l>
<l>Seer tot haerre beyder vromen.</l>
<l>Doe de coninc heeft vernomen</l>
<l>Dat sijn soen is weder comen</l>
<l n="20">Daer hi af heeft bescreyt den doot,</l>
<l>Reet hi hem teghen met vrouden groet,</l>
<l>Ende hiet si beyde willecomen sijn</l>
<l>Den soen ende die joncfrou fijn</l>
<l>Hi heeftse ontfanghen in sinen hove</l>
<l n="25">Mit vroude ende mit groter love.</l>
<l>Die soen ondecte daer den vader,</l>
<l>Hoet stont tusschen hem beyde gader,</l>
<l>Ende wat hi haer had gheloeft</l>
<l>Ende si hem weder, die weerde doecht.</l>
<l n="30">Doe die vader dit hoerde,</l>
<l>Was hy blijde van dien woerde;</l>
<l>Hy leyt die dope bereyden</l>
<l>Ende mit groter vrouden te kerken leyden.</l>
<l><milestone unit="fol" n="163v"/> Si waert ghedoept in goods eer</l>
<l n="35">Ende dienden hem hoe lanc soe meer.</l>
<l>Si heeft hoer gode al so ghegheven,</l>
<l><pb n="86"/>Dat sij in der kerken is verheven,</l>
<l>Ende vernoemt voor een santinne</l>
<l>Om des edelen gods mynne.</l>
<l n="40">In deser stat woende een iode;</l>
<l>Ic soude swighen herde node</l>
<l>Sijn seer grote meysterij;</l>
<l>Inden planeten so was hi</l>
<l>Een groot meyster ghenamt,</l>
<l n="45">Die beeste een die men vant.</l>
<l>Op een tijt reet dese ionghelinc</l>
<l>Dese hertoghe in waerre dinc</l>
<l>Te peerde voer des ioden doer;</l>
<l>Hi sprac: "Wif, nu hoer, nu hoer!</l>
<l n="50">Siestu desen ionghelinc</l>
<l>Aldus riden? ic seg een dinc:</l>
<l>Een dochter sal van hem comen,</l>
<l>Tot menichs bedructen menschen vromen.</l>
<l>Si sal inder kersten kerc</l>
<l n="55">Driven menich crachtich werck;</l>
<l>Ghelijc dat die hemel is</l>
<l>Ghesiert mit sterren, des sijt ghewis,</l>
<l>Sal si ghesiert sijn in der kerken</l>
<l>Mit salighen doechdeliken werken."</l>
<l n="60">Die iodinne verstoen wael</l>
<l>Des ioden, hoers mans, tael;</l>
<l>Si was scoen ende behaghen</l>
<l>Si begonde myn te draghen</l>
<l>Op desen ionghelinc;</l>
<l n="65">Si dacht: mocht haer dit dinc</l>
<l>Ghevallen, dat si mocht werden moeder</l>
<l><milestone unit="fol" n="164r"/> Wan desen kinde, dat soude behoeder</l>
<l>Sijn van so menighen doechden</l>
<l>Des soude sij haer ewilijc vroechden.</l>
<l n="70">Si aensan desen ionghelinc myn,</l>
<l>Ende sprac: sij had haren syn</l>
<l>Mit mynnen op hem ghevoecht</l>
<l><pb n="87"/>Om sijnre wonderliker doecht.</l>
<l>Oec boot si hem dueren scat,</l>
<l n="75">Mocht si sinre mynnen hebben te bat.</l>
<l>Hi versmadese ende seyde:</l>
<l>"Dat ic mynne op u leyde,</l>
<l>Ende ic worde mit sonden ghevonden</l>
<l>Mit u, toten selven stonden</l>
<l n="80">Soudet u ende my costen dat leven;</l>
<l>Hier om so wil ic dit begheven;</l>
<l>Oec so weer ic onghetrou</l>
<l>Minre edelre weerder vrou.</l>
<l>Mer ic wil weten, bi wat reden</l>
<l n="85">Ghi tot my dus coemt ghetreden,</l>
<l>Ende my u selve aldus biet;</l>
<l>Ten is sonder saken niet."</l>
<l>Si antwoerde, als ic te voren</l>
<l>U vanden ioden heb doen horen:</l>
<l n="90">Als van des edelen kints vromen,</l>
<l>Dat van sinen live souden comen.</l>
<l>Hi liet die iodinne staen,</l>
<l>Ende is tot sinen hove gegaen.</l>
<l>Sijn vrou is in corten stonden</l>
<l n="95">Drachtich van hem ghevonden</l>
<l>Mit kinde, des hem verbliden</l>
<l>Al dat volc tot allen syden.</l>
<l>&#x00B6; Doe om comen was die tijt</l>
<l><milestone unit="fol" n="164v"/> Ende die moeder was verblijt</l>
<l n="100">Ende van der drachten ontbonden,</l>
<l>Tot dien selven stonden</l>
<l>Lieten sijt kunera noemen,</l>
<l>Doe ter vonten was ghecomen.</l>
<l>Die hertoghe hads groten vrede</l>
<l n="105">Ende die hertoghinne mede,</l>
<l>Dat dat kint een dochter was,</l>
<l>Dat god verleenden op dat pass,</l>
<l>Ende dattet die iode had cont ghemaect</l>
<l>Uten den planeten die selve saet.</l>
<l n="110">Dus is kunera gheprofeteert te woren,</l>
<l>Eer si ontfanghen wert oft gheboren,</l>
<l><pb n="88"/>Als ghi nu hebt ghehoert</l>
<l>In myn voersproken woert.</l>
<l>Dit kint wies ende was bequaem</l>
<l n="115">In allen werken ende lichaem,</l>
<l>Ende mynnede onsen lieven heer</l>
<l>Ten eynde toe, hoe lanc soe meer.</l>
<l>Aldus heb di dat eynd ghehoert</l>
<l>Vander edelren kuneren gheboert.</l>
<l></l>
</div>
<div type="chapter"><head type="chapter">Die passi sunte kuneren. </head>
<l></l>
<l n="120">DOe men screef driehondert iaer</l>
<l>Ende xxxvii, weet voer waer,</l>
<l>Doe wast dat ursula haer scaren</l>
<l>Vergaderde, to romen te varen.</l>
<l>Uut britanien heeft si ghesant</l>
<l n="125">Hoer boden in orcanen lant.</l>
<l>Si dede bidden kuneren vader</l>
<l>Ende moeder, beyde gader,</l>
<l>Aurelium ende florencia,</l>
<l>Om haer nicht, als ic versta:</l>
<l n="130">Dat si haer die wouden senden</l>
<l>Om haer bedevaert mede te eynden</l>
<l>Tot romen in die stede;</l>
<l><milestone unit="fol" n="165r"/> Daer mede trecken om haer ghebeden,</l>
<l>Ende versoeken die cleynoot,</l>
<l n="135">Die daer costelijc sijn ende groot.</l>
<l>Want dat heylichdom dat daer leyt,</l>
<l>Is van meerre werdicheyt</l>
<l>Dan allen dat goet, dat beschijnt</l>
<l>Die son, die werlt al omtrint.</l>
<l n="140">Die vader ende moeder kuneren</l>
<l>Hebben ursula, met groter eeren,</l>
<l>Haer nicht ghesant haer weerde kint.</l>
<l>Si waren seer bedruct om tghint;</l>
<l>Si en hadden der kinder niet meer</l>
<l n="145">Daerom bedrucden sij hem seer.</l>
<l>Si en woude ursula niet besworen</l>
<l><pb n="89"/>Noch haer in haeren siin iet storen.</l>
<l>Doe vergadert waren die scaren,</l>
<l>Sijn si tot romen wert ghevaren.</l>
<l n="150">In dier reysen quamen sij aen</l>
<l>Tot basel, doet die scrift verstaen.</l>
<l>Daer was een bisscop in die stede,</l>
<l>Pantilus, soe heyt hy mede.</l>
<l>Die heyden worden kersten daer,</l>
<l n="155">Alle die waren in der scaer.</l>
<l>Coninghe, hertoghe ende greven,</l>
<l>Ende ridderscap heeft hem ghegheven</l>
<l>Tot deser heyligher scaren,</l>
<l>Ende sijn to romen mede ghevaren,</l>
<l n="160">Die vergadert sijn seeckerlijc</l>
<l>Uut menighen lant, uut menighen rijc.</l>
<l>Mer eer dese scaer quaem te romen,</l>
<l>Is die engel gods ghecomen</l>
<l>Ende den pawes doen verstaen,</l>
<l n="165"><milestone unit="fol" n="165v"/> Ciriacum, sonder waen,</l>
<l>Die toecoemst der heyligher scaer,</l>
<l>Die hem nakende waer.</l>
<l>Hi heeft verwacht der coemsten tijt,</l>
<l>Ende tooch hem teghen blidelijc,</l>
<l n="170">Ende heeftse in die stad ghenomen</l>
<l>Eerlijc, tot horen vromen;</l>
<l>Mit crucen waren sij ontfaen</l>
<l>Ende tsunte peter inghegaen.</l>
<l>Si waren en tijt indie stede</l>
<l n="175">Ende spraken daghelijc haer ghebede;</l>
<l>Doe si haer ghebede hadden ghedaen</l>
<l>So vergaderde si hem saen</l>
<l>Ende ghingen te sceep mit groter scaren,</l>
<l>Ende woude weder thws wert varen.</l>
<l n="180">Die heylighe engel dede te verstaen</l>
<l>Den paws, ende hiet hem mede gaen</l>
<l>Te sceep metter heyligher scaren;</l>
<l>Hy soude werden martelaren:</l>
<l>Voer colen, op den rijn,</l>
<l n="185"><pb n="90"/> Souden si lyden des dodes pijn.</l>
<l>Die pawes is te scepe ghegaen</l>
<l>Ende woude den doot mede ontfaen</l>
<l>Om ons lieven heren wil.</l>
<l>Deser saken zwech hy stil</l>
<l n="190">Ende en wouds niet openbaren.</l>
<l>Oec so sijn mit hem ghevaren</l>
<l>Sijn dyaec ende subdyaec,</l>
<l>Al om deser selver saec.</l>
<l>Te basel quam weder dese scaer;</l>
<l n="195">Een corte tijd tuefde sij daer</l>
<l>Te scepe ghinge sij in gods heyl</l>
<l>Ende toghen inder locht haer seil.</l>
<l>Die wijnt waert hem te mael teghen.</l>
<l><milestone unit="fol" n="166r"/> Een groet onweder ende reghen</l>
<l n="200">Heeft si ghebrocht in den rijn,</l>
<l>Die sij creghen mit groter pijn</l>
<l>Ende sijn voer colen neder ghevaren</l>
<l>Mit der heyligher scaren.</l>
<l>Op die tijt hadden beleghen die stad</l>
<l n="205">Veel heyden, om dat</l>
<l>Die stad van colen was kersten,</l>
<l>Daer sij teghen altoes vechten.</l>
<l>Die ihesum cristum aenbeden,</l>
<l>Willen si onder die voete treden.</l>
<l n="210">Oec doen hem die kersten doghen,</l>
<l>So waer dat sise crighen moghen.</l>
<l>Dese huynen ende vriesen mit hare scaren</l>
<l>Vernamen, dat dese kersten waren,</l>
<l>Ende die danen also wael</l>
<l n="215">Sloghen te hoep al temael,</l>
<l>Ende quamen als rasende hond ghelopen</l>
<l>Mit bardaxen mit groten hoepen,</l>
<l>Mit scutte, mit pieken ende mit stave,</l>
<l>Daer dese scare niet ave</l>
<l n="220">En wisten sijn si cleyn ende groot</l>
<l>Daer vanden heyden gheslaghen doot</l>
<l><pb n="91"/>Sulc inden scepen, sulc op lant,</l>
<l>Sulc in water, sulc opt tsant.</l>
<l>&#x00B6; Die maghet kunera ghinc oec voort</l>
<l n="225">Ende screet uten scepen boert,</l>
<l>Ende waende mede den doet aengaen:</l>
<l>Is daer een coninc by ghestaen</l>
<l>Ende heeftse om bevaen voerwaer,</l>
<l>Ende sloechsi onder sijn mantel daer.</l>
<l n="230">Te live is si alleen ghebleven</l>
<l>Uut deser scaren, alst is bescreven.</l>
<l><milestone unit="fol" n="166v"/> Die coninc, die haer vander pijn</l>
<l>Verloeste, was coninc van den rijn.</l>
<l>Hi namse after hem op sijn peert,</l>
<l n="235">Hi voerdese tot renen waert.</l>
<l>Doe hi bi den hoven quam,</l>
<l>Ende dat sijn vrou vernam,</l>
<l>Quam si hem teghen blidelijc</l>
<l>[.......]</l>
<l n="240">Oec ontfinc sij sunte kuneer</l>
<l>Vriendelijc, met groter eer,</l>
<l>Ende heeftse in den hove ghenomen</l>
<l>Tot menichs bedroefden herten vromen.</l>
<l>In welken hove si vredelijc</l>
<l n="245">Was, diende beyde, arm ende rijc.</l>
<l>Ene yghelijc was si te wil</l>
<l>Beyde lude ende stil,</l>
<l>In allen eersamen dinghen,</l>
<l>In stucken daer mede omghingen,</l>
<l n="250">Waerom dat sij van groten loven</l>
<l>Boven allen was in den hove.</l>
<l>Die coninc ende coninginne</l>
<l>Besettense daer mit groter mynne;</l>
<l>Want mit vastinge ende bedingen</l>
<l n="255">Plachsi haer lichaem te dwingen</l>
<l>Beyde nacht ende dach,</l>
<l>Als ic u wael seggen mach.</l>
<l>Die ermen plach si te visitiren</l>
<l>Mit spise, broot ende biere.</l>
<l n="260"><pb n="92"/> Si heeft haer lichaem so castijt,</l>
<l>Dat sijs haer daghelix verblijt.</l>
<l>Hi souts altoes wesen vro,</l>
<l>Die hier casteyden hem also.</l>
<l>Si heeft willichlijc aenghenomen</l>
<l n="265">Armode tot haerre vromen.</l>
<l><milestone unit="fol" n="167r"/> Al was een coninc haer oudevader</l>
<l>Ende die rike beyde gader</l>
<l>Op haer ten lesten souden comen,</l>
<l>Si heeft die armode aenghenomen</l>
<l n="270">Ende versmaet dit tijtlijc goet,</l>
<l>Dat selden den minsch hulp doet</l>
<l>Aen der zielen, men en deylet seer</l>
<l>Ende ghevet den armen doer gods eer.</l>
<l>Mer om gods wil al over te gheven,</l>
<l n="275">Dat dunct my sijn tsekerste leven.</l>
<l>Aldus heeft kunera ghedaen:</l>
<l>Si heeft al laten staen,</l>
<l>Om tloon van onse here tontfaen,</l>
<l>Ende bleef arm, sonder waen,</l>
<l n="280">Want allet dat si crighen mocht,</l>
<l>Den armen si dat daghelix broocht;</l>
<l>Waerom dat si, tot alre stont,</l>
<l>Ghemint was indes coninx gront;</l>
<l>Want der doghet, tot allen tiden,</l>
<l n="285">Een yghelijc mach hem verbliden.</l>
<l>Die bose viant pleecht te quellen</l>
<l>Die hun tot doechden stellen,</l>
<l>Ende met sinre boser list,</l>
<l>So maect hi geern stride ende twist,</l>
<l n="290">Haet ende nijt op den ghenen,</l>
<l>Die doghet doet, om te nemen</l>
<l>Van der doghet dat grote loen,</l>
<l>Dat god te gheven is ghewoen.</l>
<l>Aldus heeft hi die grote myn,</l>
<l n="295">Die had gheleyt die coningin</l>
<l>Op deser heyliger kuneren,</l>
<l>Ghebrocht in een andere keeren:</l>
<l><pb n="93"/><milestone unit="fol" n="167v"/> Want Kunera in gheenre stont</l>
<l>Doen konde daer hoer gront</l>
<l n="300">Voertmeer woude in vreden wesen,</l>
<l>Des overmoets en konde sy niet ghenesen.</l>
<l>Sunte kuneer, doe si dit sach,</l>
<l>Badt si den heer, nacht ende dach,</l>
<l>Dat hi haer behoede tot alre stont</l>
<l n="305">Voer hoeren venijnden gront.</l>
<l>Si brocht den coninc dicwil aen</l>
<l>Meren, die hi gheloghen vernaem,</l>
<l>Ende sprac, dat hi tot allen stonden</l>
<l>Hadde kuneren in doechden vonden.</l>
<l n="310">Op een tijt, suldi weten,</l>
<l>Ghinc die coninc sitten eten,</l>
<l>Die coningin ende haer vriende;</l>
<l>Kunera voer die tafel diende.</l>
<l>Doe die maltijt was ghedaen,</l>
<l n="315">Heeft kunera die spise ontfaen</l>
<l>Vander tafel ende wech gheset,</l>
<l>Des die armen souden hebben te bet.</l>
<l>Kunera, die nam spise ende broet</l>
<l>Ende leyde dat in hare scoet,</l>
<l n="320">Als si dicwil had ghedaen,</l>
<l>Ende woude totten armen gaen,</l>
<l>Die daer legen voer die poort</l>
<l>Ende riepen menich ellendich woort;</l>
<l>Want si plach hem dat te leren,</l>
<l n="325">Dat si, in den naem ons heren,</l>
<l>Altoes verduldich souden sijn</l>
<l>In haerre armode ende pijn.</l>
<l>Al waeren si allen heyden doe,</l>
<l>Dit sprac si hem dicke toe,</l>
<l n="330">Ende menich stichtich woert</l>
<l>Hebben si dicke van hoer ghehoert.</l>
<l><pb n="94"/><milestone unit="fol" n="168r"/> Die coningin sach dit dinc,</l>
<l>Dat kuneer en wech ghinc</l>
<l>Ende had haer slip gheladen mit brode.</l>
<l n="335">Si sprac: "heer, dit sie ic node"</l>
<l>Ende sprac een loghen, die was groet,</l>
<l>"Heer, nu siet rechtevoert,</l>
<l>Wat kuneer ghinder doet;</l>
<l>Hoe si wech draecht ons goet;</l>
<l n="340">Aldus doet si alle daghe</l>
<l>Ende brenghet en wech ons have;</l>
<l>Doet haer laten of wi sellen saen</l>
<l>Van onsen goede te niet gaen."</l>
<l>Hi dede roepen sunte kuneer,</l>
<l n="345">Dat si queme tot haren heer.</l>
<l>Doe si dese woerde hoerde spreken,</l>
<l>Heeft opwaert si ghekeken</l>
<l>Mit haeren oghen te hemelwert,</l>
<l>Ende was herde seer vervaert.</l>
<l n="350">Si mocht wael spreken dis ghelijc:</l>
<l>"O weerde god van hemelrijc,</l>
<l>Troester der bedroefder herten,</l>
<l>Neemt van mi desen smerten</l>
<l>Des anxts, daer ic mede bin bevaen;</l>
<l n="355">Om dinen wil, wilt my by staen</l>
<l>Ende tot deser tijt my niet begheven;</l>
<l>Behoet nu mijn ionghe leven</l>
<l>Voer grote scade ende scande;</l>
<l>Verloest my, here, uut desen bande;</l>
<l n="360">Ghi wet wael, dat die coningin</l>
<l>My haet, mit hert ende mit syn,</l>
<l>Ende soude my gerne doen groet misquaem;</l>
<l>Ic beveel my uwen heylighen naem."</l>
<l>Si en ghinc niet voert onghetroest:</l>
<l n="365">God heeft hoer van druc verloest.</l>
<l><milestone unit="fol" n="168v"/> Si is voer den coninc saen</l>
<l>Mit blider herten ganghen staen.</l>
<l>Si sprac: "edel coninc vri,</l>
<l>Wat so begheerdi nu van my?"</l>
<l n="370"><pb n="95"/> Hi sprac: "wye maect u so bout,</l>
<l>Dat ghi onse silver ende gout</l>
<l>Mit hope aldus en wech draghet,</l>
<l>Ende ghy des nyemant en vraghet?"</l>
<l>Kunera sprac vrolijc mittien:</l>
<l n="375">"Ten is niet, als ghi moghet sien."</l>
<l>Si loec op haren scoet:</l>
<l>In spaenre was verwandelt tbroet!</l>
<l>Si sprac: "here, nu siet al bloet,</l>
<l>Wat ic heb in mynen scoet."</l>
<l n="380">Doe die coninc dit wonder groet</l>
<l>Sach in kuneren scoet,</l>
<l>Hi wist te voren wael sonder waen</l>
<l>Wat si in haren scoet had ghedaen,</l>
<l>Sprac hy: "nu neemt op dese tijt</l>
<l n="385">Die slotel van al mynen rijc;</l>
<l>Kunera, ic sie, dat uwe werken</l>
<l>Goet sijn, als ic can ghemerken.</l>
<l>Ic gheve si u tot uwen love,</l>
<l>Want in allen mynen hove</l>
<l n="390">Niemant truwer en vijnd dan u</l>
<l>Tot mynen behoef, dat seg ic u."</l>
<l>Kunera verwaerde truwelijc</l>
<l>Hem die slotel van den rijc.</l>
<l>Wanneer dat hy uut reet,</l>
<l n="395">Int weder comen was si bereet</l>
<l>Ende gaf hem den slotel weder.</l>
<l>Aldus so ghinc si op ende neder.</l>
<l>Hi gaf hoer macht, dat si soude</l>
<l>Mit sinen goede doen dat si woude.</l>
<l n="400"><milestone unit="fol" n="169r"/> Hoe si indes coninx hove</l>
<l>Hogher verheven wart in love,</l>
<l>Hoe si meer in haren leven</l>
<l>Tot nederheyt haer heeft ghegheven.</l>
<l>Doe dit die coningin verstoet,</l>
<l n="405">Dat si des coninx moet</l>
<l>Van kuneren niet en cond crighen,</l>
<l>Begonde haer boesheyt op te stighen,</l>
<l><pb n="96"/>Ende heeft in haren moede ghesocht,</l>
<l>Hoe sise ter doot brengen mocht;</l>
<l n="410">Want anders en mocht si sine sinne</l>
<l>Niet stellen van haere mynne.</l>
<l>Si wart te raede herde schier</l>
<l>Mit harer valscher camenier,</l>
<l>Dat sise te punte wael</l>
<l n="415">Worghen woude met een dwael,</l>
<l>Wanneer si hadden haren tijt</l>
<l>Ende si waren haers heren quijt.</l>
<l>Die coninc reet op een pas,</l>
<l>Also alst scoen weder was,</l>
<l n="420">Uut vlieghen ende iaghen mit honden.</l>
<l>Doe hi uut was, tot dien stonden</l>
<l>Ghingen si ter camer waert;</l>
<l>Si namen kuneren metter vaert</l>
<l>Alse woedende rasende honden,</l>
<l n="425">Ende hebben kuneren ghewonden</l>
<l>Een dwael om haren weerden hals.</l>
<l>Onnosel si was, sympel, niet vals;</l>
<l>Si beval haer syel gode</l>
<l>Ende stoent in dien groten node;</l>
<l n="430">Mar als een lam so stoent si stil,</l>
<l>Dat men ter koken doden wil.</l>
<l>Si worpense neder op die eerde,</l>
<l><milestone unit="fol" n="169v"/> Gods vriendinne, mit onwerden.</l>
<l>Si starf daer den bitteren doet</l>
<l n="435">Ende leet om gods wilde dien noet.</l>
<l>Nu waren sy beyde seer begaen</l>
<l>Doe si den moert hadden ghedaen,</l>
<l>Waer men dit lichaem truwelijc</l>
<l>Souden graven, dat hemelijc</l>
<l n="440">Alder werlt verholen bleve.</l>
<l>441a Want waer dat iemant dees mort uutgheve,</l>
<l>441b Ende bewijsde, dat sise hadde ghedaen,</l>
<l>Het soude hun aen haer leven gaen.</l>
<l>Sy eyden malcander ter selver stede,</l>
<l>Dit niet te melden by sekerheyde,</l>
<l n="445"><pb n="97"/> Si hebben in enen stal begraven</l>
<l>Die heylighe maecht mit haren haven,</l>
<l>Ende lieten om haren hals die dwael,</l>
<l>Dat dien van rienen coemt herde wael;</l>
<l>Want dier dwelen gelijc</l>
<l n="450">En vijntmen niet in eertrijc.</l>
<l>Si deckedense mit messen daer,</l>
<l>Dat mens niet en soude sijn ghewaer.</l>
<l>Doe thuus quam die coninc</l>
<l>Van buten die coningin ghinc,</l>
<l n="455">Ende gaf over den coninc blidelijc</l>
<l>Den slotel van den conincrijc,</l>
<l>Dat die edel kunera plach</l>
<l>Te doen den coninc, al den dach.</l>
<l>Hi vraghede, waer kunera waer,</l>
<l n="460">Dat si niet en queem al daer.</l>
<l>Si sprac: "heer, hier sijn ghecomen</l>
<l>Haer vriende ende hebbense ons ghenomen</l>
<l>Ende sijn ghetoghen haere vaert,</l>
<l>Ter wilen dat ghi uut waert."</l>
<l n="465">Dese loghen had si cort bedacht,</l>
<l>Die sij den coninc voer bracht.</l>
<l><milestone unit="fol" n="170r"/> Die koninc, die sinen syn</l>
<l>Op kunera had mit myn,</l>
<l>Twivelde seer an dese reden,</l>
<l n="470">Ende is inden stal ghetreden.</l>
<l>Die peerd bracht men voer den stal,</l>
<l>Die niet en wouden mit al</l>
<l>Ter doeren inden stal gaen,</l>
<l>Nyewer om stoten of om slaen.</l>
<l n="475">Men brochtse voer een ander doer</l>
<l>Van enen stal, daer si ter koer</l>
<l>Te samen sijn inghegaen,</l>
<l>Sonder stoten ende slaen.</l>
<l>Die knechte sijn weder in ghegaen</l>
<l n="480">Den yersten stal; daer saeghen sij staen</l>
<l>Ghedriede tortisen cruus wijs</l>
<l>Bernen, sits ghewijs,</l>
<l><pb n="98"/>Oestwert ende westwert, licht ende claer,</l>
<l>Of sij ontsteken weren al daer.</l>
<l n="485">Dit grote wonder wart inden sael</l>
<l>Den coninc gheseyt, in waere tael.</l>
<l>Die coninc heeft dese eerste maer</l>
<l>Niet gheloeft, ende heeft aldaer</l>
<l>Ander knecht ghesant als men seyt,</l>
<l n="490">Om te weten die waerheyt.</l>
<l>Die spraken al dieselve woert</l>
<l>Als die yerste brochten voert.</l>
<l>Die coninc inden stal ghinc,</l>
<l>Daer hi sach die selve dinc.</l>
<l n="495">Dat lijcht ghing wech sijnre veerde.</l>
<l>Hi sach, hoe cortelics die erde</l>
<l>Daer was ondaen, als hem docht.</l>
<l>Hi liet opluken of hi mocht</l>
<l><milestone unit="fol" n="170v"/> Dat wonder bescouwen dat daer waer,</l>
<l n="500">Dat bewijsde dat licht claer.</l>
<l>Daer lach vermoert sijn vriendinne.</l>
<l>Hi sprac met enen fellen sinne,</l>
<l>Dat die coninginne waer</l>
<l>Des doots die rechte mordenaer;</l>
<l n="505">Hi had verstaen tot menigher stont,</l>
<l>Dat si had enen fellen gront</l>
<l>Op kuneren, die maghet reyn,</l>
<l>Di milde was tot groot ende cleyn,</l>
<l>Dat si ghedaen heeft dese moert,</l>
<l n="510">Dat ghi sien moghet rechtevoert.</l>
<l>Hi liet die coninghin halen,</l>
<l>Ende liet haer sien, hoe mitter dwaelen</l>
<l>Kunera daer lacht vermoert.</l>
<l>Hi sprac tot hoer rechtevoert:</l>
<l n="515">"Sijn dit haer vriende, die sijn ghecomen</l>
<l>Ende hebben si haestelijc ghenomen?"</l>
<l>Die coningin sweech boude,</l>
<l>Si en wist niet, wat si seggen soude.</l>
<l>Die coninc liet haer oncleden,</l>
<l n="520">Mit felre herten ende mit wreden;</l>
<l><pb n="99"/>Ende liet se gheyselen uter maten,</l>
<l>Dat si wech liep haerre straten.</l>
<l>Si wart quijt hare syn;</l>
<l>Die viant was haer by ende in;</l>
<l n="525">Si overliep den wech, dien men te draghen</l>
<l>Pleghet kunera by drien daghen;</l>
<l>Si scoerde haer cleder, si toech haer haer.</l>
<l>Des derden daghes, seg ic voer waer,</l>
<l>Is si van der hoechste ghelopen</l>
<l n="530">Des berchs ende heeft den hals te broken.</l>
<l>Dit steet ghescreven ende tis waer,</l>
<l>Die scrifte seyt dat openbaer,</l>
<l><milestone unit="fol" n="171r"/> Dat god verdoemen sal</l>
<l>Den bosen mit sinen werken al.</l>
<l n="535">Dus is der coningin ghesciet</l>
<l>Om haer misdaet groet verdriet.</l>
<l>Ghenomen is die camenier</l>
<l>Ende verbernt in enen vier.</l>
<l>Die coninc is int hert verlicht,</l>
<l n="540">Ende heeft sijn palaes ghesticht</l>
<l>Ende ghegeven in die eer</l>
<l>Der heyligher maghet sunte kuneer.</l>
<l>Bidden wy dese gods vriendinne</l>
<l>Ende mit trouwe sinne;</l>
<l n="545">Si heeft grote teyken ghedaen:</l>
<l>In haren leven, sonder waen,</l>
<l>Si heeft, dat die natuer verboet,</l>
<l>In spaenren doen verwandelen broet.</l>
<l>In haere doot, seg ic mittien,</l>
<l n="550">Hebben die peerde ontsien,</l>
<l>Die om stoten noch om slaen,</l>
<l>In hoeren stal niet wouden gaen.</l>
<l>Na hoere doot heeft ghedicht</l>
<l>Menich mensche van druc verlicht.</l>
<l n="555">Hier om soe laet ons loven</l>
<l>Den edelen coninc van hier boven,</l>
<l>Die ons kuneren heeft ghesant</l>
<l>Als hier uut dat vreemde lant.</l>
<l><pb n="100"/>Ende sunderling mit recht</l>
<l n="560">Sijn sculdich haer te loven,</l>
<l>Om ons heren wil van hier boven.</l>
<l>Die ioncfrou is om doecht ghestorven,</l>
<l>Daer mede dat si heeft verworven</l>
<l>Mit cristo dat ewich rijc,</l>
<l n="565">Dat wy moten besitten ewelijc. Amen.</l>
<l></l>
</div>
<div type="chapter"><head type="chapter"><milestone unit="fol" n="171v"/> Die verheffinge sunte kuneer. </head>
<l></l>
<l>DIe eerste bisscop die was</l>
<l>Van utrecht, als ic las,</l>
<l>Was bisscop wilbort, die heylighe man,</l>
<l>Die van engelant neder quam,</l>
<l n="570">Ende wart van den paeus sergius</l>
<l>Hier neder ghesant; aldus</l>
<l>Lese ic in den coroniken</l>
<l>Daer die waerheyt uut pleghet te bliken</l>
<l>Hij maecte kersten die heyden minschen</l>
<l n="575">Die met gode begonden te wenschen.</l>
<l>Doe sy der dopen waren vroet,</l>
<l>Droeghen si daer op hoghen moet.</l>
<l>Doe dit volc ter gheloven was comen,</l>
<l>Heft hi een reyse op ghenomen</l>
<l n="580">Ende woude te colen waert</l>
<l>Reisen met heestigher vaert.</l>
<l>Inder reysen benachde hy</l>
<l>Tot renen, waer by</l>
<l>Si hebben hem blidelijck ontfaen</l>
<l n="585">Met eeren, ende hebben hem saen</l>
<l>Gheseyt, hoe onse lieve heer</l>
<l>Daer wonder wrocht doer sunte kuneer,</l>
<l>Die daer leghe inder eerden</l>
<l>Ende weer van wonderliker weerden</l>
<l n="590">Ende van groter moghenheyde,</l>
<l>Van groter teyken, dat si daer dede.</l>
<l>Die wijsheyt, die en zweghen niet</l>
<l>Die teyken, die daer waren ghesciet.</l>
<l>"Die cropel sijn die woerden gaen;</l>
<l n="595"><pb n="101"/> Die blinde hebben haer sien ontfaen;</l>
<l>Die doeve hebben ontfaen dat horen;</l>
<l>Die hoer sien hadden verloren,</l>
<l>Hebben haer sien ghecreghen weder;</l>
<l>Die inder zee leden groot ontweder,</l>
<l n="600"><milestone unit="fol" n="172r"/> Sijn mit heyl op ende neder</l>
<l>Weder te lande ghecomen</l>
<l>Tot hoeren groeten vromen;</l>
<l>Deeser doeghet en neemp gheen eynde;</l>
<l>Werwert dat ghi u wilt weynden,</l>
<l n="605">Seldi dit vernemen soe."</l>
<l>Die bijscop sprac: "des ben ic vroe;</l>
<l>Segghet u begheren voert,</l>
<l>Het sal te mael sijn ghehoert."</l>
<l>Si spraken, dat si ghern met werden</l>
<l n="610">Haer hadden verheven uter eerden;</l>
<l>Want si hadde een gheweest</l>
<l>Van den xi<hi rend='sup'>m</hi>, als men leest,</l>
<l>"Ende is gheworghet mit eenre dwael,</l>
<l>Van der coninghinnen, dat weten wy wael,</l>
<l n="615">Die vrou was van deser steden,</l>
<l>Daer wy kuneren nu aen beden.</l>
<l>Si is uut ortanien gheboren,</l>
<l>Als wy hebben seggen horen,</l>
<l>Ende vijnden dat also bescreven</l>
<l n="620">In a&#x016F;den boeken, die wy lesen."</l>
<l>Deese bysscop, dese edele here,</l>
<l>Sprac: hy en mochte sunte kuneer</l>
<l>Gheen eer doen op dien tijt.</l>
<l>Hi sprac: "ic wil, ghijs seker sijt,</l>
<l n="625">Als ic mijn reyse heb ghedaen</l>
<l>Tot colen, soe wil ic saen</l>
<l>Tot uwert doen al mynen keer,</l>
<l>Ende verheffen sunte kuneer</l>
<l>Mit hoecheyt ende mit groter werden,</l>
<l n="630">Daer si begraven leyt, uter eerden."</l>
<l><pb n="102"/>Des anderen daghes mitter vaert</l>
<l>Is hi ghevaren tot colen waert.</l>
<l><milestone unit="fol" n="172v"/> Hi merrede so lang, als ic vernam,</l>
<l>Dattet hem uten sinnen quam,</l>
<l n="635">Dat hy kuneren hadde gheloeft;</l>
<l>Daer om hy na was seer bedroeft</l>
<l>Als ghi wel sult horen voert,</l>
<l>Wanneer ghi die materie hoert.</l>
<l>Doe die bisscop mitten heren</l>
<l n="640">Had ghesproken, woude hy keren</l>
<l>Weder tot sinen lande waert.</l>
<l>Onderweghen waert hy vervaert:</l>
<l>Doe hy by heymen berch quam</l>
<l>Een groet onweder hy vernam</l>
<l n="645">Van blixem comen uter locht,</l>
<l>Ende wynt mit reghen, so dat hem docht,</l>
<l>Dattet scip ende menschen soude verderven</l>
<l>Ende in horen sunden sterven.</l>
<l>Hi aenriep onsen lieven heer;</l>
<l n="650">Hy sprac: "werde god, nu keer</l>
<l>Tot onswert u grote ghenaden,</l>
<l>Ende wilt ons nu by staen in staden,</l>
<l>Of wy bliven alle doot</l>
<l>Van deser anxteliker noet."</l>
<l n="655">Doe hy dus bedruct was seer,</l>
<l>Waert hy dinckende op sunte kuneer,</l>
<l>Ende riepse aen mit goder herten.</l>
<l>Soe vroe als hy dat had ghedaen,</l>
<l>Ende hy te lande mochte gaen,</l>
<l n="660">Hi soudse verheffen uter eerden.</l>
<l>Terstont als hy dit had ghesproken</l>
<l>Is tonweder en wech gheschoten</l>
<l>Die lucht waert scoen ende claer,</l>
<l>Gheen onweder vernam men daer.</l>
<l n="665">Die bysscop sprac ter selver tijt:</l>
<l>"Onse lieve heer sijn ghebenedijt;</l>
<l><milestone unit="fol" n="173r"/> Wy soude bilx sijn bedorven</l>
<l><pb n="103"/>Ende al in onsen sunden ghestorven</l>
<l>Want ic die maghet sunte kuneer</l>
<l n="670">Had weerdicheyt gheloeft ende eer,</l>
<l>Dat ic se mit groter weerden</l>
<l>Souden verheffen uter eerden,</l>
<l>Dat ic vergheten had te mael;</l>
<l>Want ic en dachte niet der tael,</l>
<l n="675">Ende my mede uten sinnen was</l>
<l>Dat ic lovede, tot op dat pas,</l>
<l>Tot rienen goeden raden,</l>
<l>Want si mi vriendeliken baden."</l>
<l>Hy sprac: "laet ons tot rienen gaen</l>
<l n="680">Ende nemen crucen ende vanen;</l>
<l>Laet ons striken totter steden,</l>
<l>Daer haer die mynshen aen beden."</l>
<l>Men onstac keersen daer omtrent;</l>
<l>Die bisscop toech aen sijn ornament</l>
<l n="685">Sijn hoghe bisscoplijc ghewaden.</l>
<l>Hi hietse knielen ende dat si baden,</l>
<l>Dat hem onse lieve here wisen woude</l>
<l>Waer hi dat heylichdom vynden soude.</l>
<l>Hi nam een spade in sijnre hant,</l>
<l n="690">Hi groef diep in dat sant</l>
<l>Op die stede, daer men sach</l>
<l>Die teyken gheschien al den dach.</l>
<l>Doe bi by dat heylichdom quam,</l>
<l>Een soete locht bi vernam.</l>
<l n="695">Hi vant kuneren tot dien stonden</l>
<l>Ende die dwael om haren hals ghewonden,</l>
<l>Ende twe huven also wael</l>
<l>Te hoep ghewonden in der dwael.</l>
<l>Hi nam dat mit hem in die kerc</l>
<l n="700"><milestone unit="fol" n="173v"/> Mit sang van priesteren ende clerc,</l>
<l>Ende heeft verheven in een cass.</l>
<l>Oec leyde hi op dat pas</l>
<l>Hoechtijt die men van haer souden vieren.</l>
<l>In dusdanigher manieren:</l>
<l n="705">Die dach haere pine des doots leyde hi</l>
<l><pb n="104"/>In octobri der maghet vri</l>
<l>Des acht ende twintichsten daghes;</l>
<l>Die verheffinge na des</l>
<l>Leyde hy in iunio,</l>
<l n="710">Des twaleften daghes, ic seg also.</l>
<l>Oflaet gaf hy tot dien stonden</l>
<l>Veertich daghe quijt van sunden,</l>
<l>Die die heylighe maecht versocht</l>
<l>Ende sijn offerhande daer brocht.</l>
<l n="715">Laet ons bidden onsen lieven heer</l>
<l>Ende die martelaersse sunte kuneer</l>
<l>Dat si rienen wil verwaren</l>
<l>Van al der vianden scaren,</l>
<l>Haer borgher, dienre ende pelgrijm mede,</l>
<l n="720">Die houden wil in goeden vreede</l>
<l>Ende bescermen van alre noot</l>
<l>Doer hoeren heylighen doot;</l>
<l>Ende dat wy ons altesamen</l>
<l>Mit haer verbliden moeten, amen.</l>
<l n="725">In der eerden lach si aldaer</l>
<l>LXI ende drie hondert iaer</l>
<l>Nae haere doot, inden brief,</l>
<l>Eersi sunte wilboort verhief.</l>
</div>
    <trailer>Et. sic. est. finis. sit. laus. et gloria. trinis.</trailer>
</body>
</text>
</TEI.2>
