<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Van ses vaerwen ende twaelf outheyden</title>
<author>Onbekend</author>
</titleStmt>
<editionStmt>
<edition>Ph. Blommaert (ed.): 'Dit is van .VI. vaerwen ende .XII. outheyden, deen metten anderen bediedt'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 124-127.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Van ses vaerwen ende twaelf outheyden"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Van ses vaerwen ende twaelf outheyden</TITEL>
<TITEL>Van VI vaerwen ende XII outheyden</TITEL>
<author>Onbekend</author>
<AARD>Rijm</AARD>
<BRON nr="D64">Brussel, Koninklijke Bibliotheek, 15642-51</BRON>
<DATUM>1400-1420</DATUM>
<OMVANG>274 verzen</OMVANG>
<BRON.OPM>Het handschrift telt 119 bladen, per bladzijde 1 kolom van 52 regels. De tekst bevindt zich op fol. 102r-104v. Ander werk dat in het handschrift opgenomen werd, is o.a. de Dietsche Lucidarius (fol.161v), Jan de Weerts Nieuwe doctrinael of Spiegel der sonden (fol. 61v-87v), enkele teksten van Augustijnken van Dordt (fol. 87v-93r, 99r-102r en 106v-116v) en Hein van Akens Hughen van Tyberien (fol. 116v-119r).</BRON.OPM>
<EDITIE>Ph. Blommaert (ed.): 'Dit is van .VI. vaerwen ende .XII. outheyden, deen metten anderen bediedt'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 124-127.</EDITIE>
<STATUS>Kritisch</STATUS>
<BRONMNW>998.C.6</BRONMNW>
<EDITIE.OPM>De correcties uit de lijst met errata, achterin de editie (p. 160), zijn in de tekst verwerkt.</EDITIE.OPM>
<BRONNEN>Brussel, Koninklijke Bibliotheek, 15642-51</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="124"/> <hi rend="bold">Dit is van .VI. vaerwen ende .XII. outheyden, deen metten anderen bediedt. </hi></head>
<l>Ses varuwen sijn op erden,</l>
<l>Die God op erden liet ghewerden,</l>
<l>Met siner wonnentlike goede,</l>
<l>Om dat die minsche met vrien moede</l>
<l>Sinen God soude leeren</l>
<l>Daer in dancken ende eren.</l>
<l>Van .VI. varuwen, als ic versta,</l>
<l>Moech di horen, hoerter na,</l>
<l>Des willic nu onderwinden;</l>
<l n="10">Men canre niet dan .VI. vinden,</l>
<l>Want si seggen dat gra ermijn</l>
<l>Met anderen sal varuwe sijn.</l>
<l>Dat en es niet waer, alsoe mi dunct,</l>
<l>Wit ende swert te samen gemenct,</l>
<l>Dat maect een gra onder hem tween,</l>
<l>Doch en eest gheen varuwe alleen.</l>
<l>Dit sijn .II. varuwen principale,</l>
<l>Wit ende swert, dat weet ic wale.</l>
<l>Vanden witten maect men al</l>
<l n="20">Varuwe, die men maken sal,</l>
<l>Ende als 't ten swerten es gecomen</l>
<l>Hevet sijn leste varuwe genomen;</l>
<l>Want op erden wijf noch man</l>
<l>Van swerten wit gemaken can.</l>
<l>Den grauwen salic dat sine geven</l>
<l>Na dat hem metten recht es bleven.</l>
<l>David die coninc heeft geseit</l>
<l>Dat die minsche tot sijnre outheit,</l>
<l>Bi .VII. etaten op clemmen sal</l>
<l n="30">Eer hi sine ende volleeft al.</l>
<l>Nu soe willic openbaren</l>
<l>Elken etate bi .XII. jaren,</l>
<l>Ende elc varuwe in haren graet</l>
<l>Willic versellen met enen etaet.</l>
<l>Die ierste etaet, daer wi in sijn,</l>
<l>Die mach heten wit selverijn;</l>
<l>Want dat selver es rein ende wit</l>
<l>Het en verroest noch besmit;</l>
<l>Dus selen die kinder zielen sijn</l>
<l n="40">Luter claer ende selverijn,</l>
<l>Onnoesel na der inghele aert,</l>
<l>Reyne wit ende wel verclaert.</l>
<l>Dat selver heeft soeten clanc;</l>
<l>Der kinder luyt heeft soeten sanc.</l>
<l>Die hem in reinen leven voeghen</l>
<l>Hebben si goede maghetoghen</l>
<l>Si selen reinicheit bewaren,</l>
<l>Te minsten tot haren .XII. jaren.</l>
<l>Van .XII. jaren noch bat voert</l>
<l n="50">Tot dat men .XXIIII. hoert:</l>
<l>Soe comt die groene cynopre vaer;</l>
<l>Men siet doch in des meyen jaer</l>
<l>Als die fyoelbloemen, rosen,</l>
<l>Acoleyen, tidelosen</l>
<l>Uter erden hier ontspringhen,</l>
<l>Daer van die blide voghel singhen;</l>
<l>Soe siet men berch ende dal</l>
<l>Meest in groenen bedect al,</l>
<l>Aldus es oec die minschelijcheit</l>
<l n="60">In 't wassen sijnre vroylicheit</l>
<l><pb n="125"/>Tot sinen .XXIIII. jaren;</l>
<l>Dan soe siet men openbaren</l>
<l>Die voerhoefde slecht ende claer,</l>
<l>Ende dat lijf wassende daernaer.</l>
<l>Die werde wanghen siet men blosen</l>
<l>Ghelijc den soeten roden rosen;</l>
<l>Die monden roet in enen vonkel</l>
<l>Gloyen roet als een carbonkel.</l>
<l>Senewen, aderen, vleesch ende bloet,</l>
<l n="70">Die nature wassen doet,</l>
<l>Beide aen mannen ende aen wiven.</l>
<l>Men siet dat die jonghe liven</l>
<l>Dansen, hoven ende springhen,</l>
<l>Vroylijc leven ende singhen.</l>
<l>Wie .XXIIII. jaer heeft,</l>
<l>Ghesont ende met vrouden leeft,</l>
<l>Natuere mach hem nemmere gheven,</l>
<l>Al soudi eewelijc leven.</l>
<l>Van .XII. jaren voert ghenomen</l>
<l n="80">Datter .XXXVI. comen,</l>
<l>Soe comt die kelevaruwe roet,</l>
<l>Die brenct coenheit ende crachten groet;</l>
<l>Want tot .XXXVI. jaren</l>
<l>Sal cracht ende coenheit openbaren,</l>
<l>Daer omme siet men lantsheren</l>
<l>Dat si haer palen willen weren,</l>
<l>Ende scade willen si verhalen,</l>
<l>Ende met orloghe betalen:</l>
<l>Ouden wrac met erren moede;</l>
<l n="90">In enen bernende gloede</l>
<l>Leeft dan in mannen die coenheit,</l>
<l>Ende in den vrouwen scemelheit.</l>
<l>Wie .XXXVI. jaer leeft</l>
<l>En gheen coenheit en heeft,</l>
<l>Noch sijn onrecht niet en dar keren,</l>
<l>Nemmermere en sal hijt weren.</l>
<l>Van .XII. jaren noch hier naer</l>
<l>Dat comen .XLVIII. jaer;</l>
<l>Soe regneert die asure bla,</l>
<l n="100">Daer men stedecheit bi versta;</l>
<l>Want tot .XLVIII. jaren</l>
<l>Heeft wijsheit haer openbaren,</l>
<l>Ende waer omme het es gheseit</l>
<l>Dat blau heet Ghestedecheit,</l>
<l>Dat es bi redenen te merken;</l>
<l>Die hemel heeft dicwile swerken</l>
<l>Roet, gheel, swert ende groen,</l>
<l>Ygelijc na sinen doen;</l>
<l>Ende als die swerken al vergaen,</l>
<l n="110">Mach men den hemel vinden staen</l>
<l>In sijnre varwen van te voren;</l>
<l>Sijn blauwe dat blijft onverloren,</l>
<l>Ende want hi behout sijn oude cleit;</l>
<l>Soe heet men blau Ghestadicheit,</l>
<l>Want wanneer dat die man</l>
<l>.XLVIII. leven can,</l>
<l>Soe staet hi op den hoechsten graet</l>
<l>Over te siene al sinen etaet:</l>
<l>Sijn selver merct hi der kintsheit,</l>
<l n="120">Sijn groen cynopre der vrolijcheit,</l>
<l>Sijn rode keel van starker cracht,</l>
<l>Sijn blauwe asure dat heeften bracht</l>
<l>Dat hi wijslijc sal oversien</l>
<l>Wat hem namaels mach ghescien.</l>
<l>Wie .XLVIII. jaer leeft</l>
<l>Ende ghene stedicheit en heeft,</l>
<l>Noch gheen wijsheit van sinne;</l>
<l>Nature brencse hem nemmeer inne.</l>
<l>Van .XII. jaren noch bat an</l>
<l n="130">Dat menre .LX. gheleven can,</l>
<l>Soe comt die ghele varwe guldijn;</l>
<l>Dat die goede gheeert sal sijn,</l>
<l>Die in eren ende in doechden heeft</l>
<l>Tot .LX. jaren lanc gheleeft,</l>
<l>Ende daer in vast voert regneert,</l>
<l>Boven den goude wert hi gheeert;</l>
<l>Selen die jonghe redene plien,</l>
<l>Ghelijc dat men mach sien</l>
<l>Dat des soeten meyen bloemen</l>
<l n="140">Uut der erden waren comen</l>
<l>Wit, roet, blau ende groen,</l>
<l>Yeghelijc scone nae sinen doen.</l>
<l>Wanneer die zonne hoghende es,</l>
<l>Ende wermende te Sinte Jansmes,</l>
<l>Soe siet men weder die bloemen delewen</l>
<l>Naturlijc ende verghelewen,</l>
<l>Overmids der sonnen gloet;</l>
<l>Dus dunct mi dat minscheit doet.</l>
<l>Die .LX. jaren dicken roven</l>
<l>Des menschen coenheit, mach men proven;</l>
<l><pb n="126"/>Die staerc was valt in crancheden,</l>
<l>Die snel was comt in traecheden,</l>
<l>Die scarp was al in sijnre sinnen</l>
<l>Beghint plompen van in binnen;</l>
<l>Nature moet haer scout betalen,</l>
<l>Want sonder clemmen moet si dalen.</l>
<l>Van .XII. jaren noch daer bi</l>
<l>Datter .LXXII. si,</l>
<l>Soe comt dat swert sabelijn,</l>
<l n="160">Dat mach wel simple varuwe sijn.</l>
<l>Als goede liede sijn ghestorven,</l>
<l>Die levende zwart verworven</l>
<l>Omme te leiden simpelheit,</l>
<l>Ende te scouwen hoverdicheit.</l>
<l>Oec minde die oude bi naturen</l>
<l>Simpelheit in allen uren.</l>
<l>Tot .LXXII. jaren lanc</l>
<l>Nemt die oude sinen aenvanc;</l>
<l>Dan hem dunct al verkeert</l>
<l n="170">Dat hem die joecht heeft gheleert;</l>
<l>God te dienen ende sijn ghemac,</l>
<l>Ende simpel wesen onder dac,</l>
<l>Dat mint hi voer hoverdichede;</l>
<l>Het's der goeder ouder sede.</l>
<l>Van .XII. jaren voert ghenomen</l>
<l>Datter vierwerf .XX. comen,</l>
<l>Soe comt dat recht grauwen ermijn;</l>
<l>David sprect in sijn latijn:</l>
<l>"Die vierwerf .XX. jaer leeft,</l>
<l n="180">Dat hi al baert in arbeit sweeft."</l>
<l>Dus tellic dat grauwe voer arbeit;</l>
<l>Want men dicwile heeft gheseit,</l>
<l>Als die liede in ordenen gaen</l>
<l>Dat si grauwe abijt ontfaen,</l>
<l>Om dat si Gode te regneren tien</l>
<l>Dienen willen in penitencien.</l>
<l>Oec siet men dat ghemeinlike</l>
<l>Dat die liede op ertrike</l>
<l>Meer versterven voer die jaer</l>
<l n="190">Dan hier levende sijn daer naer.</l>
<l>Grauwen ermijn es al ghemenct;</l>
<l>Bi den witten, soe mi dunct,</l>
<l>Bedudic des menschen leven;</l>
<l>Ende swert daer in ghewreven</l>
<l>Mach bedieden des menschen doet;</l>
<l>Want het es een arbeit groet</l>
<l>Als die doet in 't leven mengt,</l>
<l>Ende sulke pine te herten brengt;</l>
<l>Want dat die ziele doer arbeit</l>
<l n="200">Met anxt van den lichame sceit,</l>
<l>Dat es een arbeit voer al,</l>
<l>Daer men arbeit noemen sal.</l>
<l>O ghi mannen, metten wiven,</l>
<l>Wildi duechdelijc becliven,</l>
<l>Ende die varuwen cleiden leeren,</l>
<l>Soe moet u ten iersten keeren</l>
<l>In dat reyne wit selverijn.</l>
<l>Altoes wilt reyne van herten sijn,</l>
<l>Want God selve heeft gheseit:</l>
<l n="210">"Reyne ghedach es heilicheit."</l>
<l>Denct na die grone cynopre daer;</l>
<l>Doet wale, sijt vrolijc u jaer.</l>
<l>Hi dunct mi wesen wel ghemoet</l>
<l>Die vroilijc es ende wale doet.</l>
<l>Denct na dat edel keel roet;</l>
<l>Sijs coene ende van moede goet.</l>
<l>Vecht, orloghet ende strijt,</l>
<l>Niet in hovaerden oft in nijt;</l>
<l>Maer ghi sult in allen stonden</l>
<l n="220">Vechten leeren teghen sonden.</l>
<l>Die hem selven niet can verwinnen,</l>
<l>Hoe sal hijt anderswaer beghinnen!</l>
<l>Denct na die asure bla,</l>
<l>Wie wale doet dat hi volsta;</l>
<l>Al hadde een goet man voer waer</l>
<l>Sinen here ghedient .XL. jaer,</l>
<l>Woude hi in 't leste verraden</l>
<l>Sinen here oft scaden,</l>
<l>Hi hadde te male verloren</l>
<l n="230">Alle sinen dienst van te voren.</l>
<l>Hadde oec een ermijt</l>
<l>Gode ghedient sinen tijt,</l>
<l>Woude hi in 't leste ten viant keren,</l>
<l>Hi verlore die hulde Ons Heeren;</l>
<l>Sal dan weldaet in u erven</l>
<l>Ghi moter in leven ende sterven;</l>
<l>Na der doet sal men u gheven</l>
<l>Na verdiente loen van leven,</l>
<l>Loen van Gode, Onsen Heere,</l>
<l n="240">Ende lof na der werelt eere.</l>
<l><pb n="127"/>Denct na die ghele gulden vare;</l>
<l>Sidi jonc, hebdi jonghe jare,</l>
<l>Staerc van live, hoech van moede,</l>
<l>Rijc in eren, ende in goede,</l>
<l>Bedenct u waer es Alexander,</l>
<l>Julius Cesar, menich ander,</l>
<l>Karle ende Constantijn;</l>
<l>Coninc Artur, waer mach hi sijn?</l>
<l>Haer groet heerheit es al leden.</l>
<l n="250">Selve moeti oec van steden;</l>
<l>Si varen vore, wi comen naer,</l>
<l>Hier comen na ons oec voer waer,</l>
<l>Die onser selen vergheten al;</l>
<l>En verghet uwes selves groet noch smal,</l>
<l>Scouwet hovaerde, eert den ouden,</l>
<l>Van mi blijft dijs onbescouden.</l>
<l>Denct na dat swert sabelijn;</l>
<l>Wilt eersam ende simpel sijn,</l>
<l>Ende scouwet overdaet;</l>
<l n="260">God selve mint middelmaet.</l>
<l>Gedenct u na dat gra ermijn;</l>
<l>In wat arbeide ghi moghet sijn</l>
<l>Nemet verduldechliken an,</l>
<l>Ende denct in uwe sinnen dan:</l>
<l>Gheen dinc en es mere arbeit</l>
<l>Dan daer die ziele van live sceit;</l>
<l>Dus clemt na machte elc graet,</l>
<l>Elc sijn leven ende sijn etaet,</l>
<l>Bi gheliken na die werden</l>
<l n="270">Siele ende lijf daermede ghewerden,</l>
<l>Naer dat hem God hier leven laet;</l>
<l>Ghi comter bi in hogher staet.</l>
<l>In den hemel ende op der erden</l>
<l>Sal uwe name ghemeert werden.</l>
</body>
</text>
</TEI.2>
