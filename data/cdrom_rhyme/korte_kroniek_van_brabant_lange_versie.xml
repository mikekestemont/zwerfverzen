<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Korte kroniek van Brabant (lange versie)</title>
<author>Heraut Beyeren</author>
</titleStmt>
<editionStmt>
<edition>B.J.L. de Geer van Jutfaas (ed.): 'Chronijk van Brabant'. In: Codex Diplomaticus Neerlandicus. Verzameling van oorkonden, betrekkelijk de vaderlandsche geschiedenis. Tweede serie, dl. 6. Utrecht, 1862, 1-64.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Korte kroniek van Brabant (lange versie)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Heraut Beyeren"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Korte kroniek van Brabant (lange versie)</TITEL>
<author>Heraut Beyeren</author>
<author>Heraut Gelre</author>
<author>Claes Heynensoen</author>
<AARD>Rijm</AARD>
<BRON nr="D25">'s-Gravenhage, Koninklijke Bibliotheek, 131 G 37</BRON>
<DATUM>1400-1420</DATUM>
<OMVANG>1991 verzen</OMVANG>
<BRON.OPM>Handschrift van 30 bladen, 2 kolommen per bladzijde, 37 regels per kolom; het hs. is een autograaf van Heraut Beyeren. De tekst, een uitbreiding van de Korte kroniek van Brabant (korte versie 1), bevindt zich op fol. 1-19ra. Het hs. bevat verder o.m. nog de Korte kroniek van Holland (fol. 19va-23va) en de Korte kroniek van Vlaanderen (fol. 23rb-24va) (beide in feite uittreksels uit Jacob van Maerlants Spiegel historiael) en een deel van de Trojeroman van Segher Diengotgaf: Tpaerlement van Troyen (fol. 28rb-30va).</BRON.OPM>
<EDITIE>B.J.L. de Geer van Jutfaas (ed.): 'Chronijk van Brabant'. In: Codex Diplomaticus Neerlandicus. Verzameling van oorkonden, betrekkelijk de vaderlandsche geschiedenis. Tweede serie, dl. 6. Utrecht, 1862, 1-64.</EDITIE>
<STATUS>Kritisch</STATUS>
<BRONMNW>241.F.1</BRONMNW>
<BRONMNW>305 </BRONMNW>
<EDITIE.OPM>Na vs. 1629 werden in het hs. 28 regels opengelaten.</EDITIE.OPM>
<BRONNEN>'s-Gravenhage, Koninklijke Bibliotheek, 131 G 37</BRONNEN>
]]></bibl>
</sourceDesc>
</fileDesc>
</teiHeader>
<text>
<body><l><pb n="1"/>Hets goet spreken van den vroeden,</l>
<l>Van den vromen end' van den goeden,</l>
<l>Die hem voirmaels zeetten ter eren;</l>
<l>Ooc men macher an leren</l>
<l n="5">Veel duechden ende wiisheiden</l>
<l>Diere siin leven na wil leiden.</l>
<l>Daer bi wil ic v nv seggen</l>
<l>In corten woirden vut leggen</l>
<l>Van den besten prinsen waerliic,</l>
<l n="10">Die ye quamen in aerdriic,</l>
<l>Daer die edelen hertogen fiin</l>
<l>Van Braband af comen siin.</l>
<l>Mi wondert wat hem ginc ane,</l>
<l>Die den zage van den zwane</l>
<l n="15">Visierde ende brachte voirt;</l>
<l>Want het en was nye gehoirt</l>
<l>Dat een zwane mocht mensce wesen.</l>
<l><pb n="2"/>Alle die gene die dit lesen</l>
<l>Ende dichten quade truffen,</l>
<l n="20">Daer si tfolc mede versuffen,</l>
<l>Doen daer an zonde groot.</l>
<l>Nu hoirt hier al bloot</l>
<l>Die corte croniken te hant</l>
<l>Vanden prinsen van Brabant,</l>
<l n="25">Hoe si hieten ende wie si waren,</l>
<l>In viif ende twintich hondert jaren,</l>
<l>Tot op desen derden Janne,</l>
<l>Die nv eerst es comen te manne.</l>
<l>God ons here moet hem gheven</l>
<l n="30">Wiisheit ende lange leven,</l>
<l>Gheluc, ere ende victorie</l>
<l>Ende daer na die ewige glorie.</l>
<l>Amen zegt met zoeten sinne</l>
<l>Ende hoirt hier an ic beghinne.</l>
<l n="35">Eerst zo hoirt van den Vrancken.</l>
<l>Doe dat riic begonde crancken.</l>
<l>Als die spieghel v besciet,</l>
<l>Dat edel fransoissche diet</l>
<l>Dat es Vut Trogen geboren,</l>
<l n="40">Alsment mach bescreven horen,</l>
<l>Want doe Trogen met gewelt</l>
<l>Gedestrueert wart ende gevelt,</l>
<l>Daer hem die Griecken mede wraken</l>
<l>Doir Helena dat siit ontscaken,</l>
<l n="45">Ende dat dus ende nam,</l>
<l><pb n="3"/>Was na die geboirte van Abram,</l>
<l>Daer die derde Etaet in ghinc,</l>
<l>Negen hondert iaer in ware dinc</l>
<l>Ende xlvi, als wiid horen.</l>
<l n="50">Eer dat xpc. ward geboren</l>
<l>So wast elf hondert jair</l>
<l>Ende neghen ende tsestich, dat is waer,</l>
<l>Als die historien ons geven,</l>
<l>Die de tiden hebben bescreven</l>
<l n="55">Ende Trogen stont, dat is waer,</l>
<l>Hondert ende lxxxv jaer;</l>
<l>So vloon dair vut waerliic</l>
<l>Die beste baroene van aerdriic,</l>
<l>Hectors geslachte des heren groot,</l>
<l n="60">Nye en vand men siins ghenoot.</l>
<l>Dees edel geslachten, dees Trogiene</l>
<l>Begonden hem streyen ente vliene.</l>
<l>Eneas, die van Trogen ontginc,</l>
<l>Quam ter Tyber, dats waer dinc,</l>
<l n="65">Selc zeit iij jaer, zelc achte,</l>
<l>Na dat Trogen vel met machte,</l>
<l>Ende wart daer kueninc van Latine</l>
<l>Met siinre dochter lauine,</l>
<l>Waer tevoren hadde ghewesen</l>
<l n="70">Janus kueninck, als wiit lesen,</l>
<l>Ende lande eerst an Ytale</l>
<l>Daer Rome af quam, weetmen wale.</l>
<l>Ende xij<hi rend='sup'>m</hi> waerre in porre</l>
<l>In die vlucht met Anthenorre;</l>
<l n="75"><pb n="4"/> Te Vinegen lande hi ende te Padou</l>
<l>Daer leecht hi dees heer ontrou.</l>
<l>Hectors zoon Fransioen</l>
<l>Quam in die Dunou an gevloen</l>
<l>Metten sinen, daer Ongeren end</l>
<l n="80">Optie maertse, dus ist bekend,</l>
<l>Die men heit Meothides,</l>
<l>Ende droegen over een daer des</l>
<l>Dat si daer maecten ene stede,</l>
<l>Die men Sycambren heiten deden</l>
<l n="85">Ten eersten hiet mense Trogiene,</l>
<l>Ende daer na Fransiene,</l>
<l>Ende doe Sycambriene daer naer.</l>
<l>Dit was xv hondert jaer</l>
<l>Eer si besaten Vranckelant</l>
<l n="90">Of eer si Vrancken waren genant.</l>
<l>Binnen desen tiden dees Trogiene</l>
<l>Quamen in menigen gesciene,</l>
<l>Ende daden dicke met ouerdaden</l>
<l>Den Romeynen zwaren scaden,</l>
<l n="95">So dat sise dicke aen streden</l>
<l>Toten Rine met mogentheden,</l>
<l>So dat des groots Constantiins zone</l>
<l>Op hem street ende was die gone</l>
<l>Diese doch an horen dank</l>
<l n="100">Aen die roomsche wet bedwanck,</l>
<l>Dat was die keiser Constant.</l>
<l>Daer na quamen in dat lant</l>
<l>Die Alane, hebben wi verstaen,</l>
<l>Doe die eerste Valentiniaen</l>
<l n="105">Keiser was int roomsche rike,</l>
<l><pb n="5"/>Ende daden hem scade grotelike.</l>
<l>Doe geboot hi die Sicambriene vut</l>
<l>Ende verliet hem horen tribuut</l>
<l>Tien jaer, bewonden si hem des</l>
<l n="110">Dat si die maertse Meothides</l>
<l>Suverden ende verdreven dane</l>
<l>Die roomsche viande, die Alane.</l>
<l>Aldus des volcs een pertie</l>
<l>Wonende es bleven in Ongerie,</l>
<l n="115">Beide met kindren ende met wiven,</l>
<l>Als die daer wonende wouden bliven,</l>
<l>Ende bleven daer wonende voirt</l>
<l>Tot na xpc. gheboirt</l>
<l>Omtrent viertien hondert jaer.</l>
<l n="120">Ende om dat hem was te swaer</l>
<l>Die keiser voirscr. Valentiniaen,</l>
<l>Daer si jegen hadden misdaen,</l>
<l>So rwmden si Ongherien,</l>
<l>Ende quamen met horen pertien</l>
<l n="125">Ende besaten alle die termine</l>
<l>Tusschen der Dunouwen enten Rine.</l>
<l>Tien tiden hadden si enen hooftman,</l>
<l>Die geheiten was Prian,</l>
<l>Met hem traken si over die broecke,</l>
<l n="130">Ende daden zo zwaer zoecke</l>
<l>Optie Alane, dat sise verdreven,</l>
<l>Ende namer menich tleven</l>
<l>Des dancte hem Valentiniaen</l>
<l>Ende hietse Vrancken hetten zaen</l>
<l n="135">Die eerst hieten Sicambriene</l>
<l>Athenorriene of Trogiene.</l>
<l>Ende daer maecken si aldus</l>
<l><pb n="6"/>Enen kueninc, hiet Priamus,</l>
<l>Vroom, rike ende van machte,</l>
<l n="140">Ghecomen van Hectors geslachte.</l>
<l>Ende doe wart der Vrancken here</l>
<l>Dees Priamus met groter ere,</l>
<l>Ja van des ouden Priams natioene</l>
<l>Die van Hector bi Francioene</l>
<l n="145">Van rechter gheboirte quam,</l>
<l>Alsment in der yeeste vernam.</l>
<l>Wie begonnen die Croniken</l>
<l>Van der cronen van Vrancriken,</l>
<l>Onder den keiser Graciaen,</l>
<l n="150">Dies vader was Valentiniaen.</l>
<l>Die keiser wart met sinen broeder</l>
<l>Valentiniaen, na dat die moeder</l>
<l>Maria droech den Here almachtich</l>
<l>Drie hondert een jaer ende tachtich.</l>
<l n="155">Ende doe was der Vrancken here</l>
<l>Priamus met groter ere.</l>
<l>Dees Priam na dien x jare,</l>
<l>Dat hi was van tribute clare,</l>
<l>Om dat hi die Alane verdreef,</l>
<l n="160">Als ic hier tevoren screef,</l>
<l>En wilde hi nemeer tribuut geven;</l>
<l>Daer om wart hi tlans verdreven</l>
<l>Van den Romeynen met groter were.</l>
<l>Doe quam hi met sinen here</l>
<l n="165">Ten Rine waert, ende besat</l>
<l>Beide lant, burghe ende stat,</l>
<l>Dat nv heit Vranckelant.</l>
<l>Dus ist na den Vrancken genant.</l>
<l>Ende besat alle die termine</l>
<l n="170"><pb n="7"/> Tusschen der Dunouwe enten Rine</l>
<l>Viif jaer was dees Priam here,</l>
<l>Ende starf inder werelt ere.</l>
<l>Priam dees kueninc liet</l>
<l>Enen soon, die Mercomeris hiet.</l>
<l n="175">Drie ende dertich jaer met gewelt</l>
<l>Trike na den vader helt.</l>
<l>Merct dat men hier over liit</l>
<l>Hoir oirloghe ende horen striit.</l>
<l>Die wil weten die historien lanc,</l>
<l n="180">Hi doe toten yeesten hoir ganc,</l>
<l>Ten groten boecken, die hoir leven</l>
<l>Met goeder moeten hebben bescreven.</l>
<l>Hier muechdi horen een cort waer.</l>
<l>Al wairt mi te lanc ende te zwaer</l>
<l n="185">Te bescriven hoir yeesten,</l>
<l>Hoir oirloghen ende hoir feesten.</l>
<l>Hi lese Vincent den Jacoppiin,</l>
<l>Diet bescreven heeft int latiin,</l>
<l>In den Spieghel Historiale,</l>
<l n="190">Die kuenincrike altemale,</l>
<l>Van den beghinne van aerdrike</l>
<l>Tot dat Lodewiic van Vrancrike</l>
<l>Tot Damiaten was ghevaen</l>
<l>Van den heiden Soudaen.</l>
<l n="195">Daer vind hiit bescreven al,</l>
<l>Hier vindi yeesten cort ende smal.</l>
<l>Mercomeris die wan</l>
<l>Farramond den tyran,</l>
<l>Ende was die eerste gecroonde here</l>
<l n="200"><pb n="8"/> Elf jaer luttel min of mere,</l>
<l>So nam Farramond in die hant</l>
<l>Na den vader Vranckenlant.</l>
<l>Daer na wast Clodioen siin zone</l>
<l>Enen tzede plach die ghone,</l>
<l n="205">Dat hi siin haer liet wassen lanc</l>
<l>Toten ryem hadt sinen ghanc.</l>
<l>Des plagen die vrancse heren gemene,</l>
<l>Tot dat Puppin quam die clene.</l>
<l>Achtien jaer droech hi die crone</l>
<l n="210">Doe nam die zone telone.</l>
<l>Die Merowing bi namen hiet</l>
<l>Vromer liif en wistmen niet,</l>
<l>Dat siin gheslachte altesamen</l>
<l>Merowinge hietten bi namen.</l>
<l n="215">Ende hiit al wan met ghewelt</l>
<l>Van den Riin toter Scelt,</l>
<l>Ende Camerike die stede.</l>
<l>Tien jaer stont siin mogenthede.</l>
<l>Merowing wan Hildrike</l>
<l n="220">Die xxvi jaer behelt trike.</l>
<l>Hi nam te wive van Duringen</l>
<l>Die kueninciinne in waren dingen,</l>
<l>Basine hiet dees vrouwe mare,</l>
<l>Men leest dat hi wan an hare</l>
<l n="225">Clodouis den kueninc,</l>
<l>Die eerst kerstendom ontfinc</l>
<l>Van den kueningen van Vrancrike.</l>
<l>Want dees zesse ghemeenlike</l>
<l>Die voir desen siin ghenoemt,</l>
<l n="230">Bleven heiden ende verdoemt.</l>
<l><pb n="9"/>Dese bleef kerstin goet van prise</l>
<l>Bi den rade van sinte Remise,</l>
<l>Ende heeften Lodewiic ghenant,</l>
<l>Want hi geweldich bleef int lant</l>
<l n="235">Clodouis had in die hant</l>
<l>Duringen ende Vrankenlant,</l>
<l>Ende wan al tlant, als ic hore,</l>
<l>Van der Seynen toter Lore.</l>
<l>Hi was stout ende onvervaert,</l>
<l n="240">Noch toe eer hi kersten weert,</l>
<l>Was hi milde ende goedertiere.</l>
<l>Doe nam hi een joncvrou fiere,</l>
<l>Die Clotild hiet ende kerstin was,</l>
<l>Des kueninx dochter, als ict las,</l>
<l n="245">Van Borgongen, die Cilpric hiet.</l>
<l>Die dat horen manne riet,</l>
<l>Dat hi van sinte Remi van Riemen,</l>
<l>Want heiliger, waen ic, was doe niemen,</l>
<l>Doopsel ontfinc hi, dits bekent,</l>
<l n="250">Dat hem van den hemel is gesent</l>
<l>Die heilige olinge in een vat,</l>
<l>Daermen mede sacreerde tier stat.</l>
<l>Noch is daer dampulle, des ziit wiis,</l>
<l>In den clooster tsinte Remiis,</l>
<l n="255">Ende alsmen enen kueninc sal wien,</l>
<l>Sacreren ende benedien</l>
<l>Neemt men een guldin spelde daer</l>
<l>Ende steecse in dampulle, dats waer,</l>
<l>Ende menget datter ane hanct</l>
<l n="260">In den krisdom, di men lanct,</l>
<l>Ende witer den kueninc mede,</l>
<l>Dat is die rechte waerhede.</l>
<l><pb n="10"/>Doe sinte Remi doopte desen,</l>
<l>Hiet hine Lodewiic, als wiit lesen.</l>
<l n="265">Dese dede duechden vele</l>
<l>In goods dienste ende in wapen spele.</l>
<l>Aldus maecte sinte Remi</l>
<l>Clodovis van den duvel vri.</l>
<l>Als dees Clodovis van Vrancrike</l>
<l n="270">Gherengneert hadde mogentlike</l>
<l>Viif ende twintich jaer met groter eren,</l>
<l>Ward hi quellende, als die heren</l>
<l>Dicke doen van ledicheden,</l>
<l>Als si hoir iuecht in onvreden</l>
<l n="275">Ende in wapene hebben ghehouden,</l>
<l>Quellen si ghaerne inder ouden.</l>
<l>Hi sciet van desen aerdschen liue</l>
<l>Int v<hi rend='sup'>c</hi> jaer ende drie warf viue,</l>
<l>Tot Pariis tsinte Genenieuen.</l>
<l n="280">Daers veel van hem in ouden brieven,</l>
<l>Viif hondert jaer wast, als wiit horen,</l>
<l>Na dat Cristus was gheboren.</l>
<l>Clotaris so hiet siin zone,</l>
<l>Goet kerstin zo was die gone.</l>
<l n="285">Dese maecte tot Sissoen,</l>
<l>In goods eren ende in siin doen,</l>
<l>Een clooster, heet sinte Medaerde</l>
<l>Ende goedet met groter waerde,</l>
<l>Crone droech hi viiftich jaer,</l>
<l n="290">Ende ward begraven aldaer.</l>
<l>Clotaris die wan Cilprike,</l>
<l>Die xxxiij jaer behilt trike</l>
<l><pb n="11"/>Moghentlike met groter eren.</l>
<l>Tien tiden was hoir, wi leren,</l>
<l n="295">Een groot here, hiet Kaerleman</l>
<l>Die de mueghentheit gewan</l>
<l>Op Haspegouwe ende in Brabant,</l>
<l>Ende was een prinse daer ghenant.</l>
<l>Cilpric liet Lottaris daer naer,</l>
<l n="300">Die kueninc was xliiij jaer,</l>
<l>Ende groot bi toenamen hiet.</l>
<l>Van hem quam tgrote heilich diet.</l>
<l>Lottaris, die in Vrancrike</l>
<l>Kueninc was geweldichlike,</l>
<l n="305">Ende diet al dwanc metter hant</l>
<l>Van Zassen tote Spangenlant.</l>
<l>Siin rike ghinc, dat weetmen wale,</l>
<l>Als ghi muecht horen hier die tale,</l>
<l>Van Spangen tot over Riin,</l>
<l n="310">Oost ende west zo wast al siin,</l>
<l>Of datmen helt van hem te lene,</l>
<l>Sonder Vrieslant allene.</l>
<l>Goet kerstin ende die kercke goet,</l>
<l>Jegen die arme wel gemoet</l>
<l n="315">Half tduuts half wals was siin rike,</l>
<l>Hi rengneerde mogentlike</l>
<l>In al tlant bewester Dunouwe</l>
<l>Ende beneven den berghe Monyouwe.</l>
<l>Hi was die de Zassen verwan,</l>
<l n="320">Ende dwancse daer toe nochtan,</l>
<l>Wat man die langher was</l>
<l>Dan siin zwaert, siit zeker das,</l>
<l><pb n="12"/>Dat hi ymmer den hals boot</l>
<l>Ende moester om ontfaen die doot.</l>
<l n="325">Lotharis die grote entie fiere,</l>
<l>Die was viertich jaer ende viere</l>
<l>Naden vader zekerlike</l>
<l>Kueninc ouer Vrancrike.</l>
<l>Van desen kueningen alte samen,</l>
<l n="330">Die voirt van desen kueninc quamen,</l>
<l>Laet ic die yeeste al stille staen.</l>
<l>Ende wil op siinre dochter gaen,</l>
<l>Dair die edele hertoghen fiin</l>
<l>Van Brabant af comen siin.</l>
<l n="335">Vlitelt hiet si, vind ick bescreven,</l>
<l>Ende was te huwelic ghegeven</l>
<l>Enen edelen man vutvercoren</l>
<l>Auselbaert, een romeyn geboren,</l>
<l>Daer hi enen sone an wan.</l>
<l n="340">Aernoud so hiet die man.</l>
<l>Ende dees Aernoud, alst God woude,</l>
<l>Wan den goeden sint Aernoude,</l>
<l>Die grave was met ghewelt</l>
<l>Bi Vlaendren neffens der Scelt.</l>
<l n="345">Ende sint Aernoud die heilige wise</l>
<l>Wan den goeden Angise,</l>
<l>Die sinte Beggen nam te wive,</l>
<l>Daer veel af quam als ic scrive,</l>
<l>Dees Puppins vader hiet Kaerleman,</l>
<l n="350">Ende was deerste, die gewan</l>
<l><pb n="13"/>Heerscapie op Haspegouwe,</l>
<l>Ende hiet een prinse, als ict scouwe,</l>
<l>Puppin was deerste hertooch becant</l>
<l>Op Haspegouwe ende in Brabant.</l>
<l n="355">Puppin nam in Gasscongen een wiif,</l>
<l>Drie kindren wan hi an hoir liif,</l>
<l>Een zoon twe dochtren, waer is ditte,</l>
<l>Siin edel vrouwe die hiet Ytte.</l>
<l>Hoir zoon die hiet Grimout,</l>
<l n="360">Cort voer hi in die goods gewout,</l>
<l>Sinte Geertruud ende Begghe,</l>
<l>Puppins dochtren, als ic zegghe.</l>
<l>Dese Begghe nam te manne Angiis,</l>
<l>Die van duechden hadde priis.</l>
<l n="365">Dees Angiis was sint Aernouds zone,</l>
<l>Raed van Vrancriic was die gone,</l>
<l>Mitten goeden Puppin van Landen</l>
<l>Die wilen vele hilt in handen.</l>
<l>Puppin Kaerlemans zone</l>
<l n="370">Was die voirbaerste entie gone,</l>
<l>Daermen bi ints kueninx sale</l>
<l>Wrachte meest altemale,</l>
<l>Ende sint Aernoud was Puppins raet,</l>
<l>Dus en mocht niet wesen quaet.</l>
<l n="375">Dit was sinte Geertruden vader</l>
<l>Ende vrou Begghen beide gader,</l>
<l>Dair die Kaerlingen af siin geboren,</l>
<l>Als ghi na wel zelt horen.</l>
<l>Sint Aernoud wart bisscop te Mes</l>
<l n="380">Ende clusenere na des.</l>
<l><pb n="14"/>Ende was bi Vlaendren geboren,</l>
<l>Als wiit inder yeesten horen,</l>
<l>Een hertoghe daer over tScelt.</l>
<l>Angiis siin zone daer na helt</l>
<l n="385">Tlant als wi horen zeggen</l>
<l>Die nam Puppins dochter Begghen.</l>
<l>Angiis wart gebenediit van den vader,</l>
<l>Ende voirseide, dat algader</l>
<l>Die keiser crone ende die Vrancse mede</l>
<l n="390">Met zonderlinger mogenthede</l>
<l>Comen soude aen siin gheslachte.</l>
<l>Dees benedixie stont met machte</l>
<l>Toten kueninc Hugen capet,</l>
<l>Alst hier na wart gheset.</l>
<l n="395">Grymont Puppins zone wart niet,</l>
<l>Mer Begge, als ment bescreven ziet,</l>
<l>Siin dochter helt dat hertoochrike</l>
<l>Met Angise vromelike.</l>
<l>Angiis wart daer na verslegen</l>
<l n="400">Van den genen die hem waer iegen,</l>
<l>Ende regneerde xxxviij jaer</l>
<l>Int hertoochdom, weet men voir waer.</l>
<l>Kaerlemans zone Puppiin,</l>
<l>Daer die Brabanders af siin,</l>
<l n="405">Sciet van desen aerdschen leven</l>
<l>Als men zes hondert viertich end zeven</l>
<l>Ons Heren jaer screef, ende wart te Landen</l>
<l>Begraven van kersten handen</l>
<l>Met Grymout siin sone.</l>
<l n="410">Na den vader wart die gone</l>
<l>Met kueninc Zegebrecht siin raet</l>
<l><pb n="15"/>Ints vader stede, dat wel staet.</l>
<l>Ytte siin wiif ende sinte Geertruut,</l>
<l>Sien dochtren, namen hoir deel vut</l>
<l n="415">Vanden goede daer alte hant,</l>
<l>Also alst sceide sinte Amant,</l>
<l>Ende stichten Nivele daer mede</l>
<l>Nonnen clooster, ende in die stede</l>
<l>Wart sinte Geertruut abdisse.</l>
<l n="420">Noch hout men hoirs daer gedencnisse.</l>
<l>Ende die ander hiet sinte Begghe,</l>
<l>Daer ic af zeide ende noch zegghe,</l>
<l>Van hoir geslachte daer na quamen</l>
<l>Kueninge van hogher namen.</l>
<l n="425">Seder gevel op enen dach,</l>
<l>Dat men nam van daer hi lach</l>
<l>Dees Puppen van Landen, end men droech</l>
<l>Tot Nivele, want het was ghevoech</l>
<l>Siin wiif enten dochtren mede.</l>
<l n="430">Ende daer men droech die lede</l>
<l>Met veel tortisen in die handen.</l>
<l>Tusschen Nivele ende Landen,</l>
<l>Behilden die tortisen hoir lecht</l>
<l>Alle ieghen des wints gevecht.</l>
<l n="435">Thertoochdom es bleven op</l>
<l>Puppins dochter, daer wi af zeggen,</l>
<l>Ende op horen man Angise.</l>
<l>Dese wonnen een kint van prise,</l>
<l>Heet Puppin van Harstale,</l>
<l n="440">Die daer maecte sine zale.</l>
<l>Tusschen Ludike ende Maestrecht.</l>
<l><pb n="16"/>Hi verwan in een ghevecht</l>
<l>Rabboude der Vriesen hertoge.</l>
<l>Siin name wart verheven hoge,</l>
<l n="445">Datmen hem hiet ghemeenlike</l>
<l>Swaert dregher van Vrancrike.</l>
<l>Dese was die eerste dwanc,</l>
<l>Die Vriesen an horen danc</l>
<l>Ende horen hertoge sloech te doot.</l>
<l n="450">Doe warden si kersten duer den noot</l>
<l>Na Angise was hi voir waer</l>
<l>Hertoghe negen ende twintich jaer,</l>
<l>Achtien jaer was hi geweldichlike</l>
<l>Overste hooftman van Vrancrike.</l>
<l n="455">Hi verwan Duutsche ende Zwaven,</l>
<l>Ende bleef geweldich van haven</l>
<l>Ende zat in Brabant met vreden</l>
<l>Hertoge met groter mogentheden.</l>
<l>In die jare zo bleef doot</l>
<l n="460">Puppin van Harstale die prinse groot,</l>
<l>In salicheden ende in groter eren,</l>
<l>Alsmen screef die iare ons Heren</l>
<l>Seven hondert ende viertiene.</l>
<l>God geve hem die bliscap te siene</l>
<l n="465">Ende tesmakene, die sonder ende,</l>
<l>Die ziele voet sonder scende.</l>
<l>Doe kueninc Hildric bleef doot</l>
<l>Stoutelic als een here groot,</l>
<l>Sloech hi an Oosteriic die hant,</l>
<l n="470">Ende hi berechte wel dat lant,</l>
<l>Dat nv Lotrike heet bi namen,</l>
<l>Ende wasser af hertoge tesamen.</l>
<l>Beggen sone hertooch Puppiin,</l>
<l><pb n="17"/>Die goot kersten dochte siin,</l>
<l n="475">Nam een wiif boven sinen wive,</l>
<l>Ende wan an horen live</l>
<l>Kaerle Marteel, den stouten man,</l>
<l>Die nye street hi en verwan.</l>
<l>Alpiades hiet si die vrouwe.</l>
<l n="480">Om dees misdaet, om dees ontrouwe,</l>
<l>Wart sinte Lambrecht openbare</l>
<l>Om hoir ghemaect martelare.</l>
<l>Dees Puppin Beggen zoon die wan</l>
<l>Kaerlen Marteel, den stouten man,</l>
<l n="485">Die here was gheweldichlike</l>
<l>Ouer die kueninghe van Vrancrike</l>
<l>Ende hadde ten wapene meer eren</l>
<l>Dan siin ouderen alle die heren,</l>
<l>End al siin leven vromeliic</l>
<l n="490">Berechte die crone van Vrancriic,</l>
<l>Ende mogender was in siine iaren</l>
<l>Dan die kueninge zelve waren.</l>
<l>Een Vrancs kueninc was verslegen,</l>
<l>Doe brachten si hem die crone iegen</l>
<l n="495">Ende boden hem die crone,</l>
<l>Mer hi ontseidse hi de onscone,</l>
<l>Ende zeide, het waer meer ere</l>
<l>Ouer kueninge te wesen here</l>
<l>Dan het ware gecroont te sine,</l>
<l n="500">Hi en woudse in genen scine,</l>
<l>Marteel voer in desen tiden</l>
<l>Optie starcke Zassen striden</l>
<l><pb n="18"/>Ende heefse onder gedaen,</l>
<l>Want si en conden wederstaen,</l>
<l n="505">Ende gant hem met zwaren scaden</l>
<l>Dat si den Vrancsen rike daden.</l>
<l>Daer na zo bedwanc hi Zwaven</l>
<l>Ende Beijeren met al den graven,</l>
<l>Ende heeft metten zwaerde duerhouwen</l>
<l n="510">Al tlant toter Dunouwen</l>
<l>Ende Zassen toter Elven mede,</l>
<l>Daer en bleef burch noch stede,</l>
<l>Si en was van hem vervaert</l>
<l>Set hi siin reyse darwaert.</l>
<l n="515">In keiser Lewen drie en twintichste jaer</l>
<l>Sterf in Vrancriicke over waer</l>
<l>Kueninc Diederic ende in siin stede</l>
<l>Kaerle Marteel zetten dede</l>
<l>Hildriicke ende gaf hem die crone,</l>
<l n="520">Diese negen jaer droech onscone</l>
<l>Een kaitiif wast die niet en dochte,</l>
<l>Datmen kueninc heiten mochte,</l>
<l>Mer om dat Kaerlen aen lach</l>
<l>Ende op hem wies nacht ende dach</l>
<l n="525">Oirloge ende hem siin scat</l>
<l>Verminderde, die hi had gehat,</l>
<l>So nam hi papen ende clercken</l>
<l>Ende elc tsiin der heiliger kercken</l>
<l>Ende goedet sine ridders af.</l>
<l n="530">Dat hi dit dede ende dus gaf</l>
<l>So zeechtmen dat hi was verloren</l>
<l>Ende dat waer yammer ende toren.</l>
<l><pb n="19"/>In dees Kaerle Marteels tiden</l>
<l>Begonnen die Sarrasine te striden</l>
<l n="535">Optie heilige kercke also</l>
<l>Dats die kersten warden onvro,</l>
<l>Ende die heilige kercke bi dien</l>
<l>Wart gevelt optie knien,</l>
<l>Ende hadde al des heren groot</l>
<l n="540">Raed ghedaen tot deser noot.</l>
<l>Want die heiden die waren</l>
<l>Vut gecomen met horen scaren</l>
<l>In Vrancrike in dier gebare</l>
<l>Oft al gader hoir eyghen ware,</l>
<l n="545">Ende wilden borge ende steden</l>
<l>Besetten met hoire mogentheden.</l>
<l>Die fransoise zagen dat</l>
<l>Dat hoir kueninge waren mat</l>
<l>Ende si gheens raets consten plegen,</l>
<l n="550">Sanden si om horen degen</l>
<l>Kaerle Marteel, dat hi quame</l>
<l>Ende des lants weer name.</l>
<l>Kaerle quam met here int lant</l>
<l>Ende brochte die van Brabant</l>
<l n="555">Met hem ende die Loreyne mede.</l>
<l>So zwaer moort hi ginder dede</l>
<l>Onder die Sarrasine ende so groot,</l>
<l>Dat hi hem sloech iij kueninge doot,</l>
<l>Ende dede hem zo menigen scande</l>
<l n="560">Dat hise dreef vten lande.</l>
<l>Hi dwanc die Fransoisen tien zaken,</l>
<l>Dat si moesten keuninc maken,</l>
<l>Dien hi wilde duer den noot.</l>
<l><pb n="20"/>Ende alsmen hem die crone boot</l>
<l n="565">So ontseide hise harde zere,</l>
<l>Ende zeide, het waer meer ere</l>
<l>Over kueninge tewesen here</l>
<l>Dan crone te dragen sonder ere.</l>
<l>Beide Bordeeus ende Verboene</l>
<l n="570">Verwan dese Kaerle coene,</l>
<l>Van Wenen oost ze dwanc hiit al,</l>
<l>Bede berch ende dal</l>
<l>Toten Sarrasinen west,</l>
<l>Ende heeft die kercke geuest.</l>
<l n="575">Dese Kaerle Marteel hi was</l>
<l>Geboren, also jct las,</l>
<l>Tusschen Ludeke ende Maestrecht.</l>
<l>Heeft hi siin hertoochdom berecht.</l>
<l>Int selve jaer dat Diederic starf,</l>
<l n="580">Ende Kaerle Marteel weder verwarf</l>
<l>Prouincien ende Arleblancke die poort,</l>
<l>So starf hi, dat was groote moort.</l>
<l>Here was hi in desen leuen</l>
<l>Twintich jaer ende daer toe zeven,</l>
<l n="585">Ende was tot sinte Denys begraven</l>
<l>Eerliken met wel groter haven.</l>
<l>Hier na geuel datmen op dede</l>
<l>Siin graf, ende men vant daer ter stede</l>
<l>Noch been noch vleis, dats bekent,</l>
<l n="590">Ende els niet dan een groot serpent,</l>
<l>Ende siin graf in dier gebare</l>
<l>Binnen oft al verbrant ware.</l>
<l>Kaerle Marteel wan enen zone,</l>
<l>Kaerleman hiet hi die gone,</l>
<l n="595">Ende enen zone hiet Puppin den clenen,</l>
<l><pb n="21"/>Stouter noch wiser en vantmen genen,</l>
<l>Ende enen Remi hoir broeder was</l>
<l>Aerds bisscop van Riemen, als ict las.</l>
<l>Dees Kaerleman wan menigen zege,</l>
<l n="600">Want waer hi quam was alle wege</l>
<l>Die auenture hem onderdaen,</l>
<l>Doch dat hi liet die wapen staen,</l>
<l>Om te leiden een heilich leven,</l>
<l>Ende heeften munck begeven</l>
<l n="605">Te Monte Sarepten, daer wilen zat</l>
<l>Sinte Silvester bider stat,</l>
<l>Ende diende den here van den trone</l>
<l>Ende quamen mede ten hogen lone.</l>
<l>Ende dees Kaerleman heeft gegeven</l>
<l n="610">Al siin rike, dat hem was bleven,</l>
<l>Puppin den clenen sinen broeder,</l>
<l>Siins vader kint ende siinre moeder.</l>
<l>Kaerle Marteel wan Puppin den clenen,</l>
<l>Duechdentliker en vantmen genen</l>
<l n="615">Van vromicheden, van stouten live.</l>
<l>Die Vrancse kueninge waren kaitiue.</l>
<l>In siinre tiit dus ist gesciet,</l>
<l>Dat hi also als die paeus riet.</l>
<l>Deerste was hi vander Brabanscer connen</l>
<l n="620">Die de Vrancse crone heeft ghewonnen.</l>
<l>Dees Puppin ghewan algader</l>
<l>Die moghenthede naden vader,</l>
<l>Ende die kueninclike name</l>
<l>Quam ter onneren enter scame.</l>
<l n="625">Die Trogiene, die Merowinge</l>
<l>Verloren alle die hoghe dinge,</l>
<l>Sodat in dees Puppins tiden,</l>
<l><pb n="22"/>Die kueninge niet mochten striden</l>
<l>Jegen die hertogen van Brabant,</l>
<l n="630">Die Oosteriken hadden in hant.</l>
<l>Want zo quaet ende zo sot</l>
<l>Waren si, datmen hoir gebot</l>
<l>Letsel dede ofte niet.</l>
<l>Want men hem niet en liet</l>
<l n="635">Dan allene kueninx name</l>
<l>Ende kueninx crone met groter scame.</l>
<l>Met langhen hare, met langen baerde</l>
<l>Sat hi of hi hadde die waerde,</l>
<l>Daer hi liifneer vut hebben mochte,</l>
<l n="640">So dat hi cwin een cleyn gehochte</l>
<l>Ende tot sinen dienste maisniede,</l>
<l>Mer al die renten ende liede</l>
<l>Hadde Puppin in siin gewelt,</l>
<l>Ende gaf hem liifneer ende gelt,</l>
<l n="645">Den genen die de crone droech</l>
<l>Tematen ende luttel genoech.</l>
<l>Alse Constantiin int negende jaer</l>
<l>Van sinen rike was, dits waer,</l>
<l>Sende Puppin ende siin pertien</l>
<l n="650">Toten paeus Zacharien,</l>
<l>Ende dede hem vragen openbare,</l>
<l>Wie nutst kueninc ende heer ware</l>
<l>Sculdich te siin vanden rike,</l>
<l>So die ghene die ledichlike</l>
<l n="655">Die crone droech sonder ere,</l>
<l>So die ghene die dic ende zere</l>
<l>Hem aventuerde op ende neder.</l>
<l>Zacharias ontboot hem weder,</l>
<l>Dat men dien voir kueninc helde</l>
<l n="660"><pb n="23"/> Die tlant bescermde met gewelde.</l>
<l>Deser andwoirde si zere dancken</l>
<l>Den paeus van Rome die edel Vrancken</l>
<l>Ende hebben den kueninc Hildrike</l>
<l>Begheven in een clooster rike,</l>
<l n="665">Tot sinte Medaerde van Sissoen,</l>
<l>Ende daden hem muncks abiit andoen,</l>
<l>Ende gaven Puppin gemeenlike</l>
<l>Die kueninx crone van Vrancrike.</l>
<l>Dus wart Puppin gecoren ten here,</l>
<l n="670">Meerre ende groter dan hi was ere,</l>
<l>Puppin Kaerle Marteels zone</l>
<l>Die in Brabant had siin wone</l>
<l>Tusschen Ludicke ende Maestrecht,</l>
<l>Te Harstale opter Mazen recht.</l>
<l n="675">Kueninc Hildric dat recht oor</l>
<l>Was munck gemaect inden coor</l>
<l>Tsinte Medaerts tot Sissoen,</l>
<l>Wast lief wast leet, hi moest doen.</l>
<l>Die Sicambriene, die Trogiene</l>
<l n="680">Vellen neder dus onsiene</l>
<l>Ende hier verloren dus onscone</l>
<l>Die Trogiene die kueninx crone,</l>
<l>Die si droeghen over waer</l>
<l>Drie hondert ende lxix jaer,</l>
<l n="685">Ende die Oosterse Brabansoene</l>
<l>Quamen tot desen hoghen doene,</l>
<l>Ende Clodouis grote gheslachte</l>
<l>Was aldus onset met machte</l>
<l>Biden paeus ende bi den heren,</l>
<l n="690">Die Puppin holpen toter eren.</l>
<l><pb n="24"/>Dus geluckich ende dus scone</l>
<l>Quamen die hertogen ter crone,</l>
<l>Int cernacioen voir waer</l>
<l>Seven hondert ende vij jaer.</l>
<l n="695">Puppin die wart kueninc gewiit,</l>
<l>Gesacreert ende ghebenediit</l>
<l>Van sinte Bonifaes, als ict las,</l>
<l>Die doe bisscop tot Mens was,</l>
<l>Die na met siinre scaren</l>
<l n="700">Te Dockem warden martelaren.</l>
<l>In dees Puppins tiden waren</l>
<l>Die Lombaerden met horen haren</l>
<l>Comen in dat Roomsche rike,</l>
<l>Ende waren gheboren waerlike</l>
<l n="705">Vut gheennen duutsche lande,</l>
<l>Ende waren vreselike viande</l>
<l>Den kerstenrike, want al gemene</l>
<l>Waren si heiden groot ende clene.</l>
<l>Si sloegen die cristen doot.</l>
<l n="710">Ende velden die kercken clein ende groot.</l>
<l>Si besaten steden ende lant</l>
<l>Ende dwongent al an hoir hant.</l>
<l>Tlant dat eerst Ytalien hiet,</l>
<l>Heit noch na dat diet,</l>
<l n="715">Want men heettet Lombairdien.</l>
<l>Die paeus Steven, die na Zacharien</l>
<l>Paeus te Rome wart gecoren,</l>
<l>Sach dat kerstenheit wart verloren</l>
<l>Of in aventuren zere.</l>
<l n="720">Hier om weende die here.</l>
<l>Over berch es hi ontvloen</l>
<l><pb n="25"/>Tot Puppin om dit doen,</l>
<l>Diene wel ende eerlic ontfinc,</l>
<l>Alst recht was, daer hi zo ginc.</l>
<l n="725">In die abdie tsint Denys</l>
<l>Lach die paeus in dier wiis.</l>
<l>Steven die paeus toochde den noot</l>
<l>Den kueninc Puppin, die was groot,</l>
<l>Die hem die Lombaerde daden</l>
<l n="730">Ende bat hem op ghenaden,</l>
<l>Dat hi bescermere in desen</l>
<l>Der heiliger kercken wilde wesen.</l>
<l>So dat hi den last ontfinc</l>
<l>Ende ordineerde siin dinc,</l>
<l n="735">Te stridene optie Lombaerde</l>
<l>Ende te brengene met groter waerde</l>
<l>Den paeus Steven in siin stede</l>
<l>Tot Rome in siinre mogenthede.</l>
<l>Eerst zo dede hem Puppin wien</l>
<l n="740">Van den paeus Zacharien,</l>
<l>Nu heeften anderwerf gewiit,</l>
<l>Gesacreert ende gebenediit</l>
<l>Steven dees paeus, ende siin wiif mede</l>
<l>Verbaertraden daer ter stede,</l>
<l n="745">Ende Kaerle ende Kaerlemanne,</l>
<l>Hoir twe zonen mede nochtanne.</l>
<l>Omtrent vier jaer teuoren</l>
<l>Was hi ghewiit ende gecoren.</l>
<l>Ooc leider die paeus op den ban,</l>
<l n="750">Wie si waren wiif of man,</l>
<l>Wie hem of siin nacomelingen</l>
<l>Die crone namen oft onderghingen,</l>
<l><pb n="26"/>Dat si zouden ter zelver stonde</l>
<l>Verbant worden van goods monde,</l>
<l n="755">So wie den oor die crone name</l>
<l>Ende van andren geslachte quame.</l>
<l>Dit was als wiit bescreven horen,</l>
<l>Na dat Jhesus wart gheboren</l>
<l>Sevenhondert jaer viiftich ende viere.</l>
<l n="760">Dus staet in dier maniere.</l>
<l>Puppin tooch met siinre pertien</l>
<l>In dat lant van Lombaerdien,</l>
<l>Ende heeft Paueyen beseten</l>
<l>Ende die Lombaerde zo zeer verbeten</l>
<l n="765">Dat hi Astobie horen heer dwanc,</l>
<l>Wast lief, wast leet, an sinen danc,</l>
<l>Viertich ghisele te gheven,</l>
<l>Ende te beteren den paeus Steven</l>
<l>Dat onrecht dat hi hem dede,</l>
<l n="770">Ende dede hem zekeren ende zweren mede.</l>
<l>Ooc brocht hi den paeus Steven</l>
<l>Ten stoele, daer hi vut was verdreven,</l>
<l>Met eren ende met groter waerde,</l>
<l>Ende keerde weder siinre vaerde</l>
<l n="775">Met sinen gheselen in Vrancrike.</l>
<l>Daer na Astobie cortelike</l>
<l>Brac den eet, die hi eerst zwoer.</l>
<l>Foelyaert metten Vrancken voer</l>
<l>Ende dwanc hem af die lande,</l>
<l n="780">Daer hi an sloech die hande,</l>
<l>Ende ooc Revenne die poort,</l>
<l>Na des kueninc Puppins woort.</l>
<l>Dees Puppin, dats waer,</l>
<l><pb n="27"/>Droech die crone dertich jaer</l>
<l n="785">Ende leecht tsinte Deniis.</l>
<l>Puppin was stout ende wiis</l>
<l>Ende vut Brabant geboren recht.</l>
<l>Tusschen Ludeke ende Maestrecht</l>
<l>Staet een dorp heet Harstale,</l>
<l n="790">Daer stont wilen siin zale,</l>
<l>Ende grote Kaerle siin zoon mede</l>
<l>Was opghevoet daer ter stede.</l>
<l>Menigerande vroom daet,</l>
<l>Die hier niet bescreven staet,</l>
<l n="795">Die dede kueninc Puppin die clene,</l>
<l>Want ic scrive hier allene</l>
<l>Dat behoirt ter croniken,</l>
<l>Dies moet ic veel overstriken</l>
<l>Van daden groot ende van vromicheden,</l>
<l n="800">Al was hi cleen van leden,</l>
<l>Geluckich ende zeghevri</l>
<l>Ende die beste zo was hi.</l>
<l>Baerte hiet siin wiif, als ict las,</l>
<l>Die tskeisers Eraclius dochter was,</l>
<l n="805">Daer hi Kaerleman an wan.</l>
<l>Met rechte zo quam dien an</l>
<l>Dat roomssche rike naden vader,</l>
<l>Want an hem versamende algader</l>
<l>Van Griecken ende van dat roomsche rike,</l>
<l n="810">Van Duutslant ende van Vrancrike,</l>
<l>Ende was in ons Heren jaer</l>
<l>Seven hondert ende viiftich overwaer.</l>
<l>Ende xviij jaer regneerde dese</l>
<l><pb n="28"/>In Vranckrike, als ict lese,</l>
<l n="815">Ende was naden vader here</l>
<l>Seven ende twintich jaer ende nemere,</l>
<l>Tsinte Deniis wart hi begraven</l>
<l>Eerliken met wel groter haven.</l>
<l>Na Kaerlemans doot wert Kaerle here</l>
<l n="820">Ende kueninc met groter ere</l>
<l>Over tlant van Vrancrike,</l>
<l>So dat daer na siin gelike</l>
<l>Noch tevoren nye en was.</l>
<l>Van desen ziit zeker das.</l>
<l n="825">So wil ic u openbaer</l>
<l>Van desen seggen cort ende waer.</l>
<l>In deser tiit starf Kaerleman</l>
<l>Ende siin rike dat quam an</l>
<l>Kueninc Kaerlen sinen broeder,</l>
<l n="830">Geluckiger, beter noch vroeder</l>
<l>So en was nye van den Vrancsen heren</l>
<l>Geen, als ons die yeesten leren.</l>
<l>Puppin wan Kaerlen den groten,</l>
<l>Die cume ye prinse mochte genoten,</l>
<l n="835">Die regneerde naden vader,</l>
<l>Keiser ende kueninc beide gader,</l>
<l>Die allene hadde meer eren</l>
<l>Dan siin vorders alle die heren,</l>
<l>Dit es hi allene besonder,</l>
<l n="840">Die wilen wrachte alle dat wonder.</l>
<l>Hi was keiser ende kueninc becant,</l>
<l>Ende here van al kerstenlant.</l>
<l>Dese Kaerle hiet Kaerle die grote,</l>
<l>Want hi en hadde nye genote,</l>
<l n="845">Die name gaf hem sinte Landrade.</l>
<l><pb n="29"/>Kaerle die verwan met rade</l>
<l>Ende met crafte tlant van Zassen,</l>
<l>Daer dede hi goods geloue in wassen,</l>
<l>So dat hi van Zassen lant</l>
<l n="850">Apostol daer om wart genant.</l>
<l>Kaerle die wan Spangen mede</l>
<l>Te Compostelle, inder stede</l>
<l>Daer sinte Jacop lach begraven,</l>
<l>Maecte hi met groter hauen</l>
<l n="855">Sinte Jacop ene kercke,</l>
<l>Ende goeder papen ende clercke,</l>
<l>Ende zuverde van Sarrasinen</l>
<l>Dat lantscap met groter pinen.</l>
<l>Daer na als hi rwmde tlant</l>
<l n="860">Quam die heiden Agulant,</l>
<l>Die de cristen vinc ende sloech</l>
<l>Ende tlant weder an hem droech,</l>
<l>Doe voer Kaerle in Spangen weder</l>
<l>Ende warp die macht neder,</l>
<l n="865">Ende sloech doot den here Agulant</l>
<l>Ende zettet weder in siin hant.</l>
<l>Noch dede Kaerle duechden me</l>
<l>Hi suverde tlant van over ze,</l>
<l>Dat van des keisers Eraclius dagen,</l>
<l n="870">Die heiden te houden plaghen,</l>
<l>Ende zettet inder kersten hande.</l>
<l>Hi voer derwaert over lande.</l>
<l>Tsint Joris arm leed hi tmere</l>
<l>Met algader sinen here.</l>
<l n="875">Kaerle verwan metten zwaerde</l>
<l>Duer tspaeus wille die Lombaerde</l>
<l>Ende bezat met sinen here</l>
<l>In Paueyen den kueninc Desidere,</l>
<l>Dien hi vinck met sinen wiue,</l>
<l n="880">Ende brochse ghevaen als kaitive</l>
<l><pb n="30"/>In Vrancrike ten zelven stonden</l>
<l>Seker ende vast ghebonden.</l>
<l>Denen, Zassen bey Zwauen,</l>
<l>Alle prinsen ende alle grauen,</l>
<l n="885">Vander Eluen toten Rine,</l>
<l>Neghen alle den zwaerde sine.</l>
<l>Hier om coorne die roomsche heren,</l>
<l>Gewillichliken met groter eren,</l>
<l>Alle gader ghemeenlike</l>
<l n="890">Keiser vanden roomschen rike,</l>
<l>Ende riepen alle ghemeene</l>
<l>Met luder stemmen groot ende clene,</l>
<l>"Kaerle die beste kueninc die leeft,</l>
<l>Die God zelve ghecroont heeft,</l>
<l n="895">Die keiser is van deser stede</l>
<l>Ende Augustus daer toe mede,</l>
<l>Die moet God van den hemele geuen</l>
<l>Ere, victorie ende lange leuen."</l>
<l>Ende was gecroont opten kersdach</l>
<l n="900">Als int carnacioen ghelach</l>
<l>Achte hondert ende twe.</l>
<l>Nu hoirt noch van Kaerle me,</l>
<l>Men mach lichte niet visieren,</l>
<l>Wat pointe van desen vieren</l>
<l n="905">Prisen mach van Kairles zeden,</l>
<l>Of sine grote vromicheden,</l>
<l>Of sinen groten sin,</l>
<l>In verliese ende in gewin,</l>
<l>Of siin clergie, daer hi in was</l>
<l n="910">Groot meister, ziit zeker das,</l>
<l>Of siin kerstenlic leven</l>
<l><pb n="31"/>Daer hi grotelic in was verheven.</l>
<l>In desen vieren ginc hi tevoren</l>
<l>Voir menighen kersten vercoren.</l>
<l n="915">Siin vite vol van menigen zeghe,</l>
<l>Vol van miraclen alle weghe,</l>
<l>Bescreef Heynaert siin capellaen,</l>
<l>Een groot, vroet man sonder waen.</l>
<l>Veel groter heidene riken</l>
<l n="920">Dede hi den ghelove wiken,</l>
<l>Ende deedse die dooppe ontfaen,</l>
<l>Dit heeft hi toter doot gedaen.</l>
<l>Siin hardichede was groot</l>
<l>Ende onuerwandelt telker noot.</l>
<l n="925">Ghesciede hem goet of misual</l>
<l>Onuerwandelt bleef hi al.</l>
<l>Die wiiste wast die in dien dagen</l>
<l>Ye menschelic oghe zagen.</l>
<l>Noch duer vrese noch duer pine</l>
<l n="930">So en liet hi achter tsine.</l>
<l>Al was hem dauenture quaet</l>
<l>Dies verwandelde niet siin raet</l>
<l>Ende alst hem ooc ten besten ginc</l>
<l>Siin sin verhief hi niet om die dinc.</l>
<l n="935">Alle dat recht dat die Lombaerde</l>
<l>Gewonnen hadden metten zwaerde,</l>
<l>Der roomscher kercken gaf Kaerle weder,</l>
<l>Ende warp hoir mogentheit neder.</l>
<l>Kaerle voer vechten in den lande,</l>
<l n="940">Ende hadde alle die stride in hande,</l>
<l>Jegen Griecken, jegen die Lombaerde</l>
<l>Ende die Zassen metten baerde,</l>
<l>Die verwan hi drie warf</l>
<l>Met groter pinen eer hi starf,</l>
<l n="945">Jegen Hunen ende jegen Spanyoele.</l>
<l>Ende zat dicke op sinen stoele,</l>
<l><pb n="32"/>Ende berechte alle die dingen</l>
<l>Die toten oirloge ghingen,</l>
<l>Tulpin aerdschebisscop van Riemen,</l>
<l n="950">Die niet dan waer en screef van niemen,</l>
<l>Hi doet ons twaer teverstane</l>
<l>Van Kaerles zeden ende siin gedane,</l>
<l>Hi zeecht ons over waer al bloot,</l>
<l>Dat Kaerle was scoon ende groot,</l>
<l n="955">Mar siin opsien dat was wreet.</l>
<l>Hi zeecht ons over waer gereet,</l>
<l>Dat hi die voete lang hadde zere.</l>
<l>Nochtan was die grote here</l>
<l>Siins zelfs achte voete lanc,</l>
<l n="960">Recht ende hooch in sinen ganc,</l>
<l>Ende om ziin ziden breet ende groef,</l>
<l>Den lichame groot na siin behoef.</l>
<l>Groot van armen ende van benen.</l>
<l>Mer vant in dien tiden ghenen</l>
<l n="965">Ridder ten wapenen also goet,</l>
<l>Noch so vromich noch so vroet.</l>
<l>Siin aensicht was eens voets breet,</l>
<l>Ende ander half voet lang ghereet,</l>
<l>Sien nuese was lanc een halven voet,</l>
<l n="970">Siin baerd, die hem menlic stoet,</l>
<l>Was hem eens voets lang ghereet,</l>
<l>Siin voirhooft was eens voets breet,</l>
<l>Siin oghen waren te scouwen ane</l>
<l>Gheliic den lewe na ghedane,</l>
<l n="975">Die spercten in dier gebare</l>
<l>Gheliic oft een carbonkel ware,</l>
<l>Siin wincbrawen in horen ganc</l>
<l>Waren eenre halver palmen lanc.</l>
<l><pb n="33"/>Als hem gramscap anelach,</l>
<l n="980">Ende hi dan op yement zach,</l>
<l>So en was zo stout man noch so mare,</l>
<l>Hi en wart beuaen met vare.</l>
<l>In siin gordel om siin zide</l>
<l>Had hi acht voete in die wide,</l>
<l n="985">Siin gordel moeste siin also lang</l>
<l>Sonder buten der ghespen die hang.</l>
<l>Broots zo at hi harde clene,</l>
<l>Mar hi at wel zelve allene</l>
<l>Van enen weder dat vierendeel,</l>
<l n="990">Of twee capoene op al geheel,</l>
<l>Of een ghans op tenen male,</l>
<l>Of een scouder op also wale,</l>
<l>Of een pawe of een crane</l>
<l>Of een haze, alst hem quam ane.</l>
<l n="995">Van wiin te drinckene was hi reyne,</l>
<l>Entien dranc hi metter fonteyne.</l>
<l>Selden dranck hi meer te male</l>
<l>Dan driewaruen also wale.</l>
<l>Vtermaten starck ende stranck,</l>
<l n="1000">Wel sprekende ende die wel zanck.</l>
<l>Kaerle beterde voir siin ende</l>
<l>Der kercken zanck ende die legende,</l>
<l>Want hi was in beiden vroet.</l>
<l>Hi plach, daer hi in kercken stoet,</l>
<l n="1005">Dat hi mede zanck ende las.</l>
<l>Milde hi ieghen die arme was.</l>
<l>Niet allene in siin rike</l>
<l>Mer over ze ende in Affrike,</l>
<l>In Siirien ende in Egipten mede,</l>
<l n="1010">Meest tot Ihrlm in die stede.</l>
<l><pb n="34"/>Hier om daden hem die heiden heren</l>
<l>Waerdichede ende veel eren,</l>
<l>Dat hi die arme kersten helt</l>
<l>Die si hadden in hoire gewelt.</l>
<l n="1015">Kaerle die conste wale</l>
<l>Die zeven consten liberale,</l>
<l>Ende veel siins sins had hi geleit</l>
<l>An boecke vander diviniteit.</l>
<l>Siin goede kerstenlic leven,</l>
<l n="1020">Dat hi van kinde had opheuen,</l>
<l>Dat hilt hi vast toter doot.</l>
<l>Clergie dede hi ere groot.</l>
<l>Kueninc Aaron zende hem prosente</l>
<l>Van Persi in Oriente.</l>
<l n="1025">Van zuden Abram die rike,</l>
<l>Die prinse was in Affrike,</l>
<l>Van Galissien vten westen</l>
<l>Senden hem prosent van den besten</l>
<l>Adoffels, die de crone droech.</l>
<l n="1030">Daer na ander heren genoech.</l>
<l>Die keiser van Constantinopel daer toe,</l>
<l>Ende ander heren pensden hoe</l>
<l>Dat si behilden sine houde,</l>
<l>Sanden hem prosente van goude.</l>
<l n="1035">Thomas van Jherusalem</l>
<l>Die bisscop, hi zande hem</l>
<l>Veel heilichdoms ende scone</l>
<l>Teerne siinre kueninx crone.</l>
<l>Al hadde Kaerle in siin hande</l>
<l n="1040">Kuenincrike ende grote lande,</l>
<l>Die hi ende siin vader Puppiin</l>
<l>Ende Kaerle Marteel die oude vader siin</l>
<l>Wonnen al met hoirre hant,</l>
<l>Nochtan minde hi meest dat lant</l>
<l n="1045">Tusschen der Scelt enten Riin.</l>
<l><pb n="35"/>Het was met rechten oor siin.</l>
<l>Dat maect hi vriist, daer woond hi meest,</l>
<l>Ende aldaer heb wi vereest,</l>
<l>Dat hi meest heilichdoms brochte,</l>
<l n="1050">Want hiit alre meest versochte.</l>
<l>Daer maecte, als hi hadde pays,</l>
<l>Een edelen dieren palays</l>
<l>Ende een sonderlinge kercke,</l>
<l>T'Aken van dieren ghewercke.</l>
<l n="1055">Daer hi bi machte ende bi wette</l>
<l>Den keiserliken stoel in zette.</l>
<l>Ter wiinge van deser kercke</l>
<l>Was paeus Leo met veel clercke,</l>
<l>Legaten, bisscoppen alte male,</l>
<l n="1060">Waerre met waerre tale</l>
<l>Ende die consilie vander kercken al,</l>
<l>Ende daer waren zonder ghetal</l>
<l>Hertoghen ende palesine,</l>
<l>Om te volmakene die feeste sine.</l>
<l n="1065">Lusaerne, die vaste stat,</l>
<l>Die inden groenen dale zat,</l>
<l>En conde hi niet ghewinnen wel,</l>
<l>Eer hi er ten lesten voir vel</l>
<l>Ende lach er vier maende voren,</l>
<l n="1070">Al onghewonnen, des hadde hem toren,</l>
<l>Daer om deed hi siin ghebede</l>
<l>An Gode ende an sint Jacop mede,</l>
<l>Entie mueren vellen neder,</l>
<l>Nye sint quammer man in weder.</l>
<l n="1075">Noch is si woest op desen dach,</l>
<l>Want doemen daer voir lach,</l>
<l>Quam midden springende in die stat</l>
<l><pb n="36"/>Een zwart water, ende al dat</l>
<l>Verdarf die stat, noch ist al waer</l>
<l n="1080">Dat men vint zwarte vische daer.</l>
<l>Nu hoirt hoe men die steden noemt,</l>
<l>Die keiser Kaerle heeft verdoemt.</l>
<l>Dats Lusaerne ende Carpenta,</l>
<l>Vontesen ende Adama.</l>
<l n="1085">Want hise wan met groter pine</l>
<l>Ende hier om verloos die sine,</l>
<l>Dies siin si toten dage huden,</l>
<l>Ombewoont van allen luden.</l>
<l>Zeghebrecht die munck zeecht,</l>
<l n="1090">Die den waer te ghelouene pleecht,</l>
<l>Dat grote Kaerle zonder geliic,</l>
<l>Keiser ende kueninc van Vrancriic,</l>
<l>Na dien dat hi hadde die roomsche kercke</l>
<l>In vreden gheset entie clercke,</l>
<l n="1095">Ende Vrancriic gheset in vreden</l>
<l>Ende berecht in moghentheden,</l>
<l>Tot over Elve, in Wendenlant,</l>
<l>Ende ghewonnen an siin hant</l>
<l>Over die Dunouwe die Hunen,</l>
<l n="1100">Dat si nemmeer en dursten stunen,</l>
<l>Al tot ant Griecse kuenincrike,</l>
<l>Tlant van Siirien dies gelike,</l>
<l>Dat heilige lant, daer God mede</l>
<l>Den staet nam siinre menslichede.</l>
<l n="1105">Ende hi verwonnen hadde altemale</l>
<l>Poelgen, Calabren ende Ytale</l>
<l>Zassen, Hessen, Denen, Vriesen,</l>
<l>Ende hi hadde doen verliesen</l>
<l>Den heidenen Spangen, dat si besaten,</l>
<l n="1110"><pb n="37"/> Bleef hi voirt in ombaten</l>
<l>T'Aken ligghende in der stede,</l>
<l>Aelmossen tegheuene ende in gebede</l>
<l>Al stille twe jaer voir siin doot.</l>
<l>Na menighe miracle groot</l>
<l n="1115">Die God duer hem dede</l>
<l>So viel hi in enen rede</l>
<l>Tactus febre, loco</l>
<l>Karollus discessit in isto.</l>
<l>Ende daer na in corten tiden</l>
<l n="1120">So wart hem we in siinre ziden,</l>
<l>Daert veel goeder lude zaghen,</l>
<l>Deed hi hem goods lichaem toe draghen</l>
<l>Ende heeften ootmoedelike ontfaen.</l>
<l>Met bliden aensicht die hi hem staen</l>
<l n="1125">Heeft hi ghegroet ende besien,</l>
<l>Ende bevalse gode mettien,</l>
<l>Ende loock zelve siin oghen toe.</l>
<l>Cortelic sprack hi dit vaers doe:</l>
<l>In manus tuas, ende looc die oghen,</l>
<l n="1130">Ende gaf den gheest Gode den hoghen.</l>
<l>Die zonne die verghinc,</l>
<l>Ende menich wonderling dinc</l>
<l>Ghesciede tot sinen grave</l>
<l>Daer nyet hier is bescreven ave.</l>
<l n="1135">Dees heilige Kaerle starf, dats waer,</l>
<l>Als hi hadde twe ende tseventich jaer</l>
<l>Daer af had hi kueninc ghewesen</l>
<l>Ses ende viertich jaer, als wiit lesen,</l>
<l>Dertien jaer keiser van Rome,</l>
<l n="1140"><pb n="38"/> Dus was hi kueninc als ic gome,</l>
<l>Drie ende dertich jaer tevoren</l>
<l>Eer hi keiser wart ghecoren,</l>
<l>Ende leecht in siinre capellen t'Aken,</l>
<l>Die hi zelve dede maken,</l>
<l n="1145">Doemen screef ons Heren jaer</l>
<l>Achte hondert ende xiiij, dits waer.</l>
<l>Hem waren ontstorven zonen twe,</l>
<l>Kaerle ende Puppin, men no me.</l>
<l>Doe bleef daer Lodewiic die goedertieren,</l>
<l n="1150">Die na siins vader manieren</l>
<l>Keizer ende kueninc was</l>
<l>Ses ende twintich jaer, siit zeker das.</l>
<l>Kaerle dede sinen ende</l>
<l>In Februario optie kalende.</l>
<l n="1155">Keiser Kaerle was begraven</l>
<l>Tot Aken, met groter haven,</l>
<l>In siinre capellen ronde,</l>
<l>Die eerlicste die in siinre stonde</l>
<l>Inden roomschen rike was.</l>
<l n="1160">Tot sinen grave, als ict las,</l>
<l>Was paeus Leo van Rome der stede</l>
<l>Ende veel groter romeren mede,</l>
<l>Bisscoppen, graven ende hertogen</l>
<l>Meer dan wi ghenomen mogen,</l>
<l n="1165">Abten meer dan icker weet.</l>
<l>Den doden had men gecleet</l>
<l>Met keiserliken cledren scone,</l>
<l>Ende op siin hooft die keiser crone,</l>
<l><pb n="39"/>Op enen guldin zetel mede</l>
<l n="1170">Als een here in siinre mogenthede,</l>
<l>Enen boeck op siin knien,</l>
<l>Daer men in mochte sien</l>
<l>Die ewangelisten alle viere,</l>
<l>Met goude verlicht harde diere,</l>
<l n="1175">Den boeck hilt hi, als ict vant,</l>
<l>Aldaer metter rechter hant.</l>
<l>In die luchter hant hilt hi die goede</l>
<l>Een septrum, een guldin roede,</l>
<l>Opt hooft een guldin crone</l>
<l n="1180">Daer an een keten scone,</l>
<l>Diet dode hooft hilt scoon ende wel,</l>
<l>Dat het neder niet en vel.</l>
<l>Voir hem stont een scilt van goude,</l>
<l>Die hem sande, duer siin houde,</l>
<l n="1185">Die van Rome duer siin waerde.</l>
<l>Een boghe was ghemaect in d'aerde</l>
<l>Van stene starck na siin behoef</l>
<l>Daer men eerlic in groef.</l>
<l>Dien boghe hilden die grote lude</l>
<l n="1190">Met specien, met dieren crude,</l>
<l>Ende besloten met groter ere</l>
<l>Daer in Kaerle den edelen here.</l>
<l>Kaerleman, als ict vant,</l>
<l>Was teerste begin van Brabant,</l>
<l n="1195">Van lantsheren, van prinsen hoge,</l>
<l>Mar Puppin was deerste hertoge,</l>
<l>Ziin sone, die sinte Geertruden wan,</l>
<l>Daer na quam siinre dochter man</l>
<l>Angiis, dander vander brabanscher tonge,</l>
<l n="1200">Ende daer na Puppin die jonge,</l>
<l>Daer na siin zone Kaerle Marteel,</l>
<l>Die siin macht brede een deel.</l>
<l>Puppin die clene was die vichte</l>
<l><pb n="40"/>Hertoghe, zeit ons tghedichte,</l>
<l n="1205">Ende die deerste crone ontfinc,</l>
<l>Ende daer na Kaerle die kueninc,</l>
<l>Die keiser ende hertoghe was.</l>
<l>Hier muech di marcken das,</l>
<l>Dat Kaerle was die zessede man</l>
<l n="1210">Vanden iersten Kaerleman.</l>
<l>Nu hoird voirt van den kueningen,</l>
<l>Hoe hoir aventure ghingen.</l>
<l>Lodewiic quam in die hant</l>
<l>Dat hertoochdom van Brabant,</l>
<l n="1215">Ende die croon van Vrancrike.</l>
<l>Men hiet desen Lodewiicke</l>
<l>Goedertieren bi toenamen,</l>
<l>Want hi dede siin volck te samen,</l>
<l>Ende die met gewelt waren verdreven,</l>
<l n="1220">Dede hi weder hoir lant gheven,</l>
<l>Ende hoir erve ende hoir goet.</l>
<l>So goedertieren, zo wel ghemoet</l>
<l>Was hi, als hi enighe zonde dede</l>
<l>Hi en liet duer gheen scamelhede,</l>
<l n="1225">Hien deder af al openbare</l>
<l>Penitencie harde zware,</l>
<l>Der kercken dede hi menich goet,</l>
<l>Dies men lange gedencken moet.</l>
<l>Keiser was hi van den roomschen rike,</l>
<l n="1230">Naden vader moghentlike,</l>
<l>Ses ende twintich jaer droech hi crone.</l>
<l>Te Mets ward hi begraven scone.</l>
<l>Dese Lodewiic die goedertiere</l>
<l>Liet sonen een min dan viere.</l>
<l n="1235">Doutste hiet Lotharis bi namen,</l>
<l><pb n="41"/>Hi hadde Ytalien al tesamen,</l>
<l>Ende dat roomsche keiserrike,</l>
<l>Ende tlant dat wilen hiet Oosterike,</l>
<l>Dat tusschen den Riin leit enter Scelt,</l>
<l n="1240">Dat ionge Puppin wilen helt.</l>
<l>Dats van Borgongen toter ze,</l>
<l>Voirt an en hiet Oosteriic niet me</l>
<l>Mer Lotrike wast na hem genant,</l>
<l>Dair noch thooft of is Brabant.</l>
<l n="1245">Lodewiic de broeder siin</l>
<l>Hadde tDuuts lant van over Riin</l>
<l>Ende droech in Almangen crone.</l>
<l>Van siin geslachte waer tetellen scone,</l>
<l>Mar dat ick moet begheven,</l>
<l n="1250">Want hets in Almangen bleven,</l>
<l>Alsmen zeit ende ick marcke,</l>
<l>Som over ze in Denemarcke,</l>
<l>Som in Ongheren, som in Sweden,</l>
<l>Som in Sassen in menigen steden,</l>
<l n="1255">Ende som in Gelre lant,</l>
<l>Bider ouder kercken om dien kant,</l>
<l>In Vranckelant ende biden Riin.</l>
<l>Men weet niet nu wiere af siin</l>
<l>Van horen live gesproten nu,</l>
<l n="1260">Mer al verstorven, dat zeg ic u.</l>
<l>Kaerle die caelwe, die derde zone,</l>
<l>Vrancriic ontfinc die gone,</l>
<l>Tuterste van siins vader rike.</l>
<l>Dus lach tusschen Lodewiicke</l>
<l n="1265">Ende Kaerlen Lottaris lant,</l>
<l>Dat nu Lotrike is ghenant.</l>
<l>Lottaris heeft die werelt ghelaten,</l>
<l>Ende begaf hem tsiinre baten</l>
<l><pb n="42"/>Tote Prueme in Ardane,</l>
<l n="1270">Ende dede zwart abiit ane,</l>
<l>Na menige zege, na menige ere,</l>
<l>Die ter werelt hadde die here,</l>
<l>Ende liet Lottarise sinen zone.</l>
<l>Mar onlange zo leefde die gone</l>
<l n="1275">Ende bleef doot al ongedegen.</l>
<l>Siin lant hebben an hem gedregen</l>
<l>Siin oom Kaerle ende Lodewiic,</l>
<l>So dat siin deel nam elkerliic.</l>
<l>Van Lodewiicke laet ic bliven</l>
<l n="1280">Ende wil allene van Kaerle scriven.</l>
<l>Dees Kaerle die caelwe van Vrancrike</l>
<l>Wart keiser ende behilt Lotrike,</l>
<l>Ende regneerde xxxiij jaer.</l>
<l>Tsint Deniis leecht hi, dats waer,</l>
<l n="1285">Ende hi liet tkuenincrike</l>
<l>Sinen zone Lodewiicke.</l>
<l>Dits Kaerle die caelwe, die wael geraecte</l>
<l>Die den eerste grave van Hollant maecte.</l>
<l>Tedel zaet dat Kaerleman</l>
<l n="1290">Ende Puppin Kaerles vader wan,</l>
<l>Dat zo hoge was verheven,</l>
<l>Begonste dalen ende sneven.</l>
<l>Men en vant van genen geslachte,</l>
<l>Sint dat God die werelt wrachte,</l>
<l n="1295">Dat der heiliger kercken dede</l>
<l>So groot vutnemende waerdichede,</l>
<l>Die Kaerlemanne, die Kaerle rike,</l>
<l>Die Puppine, die Lodewiicke,</l>
<l>Die hier voren staen ghescreven,</l>
<l n="1300">Ende die gheslachte die van hem bleven,</l>
<l>Gaven den kercken van Almangen,</l>
<l><pb n="43"/>Ende al west tot in Spangen,</l>
<l>Hoir graefscap, hoir hertoochdoeme,</l>
<l>Dat si noch houden met roeme,</l>
<l n="1305">Ende maecten die kercken also machtich,</l>
<l>Dat al noch een keiser crachtich,</l>
<l>Daer an te doene heeft tevele,</l>
<l>Soud hise oirlogen in niitspele.</l>
<l>Want hem veel daer af begaven,</l>
<l n="1310">Die met lande ende met haven</l>
<l>Die heilige kercke maecten rike</l>
<l>Om te leven ewelike.</l>
<l>Nu beginnen die slachte te dalen,</l>
<l>Als ghi selt horen in deser talen.</l>
<l n="1315">Lodewiick Kaerlen Caelwen zone,</l>
<l>Lodewiick die lispre hiet die gone.</l>
<l>Hi en regneerde mer twe jaer</l>
<l>Ende starf zonder kint, dats waer.</l>
<l>Hi hilt 't lant een corte stonde,</l>
<l n="1320">Ende hadde een quade facunde.</l>
<l>Siin wiif bleef dragende een zone,</l>
<l>Kaerle die Simpel hiet die gone,</l>
<l>Die ghedoochde menich verdriet</l>
<l>Eert zo quam datmen kueninc hiet.</l>
<l n="1325">Metten Lotrikers hi verwan</l>
<l>Grave Robbrecht den tyran,</l>
<l>Tot Sissoen, ende quam ten sinen</l>
<l>Met arbeden ende met groter pinen.</l>
<l>Die grave van Vermendois Himbrecht,</l>
<l n="1330">Dodene sint iegen recht.</l>
<l>Sestien jaer droech hi die crone.</l>
<l>Die gedoot wart dus onscone,</l>
<l><pb n="44"/>Dese was ooc hertoge van Brabant,</l>
<l>Ende hadde te wive van Yngelant</l>
<l n="1335">Des kueninx dochter een hiet Ogive.</l>
<l>Doch had hi bi desen wive</l>
<l>Enen keuninc Lodewiicke,</l>
<l>Die na hem behilt dat rike</l>
<l>Omtrent zes ende twintich jaer,</l>
<l n="1340">Ende wart ghevaen daer naer</l>
<l>Vanden Noirmanne in felre wiis</l>
<l>Biden grave Hughe van Pariis.</l>
<l>Dien die grave Robbrecht die tyran</l>
<l>Oor van sinen lande wan.</l>
<l n="1345">Dese Lodewiic hi nam</l>
<l>Des eersten keisers dochter, die quam</l>
<l>Ter keiser crone van Zassen geboren,</l>
<l>Ende hiet Heinric, als wiit horen,</l>
<l>Geerbrech hiet die vrouwe rike,</l>
<l n="1350">Ende droech bi desen Lodewike</l>
<l>Lottaris, die na die crone ontfinc,</l>
<l>Ende Kaerlen, den jongelinc,</l>
<l>Dien thertoochdom quam in die hant</l>
<l>Van Lottrike ende van Brabant.</l>
<l n="1355">Lottaris siin broeder, behelt</l>
<l>Die kueninx crone met gewelt,</l>
<l>In dat lant van Vrancrike.</l>
<l>Gewan enen Lodewike,</l>
<l>Die de leste kueninc was</l>
<l n="1360">Van Kaerles live, als ict las,</l>
<l>Want hi en regneerde mer een jaer,</l>
<l><pb n="45"/>Ende starf zonder kint, dats waer.</l>
<l>Want grave Hughe van Pariis</l>
<l>Liet na hem een zone wiis,</l>
<l n="1365">Die hiet die grave Huge Capet,</l>
<l>Ende heeft hem daer iegen geset,</l>
<l>Dat hi die crone behouden wilde</l>
<l>Beide met speer ende met scilde.</l>
<l>Kaerle was des Lodewiics oom,</l>
<l n="1370">Die nam tot desen dingen goom.</l>
<l>Want kueninc Lottaris was siin broeder,</l>
<l>Siins vader kint ende siinre moeder,</l>
<l>Des wilde hi siin kueninc gecoren,</l>
<l>Als diere naest toe was geboren.</l>
<l n="1375">Kaerle dees hertoghe coene,</l>
<l>Nam Lotrikers ende Brabansoene</l>
<l>Ende quammer in Vrancrike mede,</l>
<l>Ende wan Louwen, die vaste stede,</l>
<l>Ende Montaguut an siinre vaert.</l>
<l n="1380">Daer na voer hi tot Riemen waert,</l>
<l>Ende met siinre vromichede</l>
<l>Wan hi te hant die stede.</l>
<l>Den aerdschen bisscop, die Huge Capet</l>
<l>Daer ter stede hadde gheset,</l>
<l n="1385">Dien vinc hi ende een deel lude mede,</l>
<l>Ende zandse tot Louwen ter stede.</l>
<l>Selve quam hi na met iogen</l>
<l>Tot Louwen met groter progen.</l>
<l>Huge capet die wart dies gram.</l>
<l n="1390">Groot heer hi met hem nam,</l>
<l>Ende besatten omme dat</l>
<l>Tot Louwen in die vaste stat.</l>
<l><pb n="46"/>Als Kaerle dus was beseten</l>
<l>Omtrent zes weken, als wiit weten,</l>
<l n="1395">Heeft hi die poirten op ghedaen</l>
<l>Ende heeft ghint hier bestaen,</l>
<l>Ende dede Hughen scade groot,</l>
<l>Dat veel der siinre bleven doot,</l>
<l>Ende hine vluchtich maecte mit gewelt,</l>
<l n="1400">Ende siin heer opt velt,</l>
<l>Ende weder voer tot Louwen binnen</l>
<l>Tot sinen wive na dit winnen.</l>
<l>Grave Hughe marcte wel</l>
<l>Dat hem daventure was fel,</l>
<l n="1405">So dat hi nam sinen raet</l>
<l>Met bisscop Anselme, een quaet</l>
<l>Ende een out verrader was.</l>
<l>Die hertoghe ghetroude hem das,</l>
<l>Dat hi en hadde tot sinen rade,</l>
<l n="1410">Ende daer af zo quam hem scade.</l>
<l>Want op enen nacht, als die stede</l>
<l>In rusten was ende Kaerle mede,</l>
<l>Liet die bisscop Hughen in comen,</l>
<l>Die de stat heeft op ghenomen.</l>
<l n="1415">Kaerlen ende siin wiif mede</l>
<l>Heeft hi gevaen daer ter stede</l>
<l>Ende leyden Torliens gevaen.</l>
<l>Daer starf hi van rouwen zaen.</l>
<l>Ende Hughe wart kueninc met vreden,</l>
<l n="1420">Dat siin nacomelinge noch heden.</l>
<l>Want grote Philips, God weet,</l>
<l>Die te Mons in Pelen street</l>
<l>Ende die Vleminghe daer verwan,</l>
<l>Hi was recht die twaelfde man</l>
<l n="1425"><pb n="47"/> Van desen valsschen Hughen.</l>
<l>Dus hoir ic die boecke tughen.</l>
<l>Dus wart dat brabanssche geslechte</l>
<l>Vander cronen onterft tonrechte,</l>
<l>Doe men screef negen hondert jaer</l>
<l n="1430">Ende een en tachtich, dat is waer.</l>
<l>Dus bleef Hugen die croon verworven</l>
<l>Die opten hertoghe was verstorven,</l>
<l>Ende Puppins geslachte wart onscone</l>
<l>Dus ontervet vander crone,</l>
<l n="1435">Ende noch tot desen daghe,</l>
<l>Ist der Brabander claghe.</l>
<l>Die cronike wil ic hier enden,</l>
<l>Want God liet Vrancrike ontwenden</l>
<l>Den edelen geslachte van Kaerle den grote,</l>
<l n="1440">Daer gheen volck jegen mach noten.</l>
<l>Want alle aerdsche mogentheden</l>
<l>Staen onlange in eenre steden.</l>
<l>Dat leerd ons des groits Kaerls geslachte,</l>
<l>De de crone hilt met machte,</l>
<l n="1445">Ende regneerden int roomsche rike</l>
<l>Hondert ende elf jaer mogentlike.</l>
<l>Nu hebben si verloren die crone.</l>
<l>Dats daeromme, dat si onscone,</l>
<l>Die kercke krencten ende niet en verlichten,</l>
<l n="1450">Die hoir ouders wilen stichten,</l>
<l>Ende ontseiden ghemeenlike</l>
<l>Den Fransoisen dat keiserrike.</l>
<l>Hughe Capet grave van Pariis</l>
<l>Wan die crone in deser wiis,</l>
<l n="1455">Ende voer tot Riemen daer naer,</l>
<l>Ende dede hem kueninc wien daer,</l>
<l><pb n="48"/>Ende in dat jaer zo dede hi echt</l>
<l>Wyen sinen zone Robbrecht.</l>
<l>Kueninc Hughe, dat is waer,</l>
<l n="1460">Hi regneerde neghen jaer.</l>
<l>Als Kaerle die hartoghe,</l>
<l>Die van geslachte was zo hoghe,</l>
<l>Aldus verloos bede lant ende ere,</l>
<l>Liet hi enen zone ende nemmere,</l>
<l n="1465">Die hi tlant van Lotrike liet</l>
<l>Die Otte bi namen hiet.</l>
<l>Ende Geerbrech siin dochter waerde,</l>
<l>Die nam Lambrecht metten baerde,</l>
<l>Die grave was, als van hore zide.</l>
<l n="1470">Dese Lambrecht verwan met stride</l>
<l>Van Ludic den bisscop Baldrike,</l>
<l>Tot Hogaerden vromelike,</l>
<l>Daer veel luden bleven doot,</l>
<l>Die de bisscop halen gheboot,</l>
<l n="1475">Ende dede die dode tot Ludeke graven,</l>
<l>Ende maecte met groter haven</l>
<l>Daerop in sint Jacops ere</l>
<l>Een abdie, daer die here</l>
<l>Hem selven te gravene geboot</l>
<l n="1480">So wanneer dat hi waer doot.</l>
<l>Tien tiden, als ict kenne,</l>
<l>Een hertooch Godevaert van Ardenne</l>
<l>Wilde siin een hertooch van Lotrike,</l>
<l>Lambrecht dochte zekerlike,</l>
<l n="1485">Dat hiit ware met sinen wive</l>
<l><pb n="49"/>Sculdich tewesen bi sinen live.</l>
<l>Want een keiser Heinric gaf henen</l>
<l>Tlant van Lotrike Godevaert van Ardenen.</l>
<l>Daer quamen si beide tot enen wige</l>
<l n="1490">Tot Floriins met groten crige,</l>
<l>Daer menich wel vacht metten zwaerde.</l>
<l>Daer bleef doot Lambrecht metten baerde.</l>
<l>Aldus was Geerbrechen man gevelt.</l>
<l>Geerbrech niet dan Brabant behelt.</l>
<l n="1495">Geerbrech die dus verloor algader</l>
<l>Vrancrike, Lotrike, man ende vader.</l>
<l>Doch wan Lambrecht enen zone,</l>
<l>Heinric doude hiet die gone,</l>
<l>Die nemmeer en heeft behouden,</l>
<l n="1500">Dan Lueven ende Bruesel in rechten scouden.</l>
<l>In die wile dat ons te zwigen staet</l>
<l>Der kueningen name ende hoir daet,</l>
<l>Die quamen van Hughen Capette.</l>
<l>Verstaet die reden, die ic hier zette,</l>
<l n="1505">Van den hertogen altesamen,</l>
<l>Die van grote Kaerle quamen</l>
<l>Ende vanden Ardenoisschen hertogen.</l>
<l>Want wie dat twaer te wetene pogen,</l>
<l>Hier vinden ziit cort ende licht</l>
<l n="1510">Int waer duuts van mi gedicht.</l>
<l>Godevaert, die mogentlike</l>
<l>Heer bleef van Lotrike</l>
<l>Om dat hi die ere wan</l>
<l>Op Lambrecht den stouten man,</l>
<l n="1515">Starf in mogentlike doene,</l>
<l>Ende op siin boeder Giseloene</l>
<l>Quam al die name properlike,</l>
<l><pb n="50"/>Ende wart hertoge van Lotrike.</l>
<l>Dees Giseloen, dees grote here,</l>
<l n="1520">Die siin name breide zere,</l>
<l>Drie hertoochdommen zo had hi.</l>
<l>Hi was hertoghe van Ansi,</l>
<l>Van Lotrike ende van Ardenne.</l>
<l>Siin kindre waren, als ic kenne,</l>
<l n="1525">Een was paeus van Rome, hiet Steven,</l>
<l>Dander hiet Godevaert van stouten leven,</l>
<l>Die naden vader hertooch was,</l>
<l>Ende een Oede, siit zeker das,</l>
<l>Die van Bruesel was gravinne,</l>
<l n="1530">Ende een hiet Reynilt, alsict kinne,</l>
<l>Die een gravinne was tot Namen.</l>
<l>Dit was een scoon geslachte tesamen.</l>
<l>Geerbrechen zoon, Heinric doude,</l>
<l>Wart grave van Bruesel met gewoude,</l>
<l n="1535">Wan enen zoon, die Lambrecht hiet,</l>
<l>Dien hi tgraafscap van Bruesel liet</l>
<l>Ende een dochter, hiet Machtilt,</l>
<l>Die tgraefscap van Boenen hilt.</l>
<l>Heinric die oude wan Lambrechte,</l>
<l n="1540">Die grave van Bruesel hiet bi rechte,</l>
<l>Tot Duringen bleef hi in enen striit.</l>
<l>Enen zoon liet hi tier tiit,</l>
<l>Die Henne hiet ende na hem was</l>
<l>Grave van Bruesel, als ict las.</l>
<l n="1545">Een hiet Harman, heeft hi gevaen</l>
<l>Ende heeften in siin huus bestaen</l>
<l>Ende vermoort, dus ende siin leven.</l>
<l>Een zone hiet Heinric, es hem bleven</l>
<l>Die grave van Lueven naden vader</l>
<l n="1550"><pb n="51"/> Ende van Brabant was algader.</l>
<l>Godevaert Giseloens zone,</l>
<l>Stout ende vromich was die gone,</l>
<l>Ende een hertooch van Lotrike.</l>
<l>Siin lant hilt hi vromelike.</l>
<l n="1555">Dese wan den buulticden Godevaert,</l>
<l>Al was hi cleine hi was waert,</l>
<l>Ende een dochter, die hiet Yde,</l>
<l>Die nu in al die werelt wide</l>
<l>Bekent es over santinne,</l>
<l n="1560">Dese sint Yde, als ict kinne,</l>
<l>Behuwede tgraefscap van Bonen,</l>
<l>Daer si moeder wart van iij sonen.</l>
<l>Hoir man die tlantscap hilt,</l>
<l>Hiet Justaes, siin moeder Machtilt</l>
<l n="1565">Was dochter Heinrix douden,</l>
<l>Die tlant van Bruessel heeft behouden,</l>
<l>Also als ic sprac hier voren.</l>
<l>Van sint Yden waren geboren</l>
<l>Justaes, die de graefscap algader</l>
<l n="1570">Hilt na Justaes sinen vader,</l>
<l>Ende Godevaert hertooch van Bulyoen</l>
<l>Als ic u te verstaen zal doen,</l>
<l>Hoe hi hertoghe vromelike</l>
<l>Na den oom wart van Lotrike,</l>
<l n="1575">Ende Boudin die sint na hem</l>
<l>Wart kueninc van Jherusalem.</l>
<l>Nu hoirt hier die waerheit das,</l>
<l>Hoe na hi Kaerles live was</l>
<l>Dees Godevaert geboren,</l>
<l n="1580">Looch ic dat waer pine verloren.</l>
<l>Kaerle die grote wan Lodewiicke</l>
<l><pb n="52"/>Heer van Rome ende van Vrancrike.</l>
<l>Kaerle die caelwe was siin zone,</l>
<l>Keiser ende kueninc was die gone,</l>
<l n="1585">Die Lodewiic den lispre wan,</l>
<l>Dees wan Kaerle den simpel man</l>
<l>Kaerle die simpel wan Lodewike,</l>
<l>Die Brabant sciet ende Vrancrike,</l>
<l>Kaerle die hertoge was siin een zone,</l>
<l n="1590">Ende dese Kaerle was die ghone,</l>
<l>Die verloos die kueninx crone,</l>
<l>Ende was die zevende geboren scone</l>
<l>Van groten Kaerle, elc mede getelt.</l>
<l>Geerbrech siin dochter, si behelt</l>
<l n="1595">Na hoir oor ende wan den ouden</l>
<l>Heinric, die Bruesel heeft behouden,</l>
<l>Hi wan Machtilden, daer ic af kinne,</l>
<l>Die van Boenen was gravinne,</l>
<l>Machtilt den grave Justaes wan,</l>
<l n="1600">Die Godevaert den heiligen man,</l>
<l>Justaes ende Boudin in die tiden</l>
<l>Waren gewonnen an sint Yden,</l>
<l>Yden vader was Godevaert,</l>
<l>Dien Lotrike te deel waert,</l>
<l n="1605">Siin geslachte staet hier voren.</l>
<l>Van al desen moech di horen,</l>
<l>Datter die waerheit niet hout</l>
<l>Van den ridder metten zwane,</l>
<l>Ende hout dat over boerde</l>
<l n="1610">Dat een zwane een ridder [voerde,]</l>
<l><pb n="53"/>Over alzo [menich zeebaren:]</l>
<l>Hi es dul diet [geloeft, twaren.]</l>
<l>Hier laet ic [mijn scelden varen]</l>
<l>Jegen die [liegende favelaren,]</l>
<l n="1615">Hier volch ic [der historien voert,]</l>
<l>Als icse las, [int ware woert.]</l>
<l>Die buulticde Godevaert helt</l>
<l>Tlant van Lotrike met gewelt,</l>
<l>Ende wart tAntwerpen geslagen doot,</l>
<l n="1620">Dat jammer was ende scade groot,</l>
<l>Ende tlant quam op siinre zuster zone,</l>
<l>Godevaert van Bulyoen was die gone.</l>
<l>Justaes siin broeder was grave van Bonen.</l>
<l>Wi vinden lesende vanden ghonen,</l>
<l n="1625">Dat hi tot Clongiis leecht,</l>
<l>Daer men siins met eren pleecht.</l>
<l>Boudiin hiet die derde broeder,</l>
<l>Sint Yde was hoir alre moeder.</l>
<l>Nu zal ic van horen duechden</l>
<l n="1630">[...] </l>
<l>Wart ghwonnen ooc met machte</l>
<l>Anthioce, die grote stat,</l>
<l>Daer Coorbiit tfolc in besat</l>
<l>Daer na dat Jhesus wart geboren</l>
<l n="1635">Elf hondert jaer, als wiit horen,</l>
<l>Een min zo wart Jherusalem</l>
<l>Ghewonnen, ende ghemaect in hem</l>
<l>Godevaert kueninc met hogen rade,</l>
<l><pb n="54"/>Die zeide, dat hi nyet en dade</l>
<l n="1640">Op siin hooft die crone van goude,</l>
<l>Daer God om onsen wille woude</l>
<l>Een crone van doornen draghen.</l>
<l>Als hi ende die sine laghen</l>
<l>Tot Jherusalem inder stede,</l>
<l n="1645">So quam met groter mogenthede</l>
<l>Op hem Meraris van Babilone.</l>
<l>Dien scofierden hi scone</l>
<l>Voir Asscalon die vaste poirt,</l>
<l>Ende daer ghesciede grote moirt.</l>
<l n="1650">Een lettel min dan een iaer</l>
<l>Hilt hi trike, dat is waer,</l>
<l>Opten een entwintichten dach,</l>
<l>Die in Junius ghelach,</l>
<l>Was hi te kueninc ghecoren,</l>
<l n="1655">Ende hi starf ooc, als wiit horen,</l>
<l>Alsmen scrief elf hondert jaer,</l>
<l>Noch men noch meer, weet voir waer,</l>
<l>In die maent, die hiet Junius,</l>
<l>Des achtiendendaechs, wi lesent dus.</l>
<l n="1660">Sonder kint starf dees Godevaert,</l>
<l>Want hi nye besmit en waert,</l>
<l>Alsmen zeit, van sinen live,</l>
<l>Kuum quam ye beter man van wive.</l>
<l>Begraven wart hi met mesbare</l>
<l n="1665">In Golgata, onder Monte Calvare.</l>
<l>Na des edelen prinsen doot</l>
<l>Die cristen heren die genoot</l>
<l>Koren Boudiin, sinen broeder,</l>
<l>Te kueninge noch stouter no vroeder,</l>
<l n="1670">So en was ridder optien dach.</l>
<l><pb n="55"/>Dees Boudiin die lach,</l>
<l>Tot Thoaes in die stede,</l>
<l>Daer hi hadde behoet mede,</l>
<l>Al dat graefscap vanden lande,</l>
<l n="1675">Daer dede hi den Torcken scande.</l>
<l>Noch en had hi tot dier tyt,</l>
<l>Tanthioce, in den striit,</l>
<l>Noch tot Jherusalem ghewesen,</l>
<l>Al zeitmen boerde van desen.</l>
<l n="1680">Opten kersdach croont men hem,</l>
<l>In die kercke tot Bethlehem,</l>
<l>Na siins broeder doot int selve iaer,</l>
<l>Die patriarck sacreerden daer.</l>
<l>Hi wan Assur ende Cesarien mede,</l>
<l n="1685">Akers, Baruut ende menige stede,</l>
<l>Drie vutnemende volc wighe,</l>
<l>Wan hi opt heiden diet met prighe.</l>
<l>Die crone droech hi achtien iaer,</l>
<l>Ende was deerste, weet voir waer,</l>
<l n="1690">Kueninc van Jherusalem,</l>
<l>Die cristen was, dits waer van hem.</l>
<l>Hi bleef in Egipten doot,</l>
<l>Van enen evel, dats jammer groot,</l>
<l>Want hi getrect int lant was scone,</l>
<l n="1695">Om te winnen Babylone,</l>
<l>Ende al tland was voir hem geweken,</l>
<l>Want nyement iegen hem durste steken.</l>
<l>In Jherusalem wart hi ghedraghen,</l>
<l>Mit wenen ende met groten claghen,</l>
<l n="1700">Neven den broeder ter luchter zide.</l>
<l>Ende men screef in ghenen tide,</l>
<l>Tcarnacioen elf hondert iaer</l>
<l><pb n="56"/>Ende achtien, dat is waer.</l>
<l>In April starf hi ten andren dage,</l>
<l n="1705">Dat en is ooc gheen zighe,</l>
<l>Ende zonder kint es hi bleven,</l>
<l>Boudin van Bruesel, een siinre neven,</l>
<l>Heeft na hem die crone ontfaen.</l>
<l>Hier laet ic dees reden staen,</l>
<l n="1710">Ende keer tot miinre materien weder,</l>
<l>Vanden hertoghen, dien ic neder</l>
<l>Leide om deser heren doen.</l>
<l>Na hertooch Godevaert van Bulyoen,</l>
<l>Die hertooch was van Lotrike,</l>
<l n="1715">Quam thertoochdom op enen Heinrike,</l>
<l>Die Heinric van Lymboirch hiet.</l>
<l>Tien tiden begonste tbrabansce diet,</l>
<l>Dat comen was van Kaerle den groten,</l>
<l>Die Ardenoissche hertogen te verstoten,</l>
<l n="1720">Ende hebben hem Lotrike af gewonnen,</l>
<l>Dat wilde hem die keiser gonnen,</l>
<l>Want hi Heinrike dreef siinre vaerde,</l>
<l>Ende gaft Godevaert mitten baerde.</l>
<l>Heinric Heinrics zoon voorscreven,</l>
<l n="1725">Wan een zone es hem bleven,</l>
<l>Die hiet Godevaert metten baerde,</l>
<l>Ende zette tlant in hoger waerde,</l>
<l>Ende verdreef ooc vromelike,</l>
<l>Van Lymboirch hertooch Heinrike,</l>
<l n="1730">Dat hi bewesten der Mazen tlant</l>
<l>Moeste laten in Godevaerts hant,</l>
<l>Ende aenwan met ghewelt,</l>
<l>Tlant dat deerste Puppin helt,</l>
<l>Ende Kaerle die hertoge, die onscone,</l>
<l n="1735">Thertoochdom verloos entie crone.</l>
<l>Dus wart Godevaert metten baerde,</l>
<l>Beide met vonnesse ende metten zwaerde,</l>
<l><pb n="57"/>Die eerste hertoge van hem allen,</l>
<l>Sint dat tlant was tevallen.</l>
<l n="1740">Ende dese starf, dat is waer,</l>
<l>Men screef xi<hi rend='sup'>c</hi> ende veertich iaer.</l>
<l>Syn gheslachte brochte hi scone,</l>
<l>Sonder toter kuenincx crone,</l>
<l>Daerse Hughe capet vut stack.</l>
<l n="1745">Hi was van Kaerle, die eerst brack,</l>
<l>Die zevende na rechter geboirt,</l>
<l>Ende Kaerle die hertoge, die was voirt</l>
<l>Van grote Kaerle die zevende mede,</l>
<l>Ende grote Kaerle, dits die waerhede,</l>
<l n="1750">Was die zevende van Kaerleman.</l>
<l>Ende zegge u voirt van Godevaert dan.</l>
<l>Dese wan den andren Godevaert,</l>
<l>Die hertoge naden vader waert.</l>
<l>Die keiser track an hem dat kint,</l>
<l n="1755">Want hi den vader hadde gemint,</l>
<l>Ende gaf hem tewive een hiet Lutgaert,</l>
<l>Siins wiifs zuster, daer Godevaert</l>
<l>Die derde aen ghewonnen was.</l>
<l>Mer die vader starf, als ict las,</l>
<l n="1760">Alst tkint hadde omtrent een iaer.</l>
<l>Hier om stont in groten vaer,</l>
<l>Brabant enen langhen stont,</l>
<l>Eer dat kint wart naemkont.</l>
<l>Doch dat tkint cwin ghewan,</l>
<l n="1765">Dat hem van rechten oir quam an,</l>
<l>Ende hem wart beemt, rente ende lant,</l>
<l>Veel gheworpen vter hant.</l>
<l>Dies noch huden die hertoghen</l>
<l><pb n="58"/>Weder ghewinnen nyet en moghen,</l>
<l n="1770">Doch dat hi te manne wies,</l>
<l>Ende nam tewive na dies,</l>
<l>Van Lymboirch hertooch Heinrics kint,</l>
<l>Ende wan, als men bescreven vint,</l>
<l>An hoir Heynric den Ouden,</l>
<l n="1775">Die na hem Brabant heeft behouden,</l>
<l>Ende een Aelbrecht, die bisscop was</l>
<l>Tot Ludicke, als ict las,</l>
<l>Dien die keiser Heinric dede</l>
<l>Martelen tot Riemen inder stede.</l>
<l n="1780">Dese Heinric doude wart hertoge</l>
<l>Ende huwede edelic ende hoge,</l>
<l>Die een capiteyn was over meer,</l>
<l>Van al den cristen beer.</l>
<l>Hi nam een Machtilt van Bonen,</l>
<l n="1785">Matheeus dochter, die gheen zonen</l>
<l>Gekreech van hore moeder.</l>
<l>Matheeus was graef Philips broeder,</l>
<l>Dien ic tevoren ghewoech.</l>
<l>Dees hertoochinne Machtilt droech</l>
<l n="1790">Heynric, die naden vader,</l>
<l>Thertoochdom behilt algader,</l>
<l>Ende keiserinnen Marien,</l>
<l>Keiser Otten wiif des vrien,</l>
<l>Ende van Gelre die graefnede,</l>
<l n="1795">Ende die van Avaerne mede,</l>
<l>Ende Machtilt deerste palensgravinne</l>
<l>Vanden Rine, als ict kinne,</l>
<l>Ende daer na vrouwe van Hollant.</l>
<l>Dees Heinric doude, als ict vant</l>
<l n="1800"><pb n="59"/> Nam echt een vrouwe hoghe,</l>
<l>Philips dochter met een oghe,</l>
<l>Dies Vrancrike was altesamen,</l>
<l>Marie hiet si bi namen,</l>
<l>Daer hem een dochter van es bleven.</l>
<l n="1805">Die nam die jonge grave van Cleven,</l>
<l>Die Diederic hiet, ende waren bi</l>
<l>Hate die vrouwe van Derbi.</l>
<l>Heinric doude, die jammerlike,</l>
<l>Den broeder verloos bi keiser Heinrike,</l>
<l n="1810">Had veel wederstoots ende pine,</l>
<l>Alomme vanden viande sine.</l>
<l>Hi wan Ludicke die stede,</l>
<l>Daer hi grote scade in dede,</l>
<l>Hier na ghevielen zo die zaken,</l>
<l n="1815">Dat die Ludickeren bi Montenaken</l>
<l>Op hem wonnen enen striit groot,</l>
<l>Daer veel Brabanders bleven doot.</l>
<l>Tot Cuelen starf dees edel here,</l>
<l>Ende was tot Leuven gebracht met zere,</l>
<l n="1820">Ende regneerde, dats openbaer,</l>
<l>In Brabant xlviij jaer,</l>
<l>Als tcaernacioen was, dits waer,</l>
<l>M twe hondert ende twaelf iaer.</l>
<l>Ende liet Heinric sinen zone.</l>
<l n="1825">Stout ende vromich was die gone,</l>
<l>Heinric die stoute entie vrie,</l>
<l>Nam tewive een hiet Marie,</l>
<l>Hoir maechscap, waen si was geboren,</l>
<l>Muechdi hier bescreven horen,</l>
<l n="1830"><pb n="60"/> Vrederic die keyser doude,</l>
<l>Die verdranck alst God woude,</l>
<l>Die wan den keyser Heinrike,</l>
<l>Die hem nyet proefde keiserlike,</l>
<l>Ende Philipse, ziit zeker das,</l>
<l n="1835">Die een roomscher koeninc was,</l>
<l>Philips die wan dochtren drie,</l>
<l>Deen hiet Marie, dien gaf hie,</l>
<l>Desen Heinrike van Brabant,</l>
<l>Die thertoochdom had in die hant,</l>
<l n="1840">Daer hi enen Heinric an wan,</l>
<l>Daer af quam die eerste Jan,</l>
<l>Die voir desen hadde thertoochrike.</l>
<l>Die ander huwede edelike,</l>
<l>Want hise den kueninc van Spangen gaf,</l>
<l n="1845">Daer quam dees kueninc af.</l>
<l>Die derde den keuninc van Behem,</l>
<l>Ende die vrouwe wan an hem</l>
<l>Den kueninc den here groot,</l>
<l>Dien kueninc Roedolf sloech doot.</l>
<l n="1850">Die stoute Heinric Marien man,</l>
<l>Die de burch van Dalem wan,</l>
<l>Ende noch heefse in die hant,</l>
<l>Die edel hertoch van Brabant,</l>
<l>Ende Randenroede slechte,</l>
<l n="1855">Ende siin dinc also berechte,</l>
<l>Datten alle die ghene ontsagen,</l>
<l>Die siins hoirden ghewagen,</l>
<l>Ende regneerde xij jaer,</l>
<l>In Brabant, dits zeker waer.</l>
<l n="1860">Als Marie siin wiif was doot,</l>
<l><pb n="61"/>Dede hi huwelic scoon ende groot,</l>
<l>Hi nam sint Elsbenen dochter,</l>
<l>Sophien noch vroeder noch zochter</l>
<l>En was ghene in hertoochrike,</l>
<l n="1865">In dien tiiden en was hoirs gelike,</l>
<l>Dit was deedelste van maghen,</l>
<l>Ende leecht tot Leuven, hi was te clagen,</l>
<l>Doe men screef over waer,</l>
<l>Twaelf hondert ende viertich iaer.</l>
<l n="1870">Dits die derde Heinric,</l>
<l>Die van scatte was riic,</l>
<l>Ende in Duringhen is lantgrave.</l>
<l>Dees hertooch Heinric, daer ic ave</l>
<l>Dit scrive, versloech die Vriesen Stedinge,</l>
<l n="1875">Om hoir onwittinghe dinge,</l>
<l>Alsmen screef ons Heren iaer</l>
<l>Mcc ende xxxiiij, dits waer.</l>
<l>Desen heeft ooc die paeus gesent,</l>
<l>Troomsche rike, dat grote prosent,</l>
<l n="1880">Ende gaft siinre zuster zone,</l>
<l>Kueninc Willem was die gone,</l>
<l>Die van Hollant was een grave,</l>
<l>Ten Vriesen sciet hi siins liefs ave.</l>
<l>Tot Lueven starf Heinric die vrie,</l>
<l n="1885">Ende leecht tot Vileers in dabdie,</l>
<l>Ende hiet na Heinric die jonge,</l>
<l>Wies goedertiernheit men met tonge</l>
<l>Te vullen nyet volprisen en mach,</l>
<l>Ende die duecht die aen hem lach.</l>
<l n="1890"><pb n="62"/> Hi wan den vromen hertooch Jan,</l>
<l>Daer veel duechden lach an.</l>
<l>Aen Adelisen, die dochter was des hogen</l>
<l>Van Borgongen des hertoghen.</l>
<l>Die van Lymboirch wan dat lant,</l>
<l n="1895">Mit vromicheden. mit siinre hant,</l>
<l>Tot Woerong in den groten striit,</l>
<l>So datmen in die werelt wiit,</l>
<l>Van hem tesegghene wiste,</l>
<l>Want hi der eren nye en miste.</l>
<l n="1900">Dees Jan had in die hant,</l>
<l>Dat hertoochdom van Brabant,</l>
<l>Wart hertooch ende voocht van Aken,</l>
<l>Alsmen tcaernacioen zach maken,</l>
<l>Int iaer mcclx ende achte.</l>
<l n="1905">Hier es dat Brabansche geslachte.</l>
<l>Ende verstaet dat dees Jan,</l>
<l>Aldoe was die zevende man,</l>
<l>Van Godevaert metten baerde,</l>
<l>Die Brabant weder brochte twaerde.</l>
<l n="1910">Ende Godevaert die zevende here,</l>
<l>Van Kaerlen, die verloos die ere.</l>
<l>Ende Kaerle was nochtan,</l>
<l>Van grote Kaerlen die zevende man,</l>
<l>Die de zevende was nochtanne,</l>
<l n="1915">Van den eersten Kaerlemanne.</l>
<l>Ende dees Jan, die nu leeft,</l>
<l>Ende thertoochdom van Brabant heeft,</l>
<l>Wart hertooch met groter eren,</l>
<l>Mccxciiij int iaer ons Heren,</l>
<l n="1920">Ende was van Vlaendren graef Ghien.</l>
<l>Dochter zoon, hoir ic lien,</l>
<l>Ende heeft te wive ghenomen,</l>
<l>Kueninc Eduwaerds des vromen.</l>
<l>Siinre dochter, die es here</l>
<l n="1925"><pb n="63"/> In Ynghelant met groter ere,</l>
<l>Tot Baren ter tafelronde,</l>
<l>So starf hi van eenre wonde.</l>
<l>Ende was bracht hier ave,</l>
<l>Tot Bruessel tot sinen grave</l>
<l n="1930">Te minderbroederen, dats waer,</l>
<l>Doe men screef xij<hi rend='sup'>c</hi> ende xciiij iaer,</l>
<l>Ende regneerde in Brabant,</l>
<l>Twe ende twintich iaer, als ict vant.</l>
<l>Dus waren zes man diet</l>
<l n="1935">Van Kaerleman, als ghiit ziet,</l>
<l>Tot kueninc Kaerle den groten,</l>
<l>Daer gheen volc iegen mach noten.</l>
<l>Ende zes man, diet siint voirt an,</l>
<l>Van grote Kaerlen tot Kaerleman.</l>
<l n="1940">Dit was die hertoch, die onscone</l>
<l>Brabant verloos entie crone.</l>
<l>Ende zes man diet van Kaerle den waerde,</l>
<l>Tot hertooch Godevaert metten baerde,</l>
<l>Ende van Godevaert ten eerste Janne,</l>
<l n="1945">Siint zes man diet, nu merket danne,</l>
<l>Dit es dander hertooch Jan,</l>
<l>Die tlant van Wassenberge wan.</l>
<l>Scoon was hi ende sprekende wale,</l>
<l>Ende starf ter Bueren in siin zale,</l>
<l n="1950">Die tsinte Goedelden begraven es,</l>
<l>Doemen screef, ziit seker des,</l>
<l>Dertien hondert ende xij iaer,</l>
<l>Na Goods geboirte over waer,</l>
<l>Ende regneerde xx iaer in Brabant,</l>
<l n="1955">Wiid was siin name becant.</l>
<l>Dit es die derde hertooch Jan,</l>
<l>Die tsiin xij jaren Zittaert wan,</l>
<l>Ende daer na Valckenboirch dede slechten,</l>
<l>Met vromen riddren ende knechten,</l>
<l n="1960"><pb n="64"/> Doemen xiij<hi rend='sup'>c</hi> ende xxix screef.</l>
<l>Dat alle sinen vordren ontbleef.</l>
<l>Dit es die vierde van Lymboirch Jan,</l>
<l>Die van Vrancriic tskeunincx dochter nam</l>
<l>Te wive, tsinte Remeis misse, over waer,</l>
<l n="1965">Doemen screef xiij<hi rend='sup'>c</hi> ende xxxij iaer.</l>
<l>Nn heb di gehoirt ende vernomen,</l>
<l>Van wat beghinne dat siin comen</l>
<l>Die edele prinsen van Brabant,</l>
<l>Also als ict bescreven vant</l>
<l n="1970">In goeden geloofliken boecken.</l>
<l>Wie dat des wil roecken,</l>
<l>Dat hi dees yeesten leest voir of na,</l>
<l>Ic raed hem dat hi ten boecke gha.</l>
<l>Dat ic maecte ten is nyet lanc,</l>
<l n="1975">Daer vint hiit al alzonder wanc,</l>
<l>Tot op desen derden Janne,</l>
<l>Die nu ghedeghen es te manne.</l>
<l>Hi wart hertoghe in groter eren,</l>
<l>Doemen screef die iare ons Heren,</l>
<l n="1980">Dertien hondert ende xij mede.</l>
<l>Nu bid wi alle een bede,</l>
<l>Dat hem God onne voirt ane,</l>
<l>In allen duechden tevolstane,</l>
<l>Ende in allen pointen van eren,</l>
<l n="1985">Die wel voeghen lantsheren,</l>
<l>So dat lant in eren si,</l>
<l>Ende goods hulde houde daer bi.</l>
<l>Dit was ghemaect in die poort,</l>
<l>Tantwerpen, na ons Heren geboort,</l>
<l n="1990">Dertien hondert ende xxij mede,</l>
<l>God gheef ons allen sinen vrede.</l>
</body>
</text>
</TEI.2>
