<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Antwerps liedboek</title>
<author>Niet van toepassing</author>
</titleStmt>
<editionStmt>
<edition>H. Hoffmann von Fallersleben (ed.): Antwerpener Liederbuch vom Jahre 1544. Nach dem einzigen noch vorhandenen Exemplare herausgegeben. Hannover, 1855 (Horae Belgicae XI).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Antwerps liedboek"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Niet van toepassing"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1544"/></interpGrp>
<interpGrp type="witnessYear_from"><interp value="1544"/></interpGrp>
<interpGrp type="pubYear_to"><interp value="1544"/></interpGrp>
<interpGrp type="witnessYear_to"><interp value="1544"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Antwerps liedboek</TITEL>
<TITEL>Schoon liedekens boeck</TITEL>
<TITEL>Liedboek van 1544</TITEL>
<author>Niet van toepassing</author>
<AARD>Rijm</AARD>
<BRON nr="D145">Wolfenb&#x00FC;ttel, Herzog August Bibliothek, 236.5 Poetica</BRON>
<DATUM>1544</DATUM>
<OMVANG>Niet van toepassing</OMVANG>
<BRON.OPM>Druk in 8&#x00BA;, oblong-formaat, 128 bladen, 2 of 3 kolommen per bladzijde, 20 regels per kolom. Gedrukt in Antwerpen bij Jan Roulans in 1544. Het liedboek bevat in totaal 221 liederen, gerangschikt in drie verschillende alfabetische reeksen (alfabetisch op de eerste letter van elk lied); de auteurs van de teksten zijn alle onbekend, op die van lied nr. 25 na (auteur: Matthijs de Castelein).</BRON.OPM>
<EDITIE>H. Hoffmann von Fallersleben (ed.): Antwerpener Liederbuch vom Jahre 1544. Nach dem einzigen noch vorhandenen Exemplare herausgegeben. Hannover, 1855 (Horae Belgicae XI).</EDITIE>
<STATUS>Kritisch</STATUS>
<BRONMNW>606.7</BRONMNW>
<EDITIE.OPM>Voor de hier gepresenteerde tekst kon gebruik gemaakt worden van een digitaal bestand van de editie 1855 (zie Dokumentaal 17 (1988), 145), dat echter op een aantal punten afweek van de gedrukte tekst; zo ontbraken in deze digitale versie de paginanummers, de leestekens, de paragraaftekens voor elk lied en, binnen elk lied, de strofenummers; de spelling van i en j, en u en v was aan het moderne gebruik aangepast; de w die een vocaal representeert, was als uu gedigitaliseerd; de romeinse cijfers van de liederen waren vervangen door arabische en per lied was een regelnummering toegevoegd.</EDITIE.OPM>
<BRONNEN>Wolfenb&#x00FC;ttel, Herzog August Bibliothek, 236.5 Poetica</BRONNEN>
]]></bibl>
</sourceDesc>
</fileDesc>
</teiHeader>
<text>
<front>
    <div><head type="comment">[Voorwerk]</head>
<div><head type="comment">[Titelblad]</head>
<p><hi rend="bold">&#x00B6;</hi> Een schoon liedekens Boeck inden welcken ghy in vinden sult Veelderhande liedekens. Oude ende nyeuwe Om droefheyt ende melancolie te verdrijven. Item hier sijn noch toe ghedaen Meer dan Veertichderhande nyeuwe liedekens die in gheen ander liedekens boecken en staen, Hier achter aen vervolghende</p>
<p><note><hi rend="italic">[houtsnede]</hi></note>
</p>
<p>&#x00B6; Dese liedekens boecken vintmen te Coope Tantwerpen onder Onser lieuer vrouwen toren tot Jan Roulans.</p>
</div>
<div><head type="comment">[Voorwoord]</head>
<p>                &#x00B6; Totten vrolijcken Sanger saluyt</p>
<p><hi rend="bold">G</hi>hi sult weten dat in dit boecxken vergadert zijn tot uwen solase veelderhande amoreuse liedekens oude ende nieuwe ende sommighe nieuwe die noeyt in printen zijn geweest Ende op dat ghi lichtelic vinden soudt tgene dat ghi begeert te singen so zijn dese liedekens gestelt na dordinancie van den A B C So dat alle die liedekens dye met een A beginnen staen voren die met een B beginnen daer na die met een C beginnen daer naer Ende also voort vervolgende Vaert wel</p>
</div></div>
</front>
    <group>
<text>
<body><head type="comment">1 Een amoreus liedeken </head>
<lg><l><hi rend="bold">A</hi>ls alle die cruydekens spruyten</l>
<l>Ende alle dinc verfrayt</l>
<l>Ick wil mi gaen vermuyten</l>
<l>Ick ben mijns liefs te buyten</l>
<l n="5">Het compas gaet al verdrayt</l>
<l>Tis recht schoon lief ic bens ontpaeyt</l>
</lg>
<lg><l>Hebdy u boel verloren</l>
<l>Wat schaden hebdy daer van</l>
<l>Ick seyt u van te voren</l>
<l n="10">Een ander had ic vercoren</l>
<l>daer leyt u seer luttel an</l>
<l>Al kiest ghi een ander man</l>
</lg>
<lg><l>Wat schaedt den rijm der roosen</l>
<l>Ghi veleyn door uwen hals</l>
<l n="15">Ghi waert die eerste glose</l>
<l>die mi brochte in nose</l>
<l>dus leere ic nu van als</l>
<l>vlaems spaens duyts ende wals</l>
</lg>
<lg><l>God groete u schoon kersowe</l>
<l n="20">Ghi snijt mijn herte ontwee</l>
<l>Ghi zijt die liefste vrouwe</l>
<l>Aen u staet mijn betrouwen</l>
<l>Int lant en over de zee</l>
<l>En leven nu geen liever twee</l>
</lg>
<lg><l n="25">U lof u danck u waerde</l>
<l>Neme ick nu een verdrach</l>
<l>Ic weet een ander op aerde</l>
<l>Een edel man te paerde</l>
<l>een rijckaert diet wel vermach</l>
<l n="30">die vrijt mi nacht ende dach</l>
</lg>
<lg><l>Vrijt u een man teenen boele</l>
<l>Een ruyter oft een baroen</l>
<l>Wacht u dat hi niet en coele</l>
<l>Want ghevoelde hi dat ick ghevoele</l>
<l n="35">Hi en sou niet gaen aendoen</l>
<l>Een anders mans oude scoen</l>
</lg>
<lg><l>Adieu wel vuyl clergersse</l>
<l>Tis meer dan scheydens tijt</l>
<l>Al ist dat ick nu messe</l>
<l n="40">Ick leerde u die eerste lesse</l>
<l>Trouwen ick kent ick lijdt</l>
<l>Boven alle die werelt wijt</l>
</lg>

</body>
</text>
<text>
<body><head type="comment">2 Een nyeu liedeken </head>
<lg><l><hi rend="bold">A</hi>enmerct doch myn geclach</l>
<l>Ghi ruyters fraey van sinnen</l>
<l>Ick truere nacht ende dach</l>
<l>Ende roepe o wy o wach</l>
<l n="5">Dwelc ic wel claghen mach</l>
<l>Want om een die ic eens sach</l>
<l>therte is doorstraelt van minnen</l>
</lg>
<lg><l>Mer lacen hoort hier naer</l>
<l>al heeftse mi gheleken</l>
<l n="10">Een ander sach ick daer</l>
<l>Staen spreken teghen haer</l>
<l>dat schouwen viel mi swaer</l>
<l>Ende ick ghinck van daer</l>
<l>dat herte dat docht mi breken</l>
</lg>
<lg><l n="15">Beroert was al mijn bloet</l>
<l>Ic en const mi niet bedwingen</l>
<l>dat dede vrou venus bloet</l>
<l>die alle herten voet</l>
<l>al metter minnen gloet</l>
<l n="20">al mijn bloet nam sinen vloet</l>
<l>Tmost ter nosen uutspringen</l>
</lg>
<lg><l>Den nacht viel mi te lanc</l>
<l>Ic en conde niet langer dueren</l>
<l>Ic was in haer bedwanck</l>
<l n="25">die minne ginck haren ganc</l>
<l>die swaer gepeysen stranck</l>
<l>Haer en weet icx geen ondanc</l>
<l>Mocht si mi noch gebueren</l>
</lg>
<lg><l>Och mocht eens anders gaen</l>
<l n="30">Wilde den tijt verkeeren</l>
<l>Al ben ick ghevaen</l>
<l>Bedruct met menigen traen</l>
<l>al om dat minnelijck graen</l>
<l>alle druck soude ic versmaen</l>
<l n="35">Ende altijt vruecht vermeeren</l>
</lg>
<lg><l>Elck die dit liedeken singt</l>
<l>Mint vrolijc tot allen tijden</l>
<l>die uuter schalen drinct</l>
<l>Mer die vrou Venus schinct</l>
<l n="40">Mijn lijden overdinct</l>
<l>ist dat ghi int beecxken sprinct</l>
<l>Certeyn ghi moet wat lijden</l>
</lg>

</body>
</text>
<text>
<body><head type="comment">3 Een nyeu liedeken </head>
<lg><l><hi rend="bold">A</hi>lle mijn gepeys doet mi so wee</l>
<l>Wien so sal ick claghen mijn verdriet</l>
<l>die liefste en acht op mi niet meer</l>
<l>Eylacen wat is mi geschiet</l>
<l n="5">Ic mach wel segghen tis al om niet</l>
<l>dat ick aldus labuere</l>
<l>Dies wil ic singhen een vrolick liet</l>
<l>Verlangen ghi doet mi trueren</l>
</lg>
<lg><l>Moetic nu derven die liefste mijn</l>
<l n="10">So moet ic trueren tot inder doot</l>
<l>Haer eerbaer wesen haer claer aenschijn</l>
<l>dat brengt mi nu in lijden groot</l>
<l>Helpt mi schoon lief uut deser noot</l>
<l>En wilt mi daer niet in laten</l>
<l n="15">Wat ic vermach schoon roose root</l>
<l>dat coemt u al te baten</l>
</lg>
<lg><l>Die goede ghestadige minne draecht</l>
<l>Ende daer hi dan wort bedroghen</l>
<l>Voor Gode moet dat zijn gheclaecht</l>
<l n="20">Met twee beweenden ooghen</l>
<l>Men mach wel segghen tis grote pijn</l>
<l>diet minnen niet en can ghelaten</l>
<l>Nochtans coemt hem al inden armen zijn</l>
<l>Sijn lief tot zijnder baten</l>
</lg>
<lg><l n="25">Gaef si mi nu een troostelijck woort</l>
<l>So waer mijn trueren al ghedaen</l>
<l>Mer lacen neen si noch gheen confoort</l>
<l>En can ic van die alderliefste ontfaen</l>
<l>Dat sal mi costen menighen traen</l>
<l n="30">Mach ic gheenen troost van haer verwerven</l>
<l>Schoon lief wilt mi in staden staen</l>
<l>Van rou so moet ic anders sterven</l>
</lg>
<lg><l>Dat goede ghestadige minnaers zijn</l>
<l>Wacht u van quade tongen</l>
<l n="35">Si zijn veel arger dan fenijn</l>
<l>Dan quade slangen iongen</l>
<l>Want daer dese nijders zijn versaemt</l>
<l>Si en connens niet ghedogen</l>
<l>Al en doetmen anders nyet dant wel betaemt</l>
<l n="40">Si aensient met valschen oghen</l>
</lg>
<lg><l>Dese nijders zijn argher dan fenijn</l>
<l>Dese quade valsche clappaerts tonghen</l>
<l>Als si vruecht aensien dat doet hem pijn</l>
<l>Si hebbent haest ghesonghen</l>
<l n="45">Ic mach wel segghen droeven schijn</l>
<l>Ende claghen boven maten</l>
<l>Daer om so truert dat herte mijn</l>
<l>Der nijders valsche daden</l>
</lg>
<lg><l>Dit is ghedaen om drucx verslaen</l>
<l n="50">Met cleynder conste so ist begonnen</l>
<l>Ja dit vermaen wilt wel verstaen</l>
<l>dit wil ick die minnaers ionnen</l>
<l>Planteyt van ghelt in zijn ghewelt</l>
<l>Sijn lief tot zijnder erven</l>
<l n="55">Vry onghequelt mijn vruechde smelt</l>
<l>die liefste moet ick derven</l>
</lg>

</body>
</text>
<text>
<body><head type="comment">4 Een nyeu liedeken </head>
<lg><l><hi rend="bold">A</hi>ls alle die werelt in vruechden is</l>
<l>So draghe ick int herte rouwe </l>
<l>Ick bidde maria die moeder gods</l>
<l>Ick bidde maria wel schoone ioncfrouwe</l>
<l n="5">Op u so staet mijn trouwen</l>
<l>U beveel ick beyde siele ende lijf</l>
<l>Ick hoope ten sal mi niet berouwen</l>
<l>Want ghi spant die croone int paradijs</l>
</lg>
<lg><l>   Blancke berghe wel duyster koye</l>
<l n="10">Waerom valdy mi so fel</l>
<l>U duysterheyt maect mi confuys</l>
<l>Dat mercke ick aen mi selven wel</l>
<l>Hier langhe te blijven en is gheen spel</l>
<l>Wi zijn al ghildekens gheldeloos</l>
<l n="15">Als wi in tsheeren handen zijn</l>
<l>Wi en vinden gheen vrienden altoos</l>
</lg>
<lg><l>This gheleden seventhien weecken</l>
<l>Tgheviel op onser vrouwen dach</l>
<l>Mijn heere die Baelyou wilde mi spreken</l>
<l n="20">Op een kerckhof dat ick lach</l>
<l>Mijn ooghen en saghen noyt blijder dach</l>
<l>Ic waende wel thuyswaert hebben gegaen</l>
<l>Si leyden mi daer op tgrauen casteel</l>
<l>Si deden mi daer int yser slaen</l>
</lg>
<lg><l n="25">Si leyden mi daer op die pijn banck</l>
<l>si deden mi aen die pine was groot</l>
<l>si wouden weten wat ic haer seyde</l>
<l>Alsmen mi die coude borne in goot</l>
<l>Och wouter van Cleven ghi neemt mi tleven</l>
<l n="30">Nochtans en heb ick niet misdaen</l>
<l>die goede heere god wilt u vergheven</l>
<l>dat ghi mijn hooft doet af slaen</l>
</lg>
<lg><l>Al bi den savel daer ic op kniele</l>
<l>Daer ick sal storten mijn roode bloet</l>
<l n="35">Ick woude ick waer bi minen lieve</l>
<l>Nochtans heeft si eenen huebschen moet</l>
<l>Haer biwesen is so soet</l>
<l>Hier ende elders ende over al</l>
<l>Ick biddende maria die moeder gods</l>
<l n="40">Ic duchte dat swaerdekin snijden sal</l>
</lg>
<lg><l>Nu stelt dat mesken op zijn snede</l>
<l>Ende latet vromelijck innewaert gaen</l>
<l>Ic bidde maria die suyver beelde</l>
<l>Dat si mijn siele wilt ontfaen</l>
<l n="45">Nochtans en heb ick haer niet misdaen</l>
<l>Anders dan ick haer mijn herteken boot</l>
<l>Dat ic om een schoon vrouwe moet sterven</l>
<l>Ten quam noyt ruyter in meerder noot</l>
</lg>

</body>
</text>
<text>
<body><head type="comment">5 Een nyeu liedeken </head>
<lg><l><hi rend="bold">A</hi>ylaes ic mach wel weenen ende druckelijc claghen</l>
<l>Dat ic voor mi noyt sulcken houwelick nam</l>
<l>Ic liep om hebben een wijf bi nachten bi daghen</l>
<l>Mer lacen mi dunct dat ic tijts genoeg quam</l>
<l n="5">Si roept met moede gram</l>
<l>Ghi zijt een achterlam verblijf</l>
<l>Dus dunct mi even stijf</l>
<l>Aen elck oore hanget een wijf</l>
</lg>
<lg><l n="10"><hi rend="italic">Dat wijf</hi> Eylaes ic mach wel om myn houwelijc weenen</l>
<l>Mijn man hout mi deerlick int gequel</l>
<l>Ick en hebber niet te veel meer dan eenen</l>
<l>Die is mi so verdrietelijcken ende so fel</l>
<l n="15">Och wilde hem yemant el</l>
<l>So soude ick scheyden snel daer van</l>
<l>Want so ic ghemerken can</l>
<l>Aen elck oore hangt een man</l>
</lg>
<lg><l><hi rend="italic">Die man</hi> Mijn wijf is vermaert voor een clappeye</l>
<l>Commeren volghen haer een groot getal</l>
<l>Eens ter weecken lotert haer de keye</l>
<l>Men vinter meer mer ic en kense niet al</l>
<l>dan maectse sulcken gheschal</l>
<l n="25">Het schijnt dat si trecken sal een knijf</l>
<l>door sulcken corosijf</l>
<l>Aen elck oore hanget een wijf</l>
</lg>
<lg><l><hi rend="italic">Dat wijf</hi> Myn man is ledich selden werct hi geerne </l>
<l n="30">Hem grouwelt dat hi mi bi hem siet of hoort</l>
<l>Hi loopt met zyn dronckaerts inde taveerne</l>
<l>den lesten penninc moet daer springen voort</l>
<l>dan coemt hi so hi versmoort</l>
<l>Tot miwaert seer verstoort hi dan</l>
<l n="35">mi dunct door sulck gespan</l>
<l>Aen elck oore hanget een man</l>
</lg>
<lg><l><hi rend="italic">Die man</hi> Ongehout had ic wel moghen blijven</l>
<l>Hadde ick gedaen na mijnder vrienden raet</l>
<l n="40">Als ick schelde so wil si vechten en kiven</l>
<l>Van hier tot Roomen en isser gheen so quaet</l>
<l>Ick bense so versaet</l>
<l>Dat ick als een versmaet katijf</l>
<l>Mi dunct door haer bedrijf</l>
<l n="45">Aen elck oore hanget een wijf</l>
</lg>
<lg><l><hi rend="italic">Dat wijf</hi> Mijn man doet ons goet ter merct voeren</l>
<l>dwelck dmeeste deel al is vercocht</l>
<l>dan gaet hi tuysschen den elleboghe roeren</l>
<l n="50">daer ioncker clucht een baecxken sidt en poyt</l>
<l>Hi maect mi so beroeyt</l>
<l>Mi deert dat ic hem oeyt ghewan</l>
<l>Want so ic eerst began</l>
<l>Aen elck oore hanget een man</l>
</lg>
<lg><l n="55"><hi rend="italic">Die man</hi> Mijn wijf soude so geerne zyn een caelgie</l>
<l>Ende draghen alle daghen een nyeu fatsoen</l>
<l>Een riem koers keerl ende een saeyen faelgie</l>
<l>dan gebreken haer noch coussen ende schoen</l>
<l n="60">Can ict niet al voldoen</l>
<l>So heb ick een sermoen op dlijf</l>
<l>Mi dunct door sulck ghekijf</l>
<l>Aen elck oore hanget een wijf</l>
</lg>
<lg><l><hi rend="italic">Dat wijf</hi> Adieu hier mede so willen wi oorlof nemen</l>
<l>God gheef den vrouwen een vrolijc iaer</l>
<l>die sonder mans genoechlijk bremen</l>
<l>die mogen sorgeloos wandelen hier ende daer</l>
<l>Mer ick blijve int misbaer</l>
<l n="70">Mi volchde liever naer den ban</l>
<l>Dan mi fortuyne gan</l>
<l>Aen elck oore hanget een man</l>
</lg>

</body>
</text>
<text>
<body><head type="comment">6 Een liedeken vanden slach van Blangijs </head>
<lg><l><hi rend="bold">A</hi>lsmen duysent vierhondert schreef</l>
<l>Ende neghenentseventich iaer</l>
<l>Wat schoonder victorie doen becleef</l>
<l>den vlaminghen dat was waer</l>
<l n="5">Te Blangijs al op dat velt</l>
<l>daer heeft den Leeu zijn clauwen ontdaen</l>
<l>met machte ende met ghewelt</l>
<l>met foortsen door dronghen</l>
<l>Si riepen alle Flander de leeu</l>
<l n="10">met vlaemschen tonghen</l>
</lg>
<lg><l>Als die Lupaert sach zijn vianden</l>
<l>hi en sorchde voor gheen ghequel</l>
<l>hi thoonde zijn clauwen ende ooc zijn tanden</l>
<l>zijn briesschen ende dat was fel</l>
<l n="15">Sijn ooghen blaecten al waert een vier</l>
<l>doen riepen alle die capiteynen</l>
<l>God hoede ons in dit bestier</l>
<l>Beyde oude metten ionghen</l>
<l>si riepen alle Flander de leeu</l>
<l n="20">met vlaemschen tonghen</l>
</lg>
<lg><l>Die Franchoysen quamen an</l>
<l>seer cloeck ende onversaecht</l>
<l>ons Prince sprack elck si een man</l>
<l>Het moet hier vromelijck zijn gewacht</l>
<l n="25">Elck si ghemoet ghelijck een Lupaert</l>
<l>doen sprack die grave van Romont</l>
<l>edel vlamingen thoont uwen aert</l>
<l>die pijckeniers doordronghen</l>
<l>Si riepen alle Flander de leeu</l>
<l n="30">met vlaemsvhen tonghen</l>
</lg>
<lg><l>Ons edel prynce Maximiliaen</l>
<l>hy beete hem neder te voet</l>
<l>Ende hi viel over zijn knien</l>
<l>biddende Gode met ootmoet</l>
<l n="35">Kinderen dus wil ick dat ghi allen doet</l>
<l>Ende ghi heeren van hooger weerde</l>
<l>met dien maecte hi een cruyce voor hem</l>
<l>Hi custe die aerde</l>
<l>die tranen hem ontspronghen</l>
<l n="40">si riepen alle Flander de leeu</l>
<l>met vlaemschen tonghen</l>
</lg>
<lg><l>Myn here van Bever ende menich lantsheere</l>
<l>Baenrootsen van machte groot</l>
<l>behaelden daer prijs ende eere</l>
<l n="45">This recht want het was wel noodt</l>
<l>midts hulpe vanden pijckeniers</l>
<l>daer blevender wel thien duysent doot</l>
<l>Van tsconincx van Vranckerijc hersiers</l>
<l>Hoe vrolijck dat si songen</l>
<l n="50">Si riepen alle Flander de leeu</l>
<l>met vlaemschen tonghen</l>
</lg>
<lg><l>In Oestmaent den seventsten dach</l>
<l>So is den slach geschiet</l>
<l>Ick bidde maria daer God in lach</l>
<l n="55">Ende hem die alle dinck versoet</l>
<l>Bi zijnder godlijcker cracht</l>
<l>Wi willen hem om victorie bidden</l>
<l>hi heves also wel die macht</l>
<l>met handen ghedronghen</l>
<l n="60">Si riepen alle Flander de leeu</l>
<l>met vlaemschen tonghen</l>
</lg>

</body>
</text>
<text>
<body><head type="comment">7 Een nyeu liedeken </head>
<lg><l><hi rend="bold">A</hi>dieu schoon bloemken reyn akeleye</l>
<l>Adieu wel rieckende eglentier</l>
<l>Adieu die liefste blijfde ghi</l>
<l>Adieu schoon lieveken ick moet van hier</l>
<l n="5">Adieu ick moet u laten schier</l>
<l>Al is dat mijnder herten een groot gepijn</l>
<l>Adieu schoon soete lief weest altoos blije</l>
<l>Adieu ic en mach altijs niet bi u zijn</l>
</lg>
<lg><l>Adieu ter werelt die liefste vrouwe</l>
<l n="10">Adieu die schoonste die ic oyt sach</l>
<l>Adieu ic blive lief inden rouwe</l>
<l>Adieu tis mijnder herten een groot gheclach</l>
<l>Adieu schoon lieveken alst wesen mach</l>
<l>Ic sal aenschouwen u blijde aenschijn</l>
<l n="15">Adieu schoon soete lief zijt mi getrouwe</l>
<l>Want ic en mach niet altijts bi u zijn</l>
</lg>
<lg><l>Adieu ic moet van hier varen</l>
<l>Adieu tot dat ic weder keeren sal</l>
<l>Adieu God wil u lief wel bewaren</l>
<l n="20">Voor druck verdriet oft eenich ongeval</l>
<l>Adieu schoon lief wacht u voor al</l>
<l>Van quade tonghen si stroeyen fenijn</l>
<l>Adieu schoon lief schout sulck verswaren</l>
<l>Want ic en mach niet altijts bi u zijn</l>
</lg>
<lg><l n="25">Oorlof neme ic aen u princersse</l>
<l>Adieu segghe ic u lief tot deser stont</l>
<l>Adieu mijn sinnekens voechdersse</l>
<l>Adieu bruyn oghen ende roode mont</l>
<l>Adieu sneeu witte borstkens rond</l>
<l n="30">Ic en sie ter werelt gheen liever dan ghi</l>
<l>Adieu schoon soete lief als ic u messe</l>
<l>Dan sal altoos lief druck bi mi zijn</l>
</lg>

</body>
</text>
<text>
<body><head type="comment">8 Een nyeu liedeken </head>
<lg><l><hi rend="bold">A</hi>y lacen rijck God Heere</l>
<l>Wat sal ic nu aengaen</l>
<l>Ic soude so geerne mijn liefken spreken</l>
<l>Eylacen mer ick en can</l>
<l n="5">Ist dat ic slape wake ete oft drinke</l>
<l>Tis quaet wat ic beghinne</l>
<l>Altoos staet si in minen sinne</l>
<l>In minen soeten sinne</l>
<l>Altoos staet si in minen sinne</l>
<l n="10">Int herteken van binnen</l>
</lg>
<lg><l>Mijn lief hadde mi ontboden</l>
<l>Si seyde si soude mi trouwen</l>
<l>ende daer en is si niet bleven bi</l>
<l>die alder schoonste vrouwe</l>
<l n="15">Hadde si ghehouwen</l>
<l>So waer mijn hert ghesont</l>
<l>Adieu schoon lief mijn rode mont</l>
<l>Adieu schoon lief myn roode mont</l>
<l>Ende blijft altoos ghesont</l>
</lg>
<lg><l n="20">Ic sach mijn alderliefste lief</l>
<l>So vrolic aenden danse gaen</l>
<l>Si was fraey gheciert</l>
<l>Scaerlaken had si aengedaen</l>
<l>Ic badt haer vriendelijcken</l>
<l n="25">Al om haer beste cleet</l>
<l>God gheve die nyders alle mijn leyt</l>
<l>God geve quaey tongen etc</l>
<l>God geve quaey tongen etc</l>
<l>die quaet van mijn lief seyt</l>
</lg>
<lg><l n="30">Och had ick eenen wensche</l>
<l>Mer dien ic wenschen souwe</l>
<l>Ic sou mi selven gaen wenschen</l>
<l>Bi eenen so schoonen vrouwe</l>
<l>Haer vriendelic aengesichte</l>
<l n="35">Bevruecht dat herte mijn</l>
<l>Van haer te scheyden doet mi pijn</l>
<l>Het doet mijnder herten pijn</l>
<l>Haer vriendelijck aenschijn</l>
<l>Verfraeyt dat herte mijn</l>
</lg>
<lg><l n="40">Beneden aen mijn herte</l>
<l>daer staet so diepen hol</l>
<l>dat is den druc mijn levens</l>
<l>Des lijdens ben ick vol</l>
<l>Dat daer dat daer dat daer</l>
<l n="45">Dat daer geen blijschap in en mach</l>
<l>Hebt ghi schoon lief goeden dach</l>
<l>Hebt ghi schoon lief etc</l>
<l>Hebt ghi etc</l>
<l>Alst anders niet zijn en mach</l>
</lg>

</body>
</text>
<text>
<body><head type="comment">9 Een amoreus liedeken </head>
<lg><l><hi rend="bold">A</hi>dieu reyn bloemkens rosiere</l>
<l>die mi bi uwer duecht</l>
<l>U wesen ende u maniere</l>
<l>Mi dicwils heeft verhuecht</l>
<l n="5">Peyst om mi als ghi moecht</l>
<l>Als ick trecke uuten lande</l>
<l>Mijn hert laet ic u te pande</l>
<l>Adieu solaes ende vruecht</l>
</lg>
<lg><l>Adieu ghi doet mi smerte</l>
<l n="10">Adieu noyt meerder grief</l>
<l>Adieu myn iongedom herte</l>
<l>Berooft mi als een dief</l>
<l>Adieu mijn liefste lief</l>
<l>Als ick ben uuter stede</l>
<l n="15">Ic bidde u om eenen bede</l>
<l>Leest daghelijcx desen brief</l>
</lg>
<lg><l>Alstu den brief hebt gelesen</l>
<l>Ghi doet mi liefs ghenoech</l>
<l>wilt doch gedachtich wesen</l>
<l n="20">die eens tot u minne droech</l>
<l>ic en sal u spade noch vroech</l>
<l>Schoon lief ooc niet vergeten</l>
<l>Mer herteken ic laet u weten</l>
<l>dat noyt pacxken also swaer en woech</l>
</lg>
<lg><l n="25">Wilt u doch eerlic draghen</l>
<l>Ende peyst doch om den endt</l>
<l>Want nu en tallen daghen</l>
<l>Blijft ghi in mi geprent</l>
<l>This god die therte kendt</l>
<l n="30">scoon lief wilt daer op dencken</l>
<l>Myn bloet sal ic u schencken</l>
<l>Myn hert voor een testament</l>
</lg>
<lg><l>Dat wi nu moeten scheyden</l>
<l>This mi een swaer pijn</l>
<l n="35">Christus wil u gheleyden</l>
<l>Tmoet al ghescheyden zijn</l>
<l>Mer ic hope in corte termyn</l>
<l>Spijt alle dese nijders treken</l>
<l>Wi sullen malcander noch spreken</l>
<l n="40">Ende drincken den coelen wijn</l>
</lg>
<lg><l>Adieu princesse gepresen</l>
<l>This al om u ghedaen</l>
<l>Wilt doch gedachtich wesen</l>
<l>Want ic moet van u gaen</l>
<l n="45">God die wil u bistaen</l>
<l>Schoon lief coemt mi te baten</l>
<l>Dat ic u nu moet laten</l>
<l>dat cost mi so menigen traen</l>
</lg>

</body>
</text>
<text>
<body><head type="comment">10 Een nyeu liedeken </head>
<lg><l><hi rend="bold">A</hi>rghe winter ghy zijt cout</l>
<l>Vergangen is ons tgroene wout</l>
<l>Vergangen zyn ons die loverkens aender heiden</l>
</lg>
<lg><l>Die looverkens die aender heyden staen</l>
<l n="5">daer op singt die nachtegale</l>
<l>Van minnen singhet ons Die fiere nachtegale</l>
</lg>
<lg><l>Tsavonts als ic slapen gae</l>
<l>Vinde ic myn bed alleine staen</l>
<l>daer op so rust die fiere nachtegale</l>
</lg>
<lg><l n="10">Tsmorgens als ic op stae</l>
<l>Ende ic mi wel gheciert hae</l>
<l>So coemt mijn lief Ende biedt mi goeden morghen</l>
</lg>
<lg><l>Goede morghen so wil ick wel voorwaer</l>
<l>Ic seg vrou maecht bint op u hayr</l>
<l n="15">Met roode gout Ende met groene side</l>
</lg>
<lg><l>Si ginc voor ic volchde na</l>
<l>si brochte mi daer een schaecbert na</l>
<l>In elcke hant Twee dobbelsteenen</l>
</lg>
<lg><l>Si ley tscaecbert op tvelt</l>
<l n="20">dye dobbelen wil die brenget gelt</l>
<l>Anders mach hi Tsoheyme wel blijven</l>
</lg>

</body>
</text>
<text>
<body><head type="comment">11 Een amorues liedeken </head>
<lg><l><hi rend="bold">A</hi>l om die liefste boele mijn</l>
<l>wil ic vrolic zijn</l>
<l>ic en mach altijt bi haer niet zijn</l>
<l>Die nijders zijn so fel</l>
<l n="5">Ic wil mi gaen vermeyden</l>
<l>Gelijc den vogel doet</l>
<l>Als hi den wilden valc siet vlieghen</l>
<l>so verandert hem zijn bloet</l>
</lg>
<lg><l>In alle die werelt hoe lancx hoe meer</l>
<l n="10">In mijn hert is sie een paradijs</l>
<l>hoe gaern ic bi mijn lief waer</l>
<l>Wel schoon gebloeyt rijs</l>
<l>O schoone balsem gaerde</l>
<l>Ic wensche u menigen groet</l>
<l n="15">de muts is mi swaer om draghen</l>
<l>Want si mi versuchten doet</l>
</lg>
<lg><l>Veel goeden daghen veel goede nachten</l>
<l>Wens ic der alderliefste mijn</l>
<l>Ic bevele haer alle gods enghelen crachten</l>
<l n="20">Ende god wil haer behoeder zijn</l>
<l>dat ic mi dus moet versaghen</l>
<l>Minen edelen huebschen moet</l>
<l>de muts is mi swaer te dragen</l>
<l>Want icse nu sleepen moet</l>
</lg>
<lg><l n="25">Den tijt die ic bi myn lief mach zijn</l>
<l>En valt mi niet so lanck</l>
<l>Hoe gaerrne ic bi mijn lieveken ware</l>
<l>si hout mijn herte in haer bedwanck</l>
<l>God troost den ongemoeden</l>
<l n="30">Ende spaer mijn lief ghesont</l>
<l>Mi is te bat dat icse noeme</l>
<l>Want si hout mijn herteken doorwont</l>
</lg>

</body>
</text>
<text>
<body><head type="comment">12 Een oudt liedeken </head>
<lg><l><hi rend="bold">A</hi>dieu Antwerpen ghenoechlijc pleyn</l>
<l>Van u so moet ic scheyden</l>
<l>Ic laet daer in tliefste greyn</l>
<l>God wil mijn boel geleyden</l>
</lg>
<lg><l n="5">Als ic uuten lande varen moet</l>
<l>Al binnen den eersten iaer</l>
<l>Hoe dic verwandelt myn bloet</l>
<l>Ic sterve een martelaer</l>
</lg>
<lg><l>Als ick vaer over die zee</l>
<l n="10">Van rouwe wil ic sterven</l>
<l>dat doet mijn ionc herte wee</l>
<l>Ick sal te male bederven</l>
</lg>
<lg><l>Och venus vrouwe voeret mijnen schilt</l>
<l>Aen u roepe ick ghenade</l>
<l n="15">Helpt mi dat ick mijn boel ghewin</l>
<l>Ende staet mi nu te stade</l>
</lg>
<lg><l>Dat iaer is lanck mijn loon is cranck</l>
<l>Mijn hope heb ic verloren</l>
<l>Had ic mijn boel bider hant</l>
<l n="20">Geen goet en core ic daer voren</l>
</lg>
<lg><l>Och lacen si en acht niet meer op mi</l>
<l>des lijdt myn herte rouwe</l>
<l>Si heeft een ander liever dan mi</l>
<l>Si was mi noyt ghetrouwe</l>
</lg>
<lg><l n="25">Die dit liedeken heeft ghedicht</l>
<l>Hi hevet wel ghesongen</l>
<l>Ter eeren van sijn soete lief</l>
<l>God sceyn der nijders tonghen</l>
</lg>

</body>
</text>
<text>
<body><head type="comment">13 Een oudt liedeken </head>
<lg><l><hi rend="bold">B</hi>istu een crijgher oft bistu een boer</l>
<l>Hoe siedy uut uwer cappen so soer</l>
<l>Wildy een crijchman zijn</l>
<l>So neemt vijfhondert gulden met u</l>
<l n="5">den crijch sal ic u leeren</l>
</lg>
<lg><l>Hansken swoer eenen dieren eet</l>
<l>Al waert mijn vader ende moeder leet</l>
<l>Den crijch en sal ic niet laten</l>
<l>Ic wil gaen ruyten roven stichten brant</l>
<l n="10">Al op des heeren straten</l>
</lg>
<lg><l>Hansken dede zijns selfs raet</l>
<l>Hi vercocht caf ende haversaet</l>
<l>Hi woude al na den crijghe</l>
<l>Corte cleyderen dede hi aen</l>
<l n="15">Al na die ruytersche ghijse</l>
</lg>
<lg><l>Hi clopte voor een schipmans dore</l>
<l>Bistu daer binnen so coemter vore</l>
<l>Ende voert mi over twater</l>
<l>Ic ben een rijck boermans sone</l>
<l n="20">Den crijch en can ic niet ghelaten</l>
</lg>
<lg><l>Die schipper was een goet ghesel</l>
<l>Hy voerde hem overt water snel</l>
<l>Dat water was ongeduere</l>
<l>Rijck god waer ic tsoheyme gebleven</l>
<l n="25">In mijns vaders schure</l>
</lg>
<lg><l>Doen hansken quam ter halver zee</l>
<l>Sijn hooft dede hem so wee</l>
<l>den coop was hem berouwen</l>
<l>Rijck god waer ic tsoheyme gebleven</l>
<l n="30">In mijns vaders schuere</l>
</lg>
<lg><l>Doen Hansken over dat water quam</l>
<l>Een scram in sinen beck dat hi vernam</l>
<l>Doen wast hem seer berouwen</l>
<l>Hadde ick den ploechsteert metter hant</l>
<l n="35">Mijns vaders acker soude ick wel bouwen</l>
</lg>

</body>
</text>
<text>
<body><head type="comment">14 Een nyeu liedeken </head>
<lg><l><hi rend="bold">C</hi>onfoort confoort sonder verdrach</l>
<l>Mijn liefste boel verborghen</l>
<l>Ic segghe vry ten is noch gheen dach</l>
<l>Ten is noch gheenen morghen</l>
</lg>
<lg><l n="5">Die wachter singhet zijn daghelijcx liet</l>
<l>Hi can zijn tonghe wel bedwinghen</l>
<l>Coemt in huys mijn soete lief</l>
<l>Wi twee sullen noch genoechte beginnen</l>
</lg>
<lg><l>Si leyde hem op haer borstkens ront</l>
<l n="10">daer op so ghinck hi ligghen rusten</l>
<l>Si seyde schoon lief mijn waerde mont</l>
<l>Wat dinghe mach u lusten</l>
</lg>
<lg><l>Si leyde hem in haer armkens vry</l>
<l>Van vruechden began therte ontspringhen</l>
<l n="15">Bedect mijn eere dat bidde ic dy</l>
<l>Bedect mijn eere lief boven alle dinghen</l>
<l>   Dat bidde ick u o liefste mijn</l>
<l>die alderliefste suldi blijven</l>
<l>daer twee goede lievekens vergadert zijn</l>
<l n="20">Hoe noode laten si hem verdrijven</l>
</lg>
<lg><l>Waer mi Virgilius conste cont</l>
<l>den lichten dach soude ic vertrecken</l>
<l>Ende mijns liefs witte borstkens ront</l>
<l>daer mede sal ick vruecht verwecken</l>
</lg>
<lg><l n="25">Ay lacen neen ick niet</l>
<l>den dach die coemt ick moet vertrecken</l>
<l>Lief van mi vliet lief van mi vliet</l>
<l>dat ons die nijders niet en beghecken</l>
</lg>
<lg><l>Die ons dit liedeken eerstwerf sanck</l>
<l n="30">Vrou venus liefde hem seer quelde</l>
<l>Hi was geerne op vruechden banck</l>
<l>daer hi hem wel toe stelde</l>
</lg>

</body>
</text>
<text>
<body><head type="comment">15 Een nyeu liedeken van Claes molenaer </head>
<lg><l><hi rend="bold">C</hi>laes molenaer en zijn minneken</l>
<l>Si saten te samen al inden wijn</l>
<l>Van minnen wast dat si spraken</l>
</lg>
<lg><l>Och heyle wel lieve heyle mijn</l>
<l n="5">die valsche tonghen die wroeghen mi</l>
<l>Ick sorghe si sullen mi dooden</l>
</lg>
<lg><l>Een corte wijle en was daer niet lanck</l>
<l>daer werden boden om claes molenaer gesant</l>
<l>Dat hi voor die heeren soude comen</l>
</lg>
<lg><l n="10">Als claes molenaer voor die heren quam</l>
<l>Die heeren ghinghen in rade staen</l>
<l>Hoe wee was hem te moede</l>
</lg>
<lg><l>Claes molenaer een sake die wi u vraghen</l>
<l>Die bonte clederen die ghi draghet</l>
<l n="15">Moechdijse wel draghen met eeren</l>
</lg>
<lg><l>Dese bonte cleyderen die ick draghe</l>
<l>die gaf mi een so schoonen maghet</l>
<l>Si salder mi wel gheven meere</l>
</lg>
<lg><l>Si gaven hem penninghen in zijn hant</l>
<l n="20">Claes molenaer ghi moet gaan rumen tlant</l>
<l>Bruynswijck moet ghi nu laten</l>
</lg>
<lg><l>Adieu Bruynswijck adieu mijn lant</l>
<l>Adieu mijns herten een vergulden pant</l>
<l>Ick come daer noch tavont slapen</l>
</lg>
<lg><l n="25">Die valsche tonghe verhoorden dat</l>
<l>si volchden claes molenaer tot op sinen stap</l>
<l>Ende brochten hen tsavonts gevangen</l>
</lg>
<lg><l>Als hi te Bruynswijck binnen quam</l>
<l>hoe weenden die vrouwen hoe loegen de mans</l>
<l n="30">Hoe wee was hem te moede</l>
</lg>
<lg><l>Mer weet ghi wat claes molenaer sprac</l>
<l>als hi daer voor die heeren tradt</l>
<l>Met sinen lachenden monde</l>
</lg>
<lg><l>Heer schoutert ghi hebt drie dochterkijn</l>
<l n="35">Ghi meynt datse alle drie maechden zijn</l>
<l>Mer lacen si en zijn gheen van allen</l>
</lg>
<lg><l>Die eene dat is mijn minnekin</l>
<l>die ander draecht van mi een kindekijn</l>
<l>Ende bi die derde hebbe ic geslapen</l>
</lg>
<lg><l n="40">Heer schoutert en treckes u niet an</l>
<l>Hi spreect als een verwesen man</l>
<l>Hi en weet niet wat hi clappet</l>
</lg>
<lg><l>Mer weet ghi wat claes molenaer sprac</l>
<l>Als hi al op die leeder tradt</l>
<l n="45">Met sinen verbondenen ooghen</l>
</lg>
<lg><l>In alle Bruyningen en staet niet een huys</l>
<l>Daer en gaet een ionge Claes molenaer uut</l>
<l>Oft een vrou molenarinne</l>
</lg>
<lg><l>Claes molenaer nu laet u clappen staen</l>
<l n="50">En dede u clappen ghi wares ontgaen</l>
<l>Mer nu moet ghi ymmers hangen</l>
</lg>

</body>
</text>
<text>
<body><head type="comment">16 Van cort Rozijn </head>
<lg><l><hi rend="bold">C</hi>ort Rozijn wel lieve neve</l>
<l>Ghi zijt seer stout ende onversaecht</l>
<l>Ghi sult rijden van stede tot stede</l>
<l>Van Vlaenderen make ick u ruwaert</l>
</lg>
<lg><l n="5">Grave van vlaender des doe ick noode</l>
<l>Ick sie so noode mijn ongevoech</l>
<l>Ick leve so noode bi quaden ase</l>
<l>Want selve hebbe ick goets genoech</l>
</lg>
<lg><l>Cort Rozijn u spitighe woorden</l>
<l n="10">En sullen u niet te goede vergaen</l>
<l>Al voor dat huys van Repremonde</l>
<l>Sal ick u doen u hooft af slaen</l>
</lg>
<lg><l>Grave van Vlaender ghi hebt een dochter</l>
<l>Si thoont mi so fieren ghelaet</l>
<l n="15">Daer sal ick noch eenen nacht bi slapen</l>
<l>Al soudt mi naemaels wesen quaet</l>
</lg>
<lg><l>Die heer van Vlaender keerde hem omme</l>
<l>Hi was toornich ende onghemoet</l>
<l>Cort Rozijn ick salt u loonen</l>
<l n="20">Desen toorne die ghi mi doet</l>
</lg>
<lg><l>Heere van Vlaender ick bidde ghenade</l>
<l>Den doot en hebbe ick niet verdient</l>
<l>This geleden een corte wijle</l>
<l>Dat ick was u beste vrient</l>
</lg>
<lg><l n="25">Cort Rozijn staet achterwaert</l>
<l>Als die maeltijt is ghedaen</l>
<l>Al voor dat huys van Repremonde</l>
<l>Daer sal men u dat hooft af slaen</l>
</lg>
<lg><l>Grave van Vlaender ick bidde ghenade</l>
<l n="30">Voor mijn wijf ende voor mijn kint</l>
<l>Voor mijn vrienden ende voor mijn maghen</l>
<l>Ende voor mijn schoon ionghe lijf</l>
</lg>
<lg><l>Doen die maeltijt was ghedaen</l>
<l>Cort Rozijn was daer bereyt</l>
<l n="35">Men ghinc daer zijn hooft af houwen</l>
<l>Het coste hem alle zijn suyverheyt</l>
</lg>
<lg><l>Fier ghelaet van schoonen vrouwen</l>
<l>Heeft menighen man in dolen ghebrocht</l>
<l>Dat machmen aen cort Rozijn aenschouwen</l>
<l n="40">Het heeft hem sinen hals ghecost</l>
</lg>
<lg><l>Grave van Vlaender ghi zijt een heer</l>
<l>Gaet ghi nu cort Rozijn dooden</l>
<l>Het sal noch haestelijc wederkeeren</l>
<l>Dat ghi dat sout doen seer noode</l>
</lg>
<lg><l n="45">Het geschiede op sinte Lauryes dach</l>
<l>Des morghens vroech bi tijden</l>
<l>Dat die coninc van Engelant</l>
<l>Op Vlaenderlant wilde strijden</l>
</lg>
<lg><l>Alsser den dach ten avont quam</l>
<l n="50">Haer en was niet badt te moet</l>
<l>Dan oft Vlaender ware mijn</l>
<l>Ende Brugghe laghe in coude coelen</l>
</lg>
<lg><l>Wi willen gaen bidden god den heere</l>
<l>ende maria die gods moeder was</l>
<l n="55">Voor Cort Rozijn den schoonen man</l>
<l>Want hi den dood ontschuldich was</l>
</lg>

</body>
</text>
<text>
<body><head type="comment">17 Een out liedeken </head>
<lg><l><hi rend="bold">C</hi>oppelt aen een den nacht is lanck</l>
<l>Ey god danck</l>
<l>Wel gheneren druc ontberen</l>
<l>Ghelt verteren en mach niet deren</l>
<l n="5">Dus moghen wi dansen vry ende vranck</l>
<l>ey god danck</l>
</lg>
<lg><l>Die heeren en doen ons gheen bedwanc</l>
<l>ey god danck</l>
<l>Gheen bedrachte teghen beclachte</l>
<l n="10">Hout voorwachte het is bi nachte</l>
<l>Mi dunct wi zijn in een ontfanck</l>
<l>Ey god danck</l>
</lg>
<lg><l>God loons hem doe ons voordeel schanck</l>
<l>ey god danck</l>
<l n="15">Wi zijn van Dixmuyden slecht ende ruyden</l>
<l>Leelicke luyden swert van huyeden</l>
<l>Wi hebben ghesien den ommeganck</l>
<l>ey god danck</l>
</lg>
<lg><l>Al zijn wi van fortuynen cranck</l>
<l n="20">Ey god danck</l>
<l>Wi sullen noch smoren dats verloren</l>
<l>Vruecht oorboren sonder toren</l>
<l>ende dat sal dueren ons leefdaghe lanck</l>
<l>ey god danck</l>
</lg>
<lg><l>  25 Een weerdinne vry ende vranck</l>
<l>ey god danck</l>
<l>Dat is ons leven sonder sneven</l>
<l>Die niet en hebben te geven die maken screven</l>
<l>Dat hout ons vrolijck anden dranck</l>
<l n="30">ey god danck</l>
</lg>
<lg><l>Wi hebben ghedroncken root ende blanck</l>
<l>Ey god danck</l>
<l>Brenghen halen volle schalen</l>
<l>Thooft van malen salt al betalen</l>
<l n="35">Mijn daghen ic noyt betere dranc ende dranc</l>
<l>ey god danck</l>
</lg>
<lg><l>Noch weet ick een meysken swanck</l>
<l>Ey god danck</l>
<l>Veel sinnen vruecht in bringhen</l>
<l n="40">Die heymelick minnen die gaen binnen</l>
<l>Al sijn si gesmoort si en gaen niet manck</l>
<l>Ey god danck</l>
</lg>
<lg><l>Si moeten al hanghen inden hanck</l>
<l>Ey god danck</l>
<l n="45">Die niet en singhen oft niet en springhen</l>
<l>Haest u gheringhen ick wilt u bringhen</l>
<l>Mi dunct ghi beyt mi veel te lanck</l>
<l>ey god danck</l>
</lg>
<lg><l>Och die dit liedeken eerstwerf sank</l>
<l n="50">Ey god danck</l>
<l>Het was een ghilde si loopt int wilde</l>
<l>Twaer veel beter dat si haer anders hielde</l>
<l>Mer die ioncheyt moet hebben haren ganc</l>
<l>Ey god danck</l>
</lg>

</body>
</text>
<text>
<body><head type="comment">18 Een amoreus liedeken </head>
<lg><l><hi rend="bold">D</hi>at ick om een schoon beelde soet</l>
<l>dus langhe moet vertrueren</l>
<l>daer noeyt en was dan liefde goet</l>
<l>Noch en heeft geweest myns levens dueren</l>
<l n="5">door nijders cueren is mi ghesciet</l>
<l>Voor een cleyn vruecht so menich verdriet</l>
</lg>
<lg><l>   Haer aenschijn claer gheeft mi confoort</l>
<l>Als ic aensie die schoonste figure</l>
<l>daer is een ander veel badt ghelooft</l>
<l n="10">Si sluyt mi buyten der dueren</l>
<l>Si gheeft mi cueren als si mi siet</l>
<l>Voor een cleyn vruecht so menich verdriet</l>
</lg>
<lg><l>O venus u claghe ick mijnen noot</l>
<l>dat ic mijn soete liefken moet derven</l>
<l n="15">Een cusken aen haer mondeken root</l>
<l>een trooestelijc woort laet mi verwerven</l>
<l>dat ick moet sterven mijnen druck aensiet</l>
<l>Voor een cleyn vruecht so menich verdriet</l>
</lg>
<lg><l>Nu rade ick elken amoreus</l>
<l n="20">dat hi zijn lieveken niet en vergramme</l>
<l>Haer wesen is so coragius</l>
<l>Spreect een woort doecht schoon lief wat di misquame</l>
<l>Wacht u van blame quade nijders tongen vliet</l>
<l>Voor een cleyn vruecht so menich verdriet</l>
</lg>

</body>
</text>
<text>
<body><head type="comment">19 Een nyeu liedeken </head>
<lg><l><hi rend="bold">D</hi>en dach en wil niet verborghen zijn</l>
<l>Het is schoon dach dat duncket mi</l>
<l>Mer wie verborghen heeft zijn lief</l>
<l>Hoe noode ist dat si scheyden</l>
</lg>
<lg><l n="5">Wachter nu laet u schimpen zijn</l>
<l>Ende laet hi slapen die alder liefste mijn</l>
<l>een vingerlinck root sal ic u schincken</l>
<l>Wildy den dach niet melden</l>
</lg>
<lg><l>Och melt hem niet rampsalich wijf</l>
<l n="10">Het gaet den iongelinck aen zijn lijf</l>
<l>Hebdy den schilt ick hebbe die speyr</l>
<l>daer mede maect u van heyr</l>
</lg>
<lg><l>Die ionghelinck sliep ende hi ontspranck</l>
<l>Die liefste hi in zijn armen nam</l>
<l n="15">En latet u niet so na ter herten gaen</l>
<l>Ick come noch tavont weder</l>
</lg>
<lg><l>Die ionghelinck op zijn vale ros tradt</l>
<l>Die vrouwe op hooger tinnen lach</l>
<l>Si sach so verre noortuwaert inne</l>
<l n="20">Den dach door die wolcken op dringhen</l>
</lg>
<lg><l>Had ick den slotel vanden daghe</l>
<l>Ic weerpen in gheender wilder masen</l>
<l>Oft vander masen tot inder rijn</l>
<l>Al en soude hi nemmeer vonden zijn</l>
</lg>

</body>
</text>
<text>
<body><head type="comment">20 Een liedeken van sint Jacob </head>
<lg><l><hi rend="bold">D</hi>ats wildi vander waerheyt horen singen</l>
<l>Rijc heer god so latet mi volbringen</l>
<l>Die waerheyt die ic u singen sal</l>
<l>Van vader ende van sone</l>
<l n="5">Een wonderlijck gheval</l>
</lg>
<lg><l>Die vader sprac tot sinen sone met liste</l>
<l>Een so goeden bevaert dat hi wiste</l>
<l>Al op den wech sint Jacobs waert</l>
<l>hi wilde wel versoecken</l>
<l n="10">Den milden onghespaert</l>
</lg>
<lg><l>Mer doen si aenden wege quamen gaende</l>
<l>Eens waerts huis dat si daer vonden staende</l>
<l>Die vader totten sone sprack</l>
<l>Wi willen ons ghelt verteeren</l>
<l n="15">Ende houden ons ghemack</l>
</lg>
<lg><l>Die weert sprack tot alle sine gasten</l>
<l>Ick hebbe ons bereyt al vanden besten</l>
<l>Eet drinckt ende weset vro</l>
<l>Wi willen genoechte hantieren</l>
<l n="20">dat sprack die weert also</l>
</lg>
<lg><l>Mer doen die goede broeders waren geseten</l>
<l>die dochter vanden huyse quam ghestreken</l>
<l>Costelijck in dier ghewaet</l>
<l>den alder ioncsten broeder</l>
<l n="25">Thoonde si een fier ghelaet</l>
</lg>
<lg><l>Die dochter sprac tot haren vader bouden</l>
<l>den alder ioncsten broeder wil ic behouden</l>
<l>Want hi is edel ende fijn</l>
<l>Scheyt hi nu van henen</l>
<l n="30">So swijcket dat herte mijn</l>
</lg>
<lg><l>Die vader van sinen sone dat verhoorde</l>
<l>Hi antwoorde met so soeten woorde</l>
<l>Mijn sone met mi ende ick met hem</l>
<l>Wi willen sint Jacob besoecken</l>
<l n="35">Als warachtich pelgrem</l>
</lg>
<lg><l>Tsavonts als die broeders slapen ginghen</l>
<l>Die dochter peynsde om haer valsce dingen</l>
<l>Ende si nam eenen vergulden nap</l>
<l>Met verradenissen</l>
<l n="40">Stacken si in des vaders sack</l>
</lg>
<lg><l>Tsmorgens als die broeders waenden gangen</l>
<l>So quam die valsche weert en dedese vangen</l>
<l>Die weert tot sinen rechter sprac</l>
<l>Dese heeft mi ghestolen</l>
<l n="45">Mijne vergulden nap</l>
</lg>
<lg><l>Die sone van sinen vader dat verhoorde</l>
<l>Hi antwoorde met so soeten worden</l>
<l>Ic wil voor mijnen vader staen</l>
<l>Alle sinen schulden</l>
<l n="50">Wil ick op mi ontfaen</l>
</lg>
<lg><l>Die heeren daer toe in rade ghinghen</l>
<l>Den sone dat si voor den vader hinghen</l>
<l>Den oudsten broeder lieten si gaen</l>
<l>Mer hoe dat spel ten eynde quam</l>
<l n="55">Dat sult ghi verstaen</l>
</lg>
<lg><l>Mer doen die vader tot sint Jacob quam</l>
<l>Hi sprac heer sint Jacob wat heb ic misdaen</l>
<l>Ick hebbe verloren mijnen sone</l>
<l>Buyten sinen schulden</l>
<l n="60">Helpt heere god uuten throone</l>
</lg>
<lg><l>Die vader offerde ende quite sijn bevaert</l>
<l>Ende ginck wederom tsinen lande waert</l>
<l>Daer hi sinen sone quam bi</l>
<l>Och sone sprack hi sone</l>
<l n="65">Dese bevaert schencke ick dy</l>
</lg>
<lg><l>   Die sone tot sinen vader sprack wederomme</l>
<l>Die bevaert is u gheworden suer om doene</l>
<l>Verblijt u nu ende weset vro</l>
<l>Sinte Jacob heeft mi geholpen</l>
<l n="70">Maria uut alder noot</l>
</lg>
<lg><l>Die vader verhoorde dat so gheringhe</l>
<l>Hi ghinck tot dier herberghe binnen</l>
<l>Daer laghen drie hoenderen biden vier</l>
<l>Doen sprack tot hem die valschen waert</l>
<l n="75">Wat dinghe doet ghi hier</l>
</lg>
<lg><l>Ic ben die selve broeder die sint Jacobs ginc</l>
<l>Doemen mijnder sonen aender galgen hinck</l>
<l>Mijn sone leeft noch hi en is niet doot</l>
<l>Sint Jacob heeft hem geholpen</l>
<l n="80">Maria uut alder noot</l>
</lg>
<lg><l>Die valsche waert began te grimmen</l>
<l>Waerom liechdy met uwen schimmen</l>
<l>Tis also waer al overluyt</l>
<l>Als dese ghebraden hoenderen</l>
<l n="85">Vlieghen ter doren uut</l>
</lg>
<lg><l>Mer eer die waert dat woort uut sprack</l>
<l>Deen hoen na den anderen vanden speet brac</l>
<l>Si vloghen opter straten</l>
<l>Si vloghen op sinte Dominicus huys</l>
<l n="90">Daer alle die broeders saten</l>
</lg>
<lg><l>Mer doen die heeren dat verhoorden</l>
<l>Si riepen alle met luyde woorden</l>
<l>Wel op pastoor ende cappellaen</l>
<l>Wi willen met processie</l>
<l n="95">Onder dat gherechte gaen</l>
</lg>
<lg><l>Mer doen si onder dat gerechte quamen</l>
<l>Den ontschuldighen man dat si af namen</l>
<l>Den waert datmen voor hem hinck</l>
<l>Die dochter wert ghedolven</l>
<l n="100">Si haddet wel verdient</l>
</lg>
<lg><l>Dit liedeken dat wi singhen is seker waer</l>
<l>Sinte Jacob dede groot miracel daer</l>
<l>Veel broederen tuyghent ooc met dien</l>
<l>Die met haren ooghen</l>
<l n="105">Dit wonder hebben ghesien</l>
</lg>

</body>
</text>
<text>
<body><head type="comment">21 Een oudt liedeken </head>
<lg><l><hi rend="bold">D</hi>ie voghelkens inder wilder heyden</l>
<l>Si hebbent so wel ghesonghen</l>
<l>Ick ben van mijnen soeten lieve</l>
<l>So ruyterlijcken gedrongen</l>
<l n="5">Si meynt dat ick haer eyghen ben</l>
<l>Ende is si dan niet slechte</l>
<l>Ick en mach niet meer ter molen gaen</l>
<l>Hillen billen metten iongen knechten</l>
<l>stampt stamperken stampt stampt hoerekint stampt</l>
<l n="10">Stampt stamperkin inde molen</l>
</lg>
<lg><l>Ic en can mi voor dese ionge gesellen niet gehoeden</l>
<l>Ende dan so coemt dat oude wijf</l>
<l>Si wil daer omme verwoeden</l>
<l>Om dat si niet gemaken en can</l>
<l n="15">Daer omme so wil si vechten</l>
<l>Ick en mach niet meer ter molen gaen</l>
<l>Hillen billen metten ionghen knechten</l>
<l>Stampt stamperken stampt stampt etc</l>
<l>Stampt stamperken inde molen</l>
</lg>
<lg><l n="20">Die een goede nieuwe molen heeft</l>
<l>Och hoe wel mach hijse malen</l>
<l>Wanneer hijse wel ghemalen heeft</l>
<l>So leyt wel also stillen</l>
<l>Den oppersten steen die gaet of</l>
<l n="25">Den ondersten blijft in zijn rechten</l>
<l>Hillen billen metten ionghen knechten</l>
<l>Ick en mach niet meer ter molen gaen</l>
<l>Stampt stamperken stampt stampt etc</l>
<l>Stampt stamperken inde molen</l>
</lg>
<lg><l n="30">Hi nam dat meysken bider hant</l>
<l>Hi leydese aen die die steene</l>
<l>Hi steldese op dat cuypen boort</l>
<l>Hi haddese daer alleene</l>
<l>Dat een been stelde hi op den sack</l>
<l n="35">Dat ander been al op die lechte</l>
<l>Ick en mach niet meer ter molen gaen</l>
<l>Hillen billen metten ionghen knechten</l>
<l>Stampt stamperken stampt stampt etc</l>
<l>Stampt stamperken inde molen</l>
</lg>

</body>
</text>
<text>
<body><head type="comment">22 Een nyeu liedeken </head>
<lg><l>   <hi rend="bold">D</hi>aer soude haer een maget vermeyden</l>
<l>Vermeyden so woude si gaen</l>
<l>Roode rooskens wou si plucken</l>
<l>Die aen der heyden staen</l>
</lg>
<lg><l n="5">Wat vant si in haren wege</l>
<l>Een wel gheboren man</l>
<l>Hi tooch haer uut haer cleeder</l>
<l>Die maget wert so gram</l>
</lg>
<lg><l>Nu ghevet mi myn cleyder</l>
<l n="10">Och wel gheboren man</l>
<l>Ick schaems my also seere</l>
<l>Dat ick hier naect sal staen</l>
</lg>
<lg><l>Dats uwe bonte cleyder</l>
<l>En crijchdi waerlijc niet</l>
<l n="15">U eere suldy hier laten</l>
<l>Eer ghi van mi schiet</l>
</lg>
<lg><l>Sal ic mijn eere hier laten</l>
<l>Och wel gheboren man</l>
<l>Naect was ic gheboren</l>
<l n="20">Ic en had geen cleyderen an</l>
</lg>
<lg><l>Hi nam die schoone maget</l>
<l>Al bider witter hant</l>
<l>Hi leydese onder die linde</l>
<l>Die hi so schoone vant</l>
</lg>
<lg><l n="25">Doen die hubsche ridder</l>
<l>Sijn willecken hadde gedaen</l>
<l>Hi seyde staet op ioncfrouwe</l>
<l>Ghi moecht wel tuiswaert gaen</l>
</lg>
<lg><l>Waer sal ic henen keren</l>
<l n="30">Waer sal ic henen gaen</l>
<l>Hadt ghi mi maecht gelaten</l>
<l>Ghi hadt veel badt gedaen</l>
</lg>
<lg><l>Hi streec van sinen handen</l>
<l>Van goude een vingherlijn</l>
<l n="35">Hout dat schoon ioncfrouwe</l>
<l>Daer is die trouwe mijn</l>
</lg>
<lg><l>Wat gaf hy haer te loone</l>
<l>Tot haren nieuwen iaer</l>
<l>Een kindeken inder wiegen</l>
<l n="40">Met sinen gecrolden hayr</l>
</lg>
<lg><l>Ist dan een knechtken</l>
<l>Een goelijck knapelkijn</l>
<l>Dat willen wi leeren schieten</l>
<l>Al na die cleyne vogelkijn</l>
</lg>
<lg><l n="45">Ist dan een maechdekijn</l>
<l>Een goelijc maechdelijn</l>
<l>Dat willen wi leeren breyden</l>
<l>Van peerlen een cranselijn</l>
</lg>
<lg><l>Dye dit liet heeft ghedicht</l>
<l n="50">Dat was een ruyter fijn</l>
<l>Hi hevet wel gesongen</l>
<l>Al om die liefste zijn</l>
</lg>

</body>
</text>
<text>
<body><head type="comment">23 Van vrou van Lutsenborch </head>
<lg><l><hi rend="bold">D</hi>ie mi te drincken gave</l>
<l>Ic songhe hem een nieuwe liet</l>
<l>Al van myn vrouwe van Lutsenborch</l>
<l>Hoe si haren lantsheere verriet</l>
</lg>
<lg><l n="5">Si dede een briefken scrijven</l>
<l>So veere in Gulcker landt</l>
<l>Tot Frederic haren boele</l>
<l>Dat hi soude comen int lant</l>
</lg>
<lg><l>Hi sprac tot sinen knapen</l>
<l n="10">Nu sadelt mi mijn paert</l>
<l>Tot Lutsenborch wil ic rijden</l>
<l>Het is mi wel rijdens waert</l>
</lg>
<lg><l>Als hi te Lutsenborch quam</l>
<l>Al voor dat hooge huys</l>
<l n="15">Daer lach de valsce vrouwe</l>
<l>Tot haerder tinnen uut</l>
</lg>
<lg><l>Hi sprac god groet u vrouwe</l>
<l>god geve u goeden dach</l>
<l>Waer is mijn here van Lutsenborch</l>
<l n="20">Dien ic te dienen plach</l>
</lg>
<lg><l>Ic en derfs u niet wel seggen</l>
<l>Ic en wil u niet verraen</l>
<l>Hi is heden morghen</l>
<l>Met sinen honden uut iaghen ghegaen</l>
</lg>
<lg><l n="25">Hi reedt heden morghen</l>
<l>Al in dat soete dal</l>
<l>En daer suldi hem vinden</l>
<l>Met sinen hondekens al</l>
</lg>
<lg><l>Hi sprack tot sinen knape</l>
<l n="30">Nu sadelt mi mijn paert</l>
<l>Ten dale waerts wil ic rijden</l>
<l>het is mi wel ridens waert</l>
</lg>
<lg><l>Als hi bider iachten quam</l>
<l>Al in dat soete dal</l>
<l n="35">Daer lach die edel heere</l>
<l>Met sinen hondekens al</l>
</lg>
<lg><l>Hi sprac god groet u heere</l>
<l>God gheve u goeden dach</l>
<l>Ghi en sult niet langer leven</l>
<l n="40">Dan desen halven dach</l>
</lg>
<lg><l>Sal ick niet langer leven</l>
<l>Dan heden desen dach</l>
<l>So mach ict wel beclaghen</l>
<l>Dat ic oyt mijn vrou aensach</l>
</lg>
<lg><l n="45">Hi sprac tot sinen cnape</l>
<l>Spant uwen boghe goet</l>
<l>ende schiet myn here van Lutsenborch</l>
<l>In zijns herten bloet</l>
</lg>
<lg><l>Waerom soude ic hem scieten</l>
<l n="50">Waerom soude ick hem slaen</l>
<l>Ick hebbe wel seven iaer</l>
<l>Tot zijnder tafelen ghegaen</l>
</lg>
<lg><l>Hebdy wel seven iaren</l>
<l>Tot zijnder tafelen ghegaen</l>
<l n="55">So en dorfdi hem niet schieten</l>
<l>Noch niet ter doot slaen</l>
</lg>
<lg><l>Hi tooch uut zijnder scheyden</l>
<l>een mes van stale goet</l>
<l>Hi stac mijn here van Lutsenborch</l>
<l n="60">In zijns herten bloet</l>
</lg>
<lg><l>Hi sprac tot sinen knape</l>
<l>Nu sadelt mi mijn paert</l>
<l>Tot Lutsenborch wil ic riden</l>
<l>het is mi wel rijdens waert</l>
</lg>
<lg><l n="65">Als hi te Lutsenborch quam</l>
<l>Al voor dat hooghe huys</l>
<l>Daer quam de valsce vrouwe</l>
<l>Van haerder tinnen uut</l>
</lg>
<lg><l>Vrou god seghen u vrouwe</l>
<l n="70">God gheve u goeden dach</l>
<l>Uwen wille is bedreven</l>
<l>U verraderie is volbracht</l>
</lg>
<lg><l>Is mijne wille bedreven</l>
<l>Hebdi mijnen sin volbracht</l>
<l n="75">So doet mi sulcken teyken</l>
<l>Dat ic daer aen gheloven mach</l>
</lg>
<lg><l>Hi troc uut sijnder scheyden</l>
<l>Een swaert van bloede root</l>
<l>siet daer ghi valsce vrouwe</l>
<l n="80">Uus edel lantsheeren doot</l>
</lg>
<lg><l>Si trock van haren halse</l>
<l>Van peerlen een cranselijn</l>
<l>Hout daer myn liefste boele</l>
<l>Daer is die trouwe van mijn</l>
</lg>
<lg><l n="85">Uwe trouwe en wil ic niet</l>
<l>Ic en wille niet ontfaen</l>
<l>Ghi mocht mi ooc verraen</l>
<l>Ghelijc ghi uwen lantsheere hebt ghedaen</l>
</lg>
<lg><l>Hi troc uut zijnder mouwen</l>
<l n="90">Een siden snoerken fijn</l>
<l>hout daer ghi valse vrouwe</l>
<l>Ghi sulter bi bedrogen zijn</l>
</lg>
<lg><l>Te Lutsenborch op de mueren</l>
<l>Daer loopt een water claer</l>
<l n="95">Daer sit vrou van Lutzenborch</l>
<l>int heymelic ende int openbaer</l>
</lg>

</body>
</text>
<text>
<body><head type="comment">24 Een nyeu liedeken </head>
<lg><l>Den Mey moet wech na tsomers saysoen</l>
<l>Den winter is voor ooghen</l>
<l>Ghi minnaers coemt helpen ende bistant doen</l>
<l>Eer si brandich verdrooghen</l>
<l n="5">Door des winters virtuyt</l>
<l>Gheen cruydeken en spruyt</l>
<l>Voor bloemkens groeyen biesen</l>
<l>Het doet knyedick sneeuwen ende vriesen</l>
</lg>
<lg><l>Van sanghe so zijn dye voghelkens ghespent</l>
<l n="10">Ende seer truerlijc ghedoken</l>
<l>Den vorst der velden ieucht doot ende schent</l>
<l>Die sonne staet int beloken</l>
<l>Voor tcoel dauwich rosier</l>
<l>Prijstmen dan een goet vier</l>
<l n="15">Den heyrt die valt te cleene</l>
<l>Die velden staen alleene</l>
</lg>
<lg><l>Dye bonte craeyen zijn alleen int lant</l>
<l>Als si wel moghen souden</l>
<l>Deen blaest dander clippertant</l>
<l n="20">Ende si zijn blaeu van couden</l>
<l>Ghi liefkens twee en twee</l>
<l>Moecht door de coude snee</l>
<l>Te velde nemen u ganghen</l>
<l>Ende daer snotvincken vangen</l>
</lg>
<lg><l n="25">Amoreuselijck zijnde vergadert dan</l>
<l>Tmoet alle vruecht passeren</l>
<l>Met nyet meer volckx dan wijf ende man</l>
<l>Moecht ghi dan maioleren</l>
<l>Ende na des winters aert</l>
<l n="30">Maerts bier of wagebaert</l>
<l>Met een poeyerken bestroeyen</l>
<l>verfraeyt siel ende lijf int poyen</l>
</lg>
<lg><l>Een eycken rozijnken dat hooge laeyt</l>
<l>Tgeeft een natuerlijc luesen</l>
<l n="35">Al ist dat buyten haghelt reghent oft waeyt</l>
<l>dat doet de kaeckens blosen</l>
<l>Al is die winter stranck</l>
<l>Haer nachten die zijn lanck</l>
<l>Om vrolijc te zijn ter tijcke</l>
<l n="40">Het is een heymelijc rijcke</l>
</lg>
<lg><l>Princelijcke vroukens seer aerdich geplucht</l>
<l>Coemt met u lief ter bane</l>
<l>Die sterrekens staen en quicken aen die lucht</l>
<l>Seer claer so blinct die mane</l>
<l n="45">Sinct clinct ioct ende speelt</l>
<l>In dien dat u verveelt</l>
<l>Comdy u niet verwermen</l>
<l>Vliecht in uus liefkens armen</l>
</lg>

</body>
</text>
<text>
<body><head type="comment">25 Een out liedeken </head>
<lg><l><hi rend="bold">D</hi>en winter is een onweert gast</l>
<l>merck ick aenden dage</l>
<l>ic had een boelken ende dat was waer</l>
<l>Int openbaer</l>
<l n="5">Si en was mi niet getrouwe</l>
<l>Des lijt mijn herteken rouwe</l>
</lg>
<lg><l>Het ghaet ten vastelavont waert</l>
<l>Nu lengen ons de dagen</l>
<l>Mijn lief boot mi een cranselijn</l>
<l n="10">Van peerlen fijn</l>
<l>Oft ic soude willen draghen</l>
<l>totten daghe</l>
</lg>
<lg><l>Daer na coemt ons die lieven tijt</l>
<l>So spruyten ons die bloemkens</l>
<l n="15">Si springen uut so menigerley</l>
<l>Coel is den mey</l>
<l>Ic hoore den nachtegael singhen</l>
<l>van minnen</l>
</lg>
<lg><l>Wat achte ic op den vogelen sanck</l>
<l n="20">Oft op quade nijders tongen</l>
<l>Mijn lief boot mi haer armkens blanc</l>
<l>Ic weets haer danc</l>
<l>Ic en salts mi niet beromen</l>
<l>Mach ic daer in comen</l>
</lg>
<lg><l n="25">Ghi zijt mijn lief weet dat voorwaer</l>
<l>Ick vare na Oostenrijck</l>
<l>Schoonder wijf en sach ic nye</l>
<l>als ickse aensie</l>
<l>Waer vintmen haers gelijcken</l>
<l n="30">haers gelijcken</l>
</lg>
<lg><l>Oorlof schoon lief van aerdenborch</l>
<l>Wi twee wi moeten scheyden</l>
<l>ick eedt mijn corenken groene</l>
<l>Ick hebs van doene</l>
<l n="35">Maria wil ons gheleyden</l>
<l>als wi scheyden</l>
</lg>

</body>
</text>
<text>
<body><head type="comment">26  </head>
<lg><l><hi rend="bold">D</hi>en winter comt aen den mey is uut</l>
<l>die bloemkens en staen niet meer Int groene</l>
<l>die nachten zyn lanc door des winters vertuyt</l>
<l>Nu lust mi wel wat nieus te doene</l>
<l n="5">Mijn ionghe iuecht is nu in saysoene</l>
<l>Mijn man en is niet wel mijn vrient</l>
<l>ey out grisaert al sliept ghi totter noene</l>
<l>Ghi en hebt niet dat mi dient</l>
</lg>
<lg><l>Het was mi van te voren gheseyt</l>
<l n="10">Dat ghi waert van slutsaerts bende</l>
<l>U spel mi oock niet en ghereyt</l>
<l>int beghinsel noch int eynde</l>
<l>Waer ick mi keere oft wende</l>
<l>Mijn man en is niet wel mijn vrient</l>
<l n="15">ey out grijsaert dat ic u oeyt kende</l>
<l>Want ghi en hebt niet dat mi dient</l>
</lg>
<lg><l>Vermaledijt so moeten si sijn</l>
<l>die dat houwelijc van hem voortbrochte</l>
<l>Het schoon coluer den reynen maechdom mijn</l>
<l n="20">dat die griecke aen mi verlochte</l>
<l>Mi en rocx hoe ick van hem gerochte</l>
<l>Mijn man en is niet wel mijn vrient</l>
<l>ey out grisaert dat vlees ic te dier cochte</l>
<l>Want ghi en hebt niet dat mi dient</l>
</lg>
<lg><l n="25">en weent niet meer mijn soete lief</l>
<l>Ick hebbe genoech voor u behagen</l>
<l>Silver ende gout van als u gherief</l>
<l>daer toe bereyt u leve daghen</l>
<l>Van mi en hebdy dan niet te claghen</l>
<l n="30">Ghi segt ic en ben niet wel u vrient</l>
<l>ey out grisaert dat beenken moetty knagen</l>
<l>Want ghi en hebt niet dat mi dient</l>
</lg>
<lg><l>Had ic pampier schoon parkement</l>
<l>Penne ende inct ick schreve daer inne</l>
<l n="35">Aen die liefste prince bekent</l>
<l>Dat hi soude comen tot sijn vriendinne</l>
<l>Dien ic met goeder herten beminne </l>
<l>Want mijn man en is niet wel mijn vrient</l>
<l>ey out grisaert al soudi daer om ontsinnen</l>
<l n="40">Ic heb een ander liefken die mi dient</l>
</lg>

</body>
</text>
<text>
<body><head type="comment">27 Een nyeu liedeken </head>
<lg><l><hi rend="bold">D</hi>en lustelijcken Mey is nu inden tijt</l>
<l>Met sinen groenen bladen</l>
<l>Int lievelijc aenscouwen ghi die venus dienaers zijt</l>
<l>Men mach u niet versaden</l>
<l n="5">Want bi des meys virtuyt</l>
<l>So menich cleyn voghelken ruyt</l>
<l>Sijnen sanck is soet om hooren</l>
<l>Dies willen wi vruecht orbooren</l>
</lg>
<lg><l>Bedrijft solaes genoechte ende vruecht</l>
<l n="10">Die blomkens staen ontploken</l>
<l>Coemt met u lieveken buiten in des veldekens ieucht</l>
<l>Die cruyden staen seer soet van roken</l>
<l>Si staen net ende reyn</l>
<l>In dat soete lustelijcke pleyn</l>
<l n="15">Daer siet mense ieuchdelijck bloeyen</l>
<l>Door des soeten meyschen daus bepoeyen</l>
</lg>
<lg><l>Die nachtegael singhet nacht ende dach</l>
<l>Met menich dierken cleyne</l>
<l>Want ghi die Venus doet gewach</l>
<l n="20">Wendt u ten veldekens reyne</l>
<l>ende wilt ons comen bi</l>
<l>U weerste lieveken ic ende ghi</l>
<l>en acht gheen nijders bespringhen</l>
<l>ende helpt ons den mey in bringhen</l>
</lg>
<lg><l n="25">O Venus had ich mijn lieveken alleyn</l>
<l>Het soude mijnder herten lusten</l>
<l>ende wi tsamen laghen op een beddeken cleyn</l>
<l>Daer ick bi haer mocht rusten</l>
<l>ende wi daer speelden moedernaect</l>
<l n="30">Alsomen die bervoetekinderkens maect</l>
<l>So soude ic mijn lieveken ghebruycken</l>
<l>Ende in mijn armkens luycken</l>
</lg>
<lg><l>Amoreuse lievekens zyn hier vergadert</l>
<l>This elcken een melodie</l>
<l n="35">Als deen gesichte dander verclaert</l>
<l>Scout alle melancolie</l>
<l>Haer caecxken zyn van coluere root</l>
<l>Ende hoe menich versuchten groot</l>
<l>geeft elc zyn liefken int wesen</l>
<l n="40">Een soenken van u schoon lief salt genesen</l>
</lg>
<lg><l>Oorlof princelijc lief seer amoreus</l>
<l>Nu bidde ic u om een bede</l>
<l>Neemt desen mey in dancke seer coragieus</l>
<l>Ende bewaert hem na reynder sede</l>
<l n="45">Thoont ons u ghetrouwige ioncste fier</l>
<l>Al onder desen soeten eglentier</l>
<l>Wilt uut den slape ontspringen</l>
<l>Ende helpt ons vrolijc singhen</l>
</lg>

</body>
</text>
<text>
<body><head type="comment">28 Een nyeu liedeken </head>
<lg><l><hi rend="bold">D</hi>ie vogelkens inder muten</l>
<l>Si singen haren tijt</l>
<l>Waer sal icx mi onthouden</l>
<l>Ic ben mijns liefkens quijt</l>
<l n="5">Waer sal icx mi onthouden</l>
<l>Ende ic haer so gaerne aensie</l>
<l>Al spreec ic u liefken so selden</l>
<l>Ic scenc u myn herteken is fier</l>
</lg>
<lg><l>Ic ginc noch gister avont</l>
<l n="10">So heymelic eenen ganck</l>
<l>Al voor myns liefkens dore</l>
<l>Si wist mi cleynen danck</l>
<l>Staet op mijn alder liefste</l>
<l>Staet op ende laet mi in</l>
<l n="15">ic swere u op al mijn trouwe</l>
<l>Ic en had noit liever dan dy</l>
</lg>
<lg><l>Scoon lief laet u gedencken</l>
<l>Dat ic eens die liefste was</l>
<l>Ende lach in uwen armen</l>
<l n="20">Nu ben ic geworden een onwaert gast</l>
<l>Al hebdi mi nu begheven</l>
<l>Noch drage ic eenen huebscen moet</l>
<l>Die liefte bloeyt winter en somer</l>
<l>Dat de coele mey niet en doet</l>
</lg>
<lg><l n="25">Hi tooch van sinen handen</l>
<l>Van goude een vingherlijn</l>
<l>hout daer mijn alder liefste</l>
<l>Daer is die trouwe van mijn</l>
<l>Mer oft yemant vraghet</l>
<l n="30">Wie u dat vingherlinck gaf</l>
<l>Antwoort hem met huebsce woorden</l>
<l>die eens die alder liefste was</l>
</lg>
<lg><l>Ic hoorde ghister avont</l>
<l>So lustelijck eenen sanck</l>
<l n="35">Mijn liefken die gaet houwen</l>
<l>Ick en weets haer gheenen ondanck</l>
<l>Al heeft si mi begheven</l>
<l>Noch draghe ick eenen huebschen moet</l>
<l>Die liefde bloeyt winter en somer</l>
<l n="40">Dat die coele mey niet en doet</l>
</lg>
<lg><l>Die dit liedeken heeft ghesonghen</l>
<l>Dat was een ruyter fijn</l>
<l>Sijn herteken ghinck int lichte</l>
<l>Met schoone vroukens fijn</l>
<l n="45">Dit liet heeft hi ghesonghen</l>
<l>Ter eeren der liefste zijn</l>
<l>In spijt der nijders tonghen</l>
<l>Sijnen naem is Ionghen stijn</l>
</lg>

</body>
</text>
<text>
<body><head type="comment">   29 Een nyeu liedeken </head>
<lg><l><hi rend="bold">D</hi>es hadde een swave een dochterkijn</l>
<l>Si en woude niet langher dienen</l>
<l>Rock ende mantel woude si haen</l>
<l>Twee schoenen met smale riemen</l>
<l n="5">Ja schoon isser mijn Elsselijn</l>
</lg>
<lg><l>Des wildy rock ende mantel haen</l>
<l>Twee schoenen met smale riemen</l>
<l>So gaet Tausborch in die stadt</l>
<l>Ende grote heeren dienen</l>
<l n="10">Ja schoon isser mijn Elsselijn</l>
</lg>
<lg><l>Doen si Tausborch binnen quam</l>
<l>Al op die enghe straten</l>
<l>Si vraechden na den besten wijn</l>
<l>Daer ruyters ende lantsknechten saten</l>
<l n="15">Ja schoon isser mijn Elsselijn</l>
</lg>
<lg><l>Doen si inder stoven quam</l>
<l>Men brochte haer eens te drincken</l>
<l>Si liet haer ooghen omme gaen</l>
<l>Den beker liet si sincken</l>
<l n="20">Ja schoon isser mijn Elsselijn</l>
</lg>
<lg><l>Si namen die terlinghen inde hant</l>
<l>Si begonnen daer te spelen</l>
<l>Die daer die meeste ooghen worp</l>
<l>die sliep bider schoonder vrouwen</l>
<l n="25">Ja schoon isser mijn Elsselijn</l>
</lg>
<lg><l>Hi nam schoon Elsselijn bider hant</l>
<l>Bi haer snee witte handen</l>
<l>Hi leyse daer hi een beddeken vant</l>
<l>dat groene wout ten eynde</l>
<l n="30">Ja schoon isser mijn Elsselijn</l>
</lg>
<lg><l>Hi sette haer neder op die banc</l>
<l>Si en dede niet dan weenen</l>
<l>Noch hebbe ic stoute broeders drie</l>
<l>eenen rijcken vader tsoheyme</l>
<l n="35">Ja schoon isser mijn Elsselijn</l>
</lg>
<lg><l>Dats hebdy stoute broeders drie</l>
<l>eenen rijcken vader tsoheyme</l>
<l>So moechdy dit iaer een huerlinc zijn</l>
<l>eenen rijcken vader tsoheyme</l>
<l n="40">Ja schoon isser mijn Elsselijn</l>
</lg>
<lg><l>Mer doen si opter gassen tradt</l>
<l>Haer bekende hare broeder</l>
<l>   Och suster sprac hi suster mijn</l>
<l>Hoe is die reyse verganghen</l>
<l n="45">dat den roc vore corter is</l>
<l>ende achter veel te langhe</l>
<l>Ja schoon isser mijn Elsselijn</l>
</lg>
<lg><l>Och broeder sprac si broeder mijn</l>
<l>du riedeste mi aen mijn eere</l>
<l n="50">Hadde mi dat een ander ghedaen</l>
<l>Hi soudes mi wederomme keeren</l>
<l>Ja schoon isser mijn Elsselijn</l>
</lg>
<lg><l>Die dit liedeken eerstwerf sanc</l>
<l>Hi hevet geerne ghesonghen</l>
<l n="55">Een vroom lantsknecht is hi genaemt</l>
<l>Tausborch binnen der stede</l>
<l>Ja schoon isser mijn Elsselijn</l>
</lg>

</body>
</text>
<text>
<body><head type="comment">30 Een nyeu liedeken </head>
<lg><l><hi rend="bold">D</hi>ie mint die vint een heimelic lijden</l>
<l>hi ducht hi sucht in allen daghen</l>
<l>Ende hem den troost dan moet vermijden</l>
<l>Sijn cleyn voorspoet mach hi wel claghen</l>
<l n="5">Ick weet die sulcke moet verdraghen</l>
<l>Ende lijden een swaer verdriet</l>
<l>Lijf ende goet soude hi wel waghen</l>
<l>Om haer nochtans en acht zijs niet</l>
</lg>
<lg><l>Si en achtes niet wat baet gheclaecht</l>
<l n="10">Nochtans weet si wel ongheloghen</l>
<l>Dat ic en minne gheen schoonder maecht</l>
<l>Si doet mi dicwils droefheyt tooghen</l>
<l>Weenen ende suchten voor haer ooghen</l>
<l>Ende lijden een swaer verdriet</l>
<l n="15">Ey lacen dit moet ic al ghedooghen</l>
<l>Om haer nochtans en acht zijs niet</l>
</lg>
<lg><l>Mocht ic eens troost aen haer verwerven</l>
<l>So slote ic truere buyter fille</l>
<l>Mer neen ic ick salt besterven</l>
<l n="20">Want si en heves gheenen wille</l>
<l>Ic mach wel claghen luyde ende stille</l>
<l>Int strick van minnen lijde ick verdriet</l>
<l>Int herte hebbe ick so grooten geschille</l>
<l>Om haer nochtans en acht zijs niet</l>
</lg>
<lg><l n="25">Haer blijde ghelaet heeft mi bedroghen</l>
<l>Ende ooc ghebrocht in lijdens erven</l>
<l>Haer schoon opslag van haren ooghen</l>
<l>Doet mi duysentich dooden sterven</l>
<l>Iuecht ende vruecht moet al bederven</l>
<l n="30">In mi dies lijde ick verdriet</l>
<l>Mijn herteken soude ick wel laten schermen</l>
<l>Om haer nochtans en acht zijs niet</l>
</lg>
<lg><l>O venus ghi moordadighe vrouwe</l>
<l>Ghi schieter veele met uwen strale</l>
<l n="35">Dat machmen wel aen mi beschouwen</l>
<l>Ghi worpet mi buyten vruechden pale</l>
<l>O venus ghi zijt die princepale</l>
<l>Die mi dicwils doet verdriet</l>
<l>Adieu ick blijve in droefheyts sale</l>
<l n="40">Om haer nochtans en acht zijs niet</l>
</lg>

</body>
</text>
<text>
<body><head type="comment">31 Een nyeu liedeken </head>
<lg><l><hi rend="bold">D</hi>at meysken opter laden lach</l>
<l>Si weende also seere</l>
<l>Hadde ick nu eenen knaep</l>
<l>Die mi dat luytken sloech</l>
<l n="5">Ende ick een kindeken van hem droech</l>
</lg>
<lg><l>Dat verhoorde eenen ionghe knaep</l>
<l>een knaep die was stout</l>
<l>Hi dede een veelken maken</l>
<l>Van silver ende van roode gout</l>
<l n="10">Ay mi lieve meysken ghi valt mi seer bout</l>
</lg>
<lg><l>Doen dat veelken ghemaket was</l>
<l>Hi ghinck voor zijns liefs dore</l>
<l>Schoon lief zijt ghi daer binnen</l>
<l>daer binnen so coemt hier voren</l>
<l n="15">Ay mi lieve meysken hoe beval ic dy</l>
</lg>
<lg><l>Ghi bevalt mi uuter maten wel</l>
<l>Met dy vaer ick van hen</l>
<l>Over die groene heyde</l>
<l>Vader ende moeder te leyde</l>
<l n="20">Ay mi lieve lantsknecht ick ben bereyt</l>
</lg>
<lg><l>Als si op der heyden quam</l>
<l>die heyde was lanck ende groot</l>
<l>Had ick nu ros ende waghen</l>
<l>die mi weynich droech</l>
<l n="25">Ay mi lieve lantsknecht ick ben so moede</l>
</lg>
<lg><l>   Ros ende waghen en heb ic niet</l>
<l>Maer eenen bedelaers sack</l>
<l>Mach ick u daer mede helpen</l>
<l>Ick hanghen u aenden sack</l>
<l n="30">Ay mi lieve meysken hoe bevalt u dat</l>
</lg>
<lg><l>Ick en ben gheen bedelersse</l>
<l>Noch oock gheen bedelaers kint</l>
<l>Ick ben eens coopmans dochter</l>
<l>Te Covelens op den rijn</l>
<l n="35">Ay lieve lantsknecht ic vaer van dy</l>
</lg>
<lg><l>Sidy eens borghers dochter</l>
<l>Te Covelens al op den rijn</l>
<l>So ben ick eens visschers sone</l>
<l>Te Walckenborch al op die merct</l>
<l n="40">Ay mi lieve meysken hoe beval ic dy</l>
</lg>
<lg><l>Die ons dit goede liedeken sanc</l>
<l>Ende wel ghesonghen had</l>
<l>Hi hevet wel ghesonghen</l>
<l>God gheve hem een goet iaer</l>
<l n="45">Een schoon vrou had hi met hem gaen</l>
</lg>

</body>
</text>
<text>
<body><head type="comment">32 Een nyeu liedeken </head>
<lg><l><hi rend="bold">D</hi>ie mey is so genoechlijcken tijt</l>
<l>Het spruyten gelu bloemkens aender heyden</l>
<l>Ic hebbe verloren alle myn iolijt</l>
<l>Mijn gepeys is so menigherleyde</l>
<l n="5">Ic en was nije van goeder herten vro vro vro</l>
<l>Van goeder herten also vro</l>
<l>Mi en waer leedt misquam u yet</l>
</lg>
<lg><l>Sal ic langhe in druck moeten leven</l>
<l>Schoon waerde lieveken ic ende ghy</l>
<l n="10">Mi dunct dat mi alle aderen beven</l>
<l>Ende mijn leden begheven my</l>
<l>Ic en was nije van goeder herten vro etc</l>
<l>Van goeder herten also vro</l>
<l>Mi en waer leedt misquam u yet</l>
</lg>
<lg><l n="15">Siet op mi trousalich wijf</l>
<l>Suldijs mi nu ter noot af gaen</l>
<l>Herte moet sin ende daer toe lijf</l>
<l>Sullen tot uwer ghenaden staen</l>
<l>Ic en was nije van goeder herten vro etc</l>
<l n="20">Van goeder herten also vro</l>
<l>Mi en waer leedt misquam u yet</l>
</lg>
<lg><l>Staet mi in staden schoon lief</l>
<l>Om uwen wil draghe ick graeu ende grijs</l>
<l>Siet op mi en kendy my niet</l>
<l n="25">Siet op mi so moechdijs worden wijs</l>
<l>Ic en was nije van goeder etc</l>
<l>Van goeder herten also vro</l>
<l>Mi en waer leedt misquam u yet</l>
</lg>
<lg><l>Seven iaer heb ick geploghen</l>
<l n="30">Om te vercrijghen een ghestadich lief</l>
<l>Ick hebbe gheleghen in swaren tormenten</l>
<l>En suldy mijns ontfermen niet</l>
<l>Ic en was nije van goeder herten vro etc</l>
<l>Van goeder herten also vro</l>
<l n="35">Mi en waer leedt misquam u yet</l>
</lg>
<lg><l>Ic siese hier gaen voor mijn ooghen</l>
<l>Och op mi en achtse niet</l>
<l>Och leyder qualijck can ict ghedooghen</l>
<l>Dat een ander heeft mijn lief</l>
<l n="40">Ic en was nije etc</l>
<l>van goeder etc</l>
<l>Mi en waer leedt misquam u yet</l>
</lg>

</body>
</text>
<text>
<body><head type="comment">33 Een amoreus liedeken </head>
<lg><l><hi rend="bold">D</hi>in eygen certeyn reyn vroulic saet</l>
<l>Blijf ic ghi zijt die gene daer al aen staet</l>
<l>Hert sin moet u aencleven</l>
<l>Ghi hebt int herte den hoochsten graet</l>
<l n="5">Ghi zijt die fonteyne diet al af dwaet</l>
<l>Ghepeyns mijn suchten ende beven</l>
<l>Ghi zijt boven alle bloemkens soet</l>
<l>Boven roosen root</l>
<l>Dus blijve ick dijn eyghen tot in mijn doot</l>
</lg>
<lg><l n="10">Medea Jason noyt so seer en versinde</l>
<l>Paris Helenam noyt so seer en beminde</l>
<l>Boven alle sidy ghepresen</l>
<l>Ic moet verdwijnen als stof voor den winde</l>
<l>Ist dat ic gheen troost aen u en vinde</l>
<l n="15">Reyn bloeme uutghelesen</l>
<l>Noyt Venus geschut mi so seer doorscoot</l>
<l>Ick segt u bloot</l>
<l>Dus blijve ick dijn eyghen tot in mijn doot</l>
</lg>
<lg><l>Naest u in swerelts begrijpen gheen</l>
<l n="20">die therte beswaert dan ghi alleen</l>
<l>Schoon vrolijcke figuere</l>
<l>en weest doch niet ghelijck den steen</l>
<l>Mer helpt mi lief uut droefheyts ween</l>
<l>Mijn herte uut allen getruere</l>
<l n="25">So mach ic leven in vruechden groot</l>
<l>Sonder wederstoot</l>
<l>Dus blijve ic dijn eyghen tot in mijn doot</l>
</lg>
<lg><l>Al hebbe ick geheel o lieflijc bloet</l>
<l>Mijn herte ghestelt in u behoet</l>
<l n="30">Laet mi gheen druck verwinnen</l>
<l>U minlijc aensicht u woordekens soet</l>
<l>Die brenghen mi inder minnen gloet</l>
<l>Si doen mi dit beginnen</l>
<l>Ghi zijt mijn voetsel ter uuterster noot</l>
<l n="35">Boven wijn ende broot</l>
<l>Dus blijve ick dijn eyghen tot in mijn doot</l>
</lg>

</body>
</text>
<text>
<body><head type="comment">34 Een oudt liedeken </head>
<l>Ende den eersten reghel singhet altoos tweewerf</l>
<lg><l>Dat ruyterken inder schueren lach</l>
<l>die schuer was cout den ruyter was nat</l>
</lg>
<lg><l>Och lieve heer waert decket mi</l>
<l>die schuer is cout seer vrieset mi</l>
</lg>
<lg><l n="5">Die waert sprac zijnder dienstmaecht toe</l>
<l>Gaet decket den ruyter met haver stroe</l>
</lg>
<lg><l>Dat meysken en dorstet laten niet</l>
<l>Si dede dat haer haer meester hiet</l>
</lg>
<lg><l>Si nam den ruyter in haren arm</l>
<l n="10">Al was hi cout si maecte hem warm</l>
</lg>
<lg><l>Doen die ruyter sijn willeken had gedaen</l>
<l>Sprac hi scoon meisken ghi moecht wel gaen</l>
</lg>
<lg><l>Waer soude ic rijden waer soude ic gaen</l>
<l>Ic ben met uwen kinde bevaen</l>
</lg>
<lg><l n="15">Sidy met mijnen kinde bevaen</l>
<l>So sult ghi rijden ende ick sal gaen</l>
</lg>
<lg><l>Hi settese voor hem op zijn paert</l>
<l>Hi voerdese tzijnder moeder waert</l>
</lg>
<lg><l>Och lieve moeder hier is mijn wijf</l>
<l n="20">Ick hebse liever dan alle u lijf</l>
</lg>
<lg><l>Die moeder sette haer eenen stoel</l>
<l>die dochter worp daer een cussen toe</l>
</lg>
<lg><l>Die moeder leyde een ey int vier</l>
<l>die dochter twee dat waren drie</l>
</lg>

</body>
</text>
<text>
<body><head type="comment">35 Een oudt liedeken </head>
<lg><l><hi rend="bold">E</hi>en boerman hadde eenen dommen sin</l>
<l>daer op so schafte hi zijn ghewin</l>
<l>Het voer een boerman uut meyen</l>
<l>Hi brocht sinen heere een voeder houts</l>
<l n="5">Sijnder vrouwen den coelen mey</l>
</lg>
<lg><l>Die boer al op den hove tradt</l>
<l>die vrouwe op hoogher tinnen lach</l>
<l>Si lach op hoogher salen</l>
<l>Mocht ick een corte wijle bi u zijn</l>
<l n="10">Ick gave daer om mijn ros mijn wagen</l>
</lg>
<lg><l>Die vrouwe die reden so haest vernam</l>
<l>Si liet den boerman comen an</l>
<l>So heymelic al stille</l>
<l>Al in een duyster camerken</l>
<l n="15">Daer deden si twee haren wille</l>
</lg>
<lg><l>Doen hi zijn willeken hadde ghedaen</l>
<l>Die boer moste vander tinnen gaen</l>
<l>Ende hi bestont te claghen</l>
<l>Ic segghe u dat het deen is ghelijc den ander</l>
<l n="20">Mi rout mijn ros mijn waghen</l>
</lg>
<lg><l>Die heere quam uuter iaechte ghereden</l>
<l>Hi hoorde den boerman seere claghen</l>
<l>Hi hoorde den boerman claghen</l>
<l>Ghi segt dat het een is als dander is</l>
<l n="25">die waerheyt suldy mi saghen</l>
</lg>
<lg><l>Die boer had schier een loeghen bedacht</l>
<l>Ick hadde een voederken houts gebracht</l>
<l>Ende daer was een crom hout onder</l>
<l>Ick seg u dat het deen als dander brant</l>
<l n="30">Als si biden viere comen</l>
</lg>
<lg><l>Hierom was u vrou so gram</l>
<l>dat si mijn ros mijn waghen nam</l>
<l>Om sulcken cleynen schulde</l>
<l>Ic bidde u lieve heere mijn</l>
<l n="35">Verwerft mijnder vrouwen hulde</l>
</lg>
<lg><l>Die here ginc voor zijnder vrouwen staen</l>
<l>Wat heeft desen armen boer misdaen</l>
<l>Schaemt ghi u der sonden niet</l>
<l>Gheeft hem zijn ros zijn waghen weder</l>
<l n="40">Laet hem varen tot sinen kinder</l>
</lg>
<lg><l>Vaert henen vaert henen goet boere mijn</l>
<l>dat eerste sal u vergheven zijn</l>
<l>Vaert henen dijnre straten</l>
<l>Och coemt ooc weder als ghi moecht</l>
<l n="45">Brengt ons dat crom hout vake</l>
</lg>

</body>
</text>
<text>
<body><head type="comment">36 Een amoreus liedeken </head>
<lg><l><hi rend="bold">E</hi>en Venus dierken heb ic uutvercoren</l>
<l>Gheen schoonder en weet ic nu terstont</l>
<l>Om haer so wil ic vruecht oorboren</l>
<l>Int aensien van haren lachende mont</l>
<l n="5">Haer keelken wit haer borstkens ront</l>
<l>Maken mi vrolijc van sinne</l>
<l>Schoonder en was noyt van moeder geboren</l>
<l>This recht dat icse beminne</l>
</lg>
<lg><l>Ghelijc gout is haer hayr van coluere</l>
<l n="10">Twee oochskens ter amoreusheyt snel</l>
<l>Twee borstkens root soet van natuere</l>
<l>So is mijn lieveken dat weet ic wel</l>
<l>Sedich van gheest ende niet rebel</l>
<l>Si is mijnder herten keyserinne</l>
<l n="15">Ic en weet ter werelt geen liever creature</l>
<l>This recht dat icse beminne</l>
</lg>
<lg><l>Noch heeft si een hoochmoedige coragie </l>
<l>Ende daer toe een fieren ganc</l>
<l>Int triumpheren bedrijft si ragie</l>
<l n="20">Ic en hoorde mijn dage noeyt soeter sanc</l>
<l>Dan si bedrijft met haren voys gheclanc</l>
<l>Het dunct mi puer een godinne</l>
<l>Ghefaetsoeneert is si als een ymagie</l>
<l>This recht dat icse beminne</l>
</lg>
<lg><l n="25">Ic en can vergheten mijns liefs manieren</l>
<l>Haer vriendelijc wesen haer fier ghelaet</l>
<l>Crijghe ic geen troost door haer bestieren</l>
<l>So wert mijn herte heel desparaet</l>
<l>Mocht ic met haer myn troost myn toeverlaet</l>
<l n="30">So waer ick blijde van sinne</l>
<l>Vruecht ende solaes soude ic hantieren</l>
<l>Tis recht dat icse beminne</l>
</lg>
<lg><l>Princesse gent die myn vruecht doet breeden</l>
<l>Al mocht ic hebben van goude swaer</l>
<l n="35">Tghewichte van u ic en sal u niet scheeden</l>
<l>Ghi blijft mijn liefste wederpaer</l>
<l>Want aen u lief en weet ic gheenen maer</l>
<l>Dan alle vruecht en ghewinne</l>
<l>Haer wesen reyn en mach mi niet verleeden</l>
<l n="40">This recht dat icse beminne</l>
</lg>

</body>
</text>
<text>
<body><head type="comment">37 Een nyeu liedeken </head>
<lg><l><hi rend="bold">E</hi>en oude man sprac een meysken an</l>
<l>Schoon lief wildy beteren myn verdriet</l>
<l>Neen ic seydese lieve Jan</l>
<l>Van uwen biere en dorst mi niet</l>
<l n="5">Tis beter dat ghi van mi vliet</l>
<l>Ghi doet doch al verloren pijn</l>
<l>Mijn boelken moet een ionck man zijn</l>
</lg>
<lg><l>Schoon lief ick soude mi geerne paren</l>
<l>Waert u beliefte nu ter tijt</l>
<l n="10">Spreect een oude quene van tseventich iaren</l>
<l>Oudt ende verrompelt also ghi zijt</l>
<l>Aen u en is doch gheen profijt</l>
<l>Ghi en tapt niet dan verschaelden wijn</l>
<l>Mijn boelken moet een ionck man zijn</l>
</lg>
<lg><l n="15">O waerde suver iuecht</l>
<l>Herte ende sin hanget al aen dy</l>
<l>Stelt u te vreden oft ghi moecht</l>
<l>Wi en dienen niet te samen ick ende ghy</l>
<l>Oudt ende versleten dunct ghy my</l>
<l n="20">Wat soudt ghi schrijven in mijn francijn</l>
<l>Mijn boelken moet een ionck man zijn</l>
</lg>
<lg><l>Schoon lief wilt doch doen mijn avijs</l>
<l>So sal ic u maken van goede rijc</l>
<l>Een ionc man staet badt in mijnen prijs</l>
<l n="25">Ghelijc soect altijt zijn ghelijck</l>
<l>Wat soudt ghi doeghen op eenen tijt</l>
<l>Dan droncken drincken als een swijn</l>
<l>Mijn boelken moet een ionck man zijn</l>
</lg>
<lg><l>Ic mach wel claghen mijn verdriet</l>
<l n="30">Ic minne ende worde niet ghemint</l>
<l>Nu swijghet seyt ghi luerefaes</l>
<l>Vrijdt elders daer ghi troost ghewint</l>
<l>Ic hebbe bemint een ionghelinck</l>
<l>Mijn herte verblijt in zijn aenschijn</l>
<l n="35">Mijn boelken moet een ionck man zijn</l>
</lg>

</body>
</text>
<text>
<body><head type="comment">38 Een nyeu liedeken </head>
<lg><l><hi rend="bold">E</hi>en goet nyeu liet heb ick gedicht</l>
<l>Met also droeven sinne</l>
<l>Die liefste heeft mi daer toe gesticht</l>
<l>Met haerder looser minne</l>
<l n="5">Ic en sal haer nemmermeer af gaen</l>
<l>Bi daghe noch bi nachte</l>
<l>Si cost mijn herteken so menighen traen</l>
<l>Al heeftse mi ontrou ghedaen</l>
<l>Noch staetse in mijn gedachte</l>
</lg>
<lg><l n="10">Noyt roose soet van soeter rueck</l>
<l>En heeft mijn herteken so seer bevangen</l>
<l>Al hebbe ick somtijts quaet gheluck</l>
<l>Naer haer staet mijn verlanghen</l>
<l>Rijc god mocht noch eens anders gaen</l>
<l n="15">En mochte den tijt noch keeren</l>
<l>Dat ic mocht troost van haer ontfaen</l>
<l>So soude ic allen druck verslaen</l>
<l>Ende altoos vruecht vermeeren</l>
</lg>
<lg><l>Met een die alder liefste mijn</l>
<l n="20">So ghink ic vermeyden</l>
<l>Ick en mach altoos bi u niet zijn</l>
<l>Wi twee wi moeten scheyden</l>
<l>Si hout mijn herteken so seer doorwont</l>
<l>Hoe soude ick vrolijck wesen</l>
<l n="25">Dat heeft ghedaen haren rooden mont</l>
<l>Mocht ic dien cussen ic waer ghesont</l>
<l>So waer mijn herteken ghenesen</l>
</lg>
<lg><l>Altijt staet si in mijn vermaen</l>
<l>Ende al uut goeder duechden</l>
<l n="30">Mocht ic noch troost van haer ontfaen</l>
<l>So waer mijn herte in vruechden</l>
<l>Mer neen ick niet ic blijve alleyn</l>
<l>Ende si heeft mi begheven</l>
<l>Si is nochtans dat liefste greyn</l>
<l n="35">Riese ick dit iaer noch twee voor eyn</l>
<l>So mach ick vrolijck leven</l>
</lg>
<lg><l>Oorlof schoon lief alst wesen moet</l>
<l>Ende ick wil henen varen</l>
<l>Ick bidde maria maghet soet</l>
<l n="40">Dat si ons wil bewaren</l>
<l>Mijn sinnekens hadde ick op u ghestelt</l>
<l>Schoon lief ist al verloren</l>
<l>Ick minde u boven goet oft ghelt</l>
<l>Mi dunct dat u mijn vrientschap smelt</l>
<l n="45">Adieu mijn uutvercoren</l>
</lg>
<lg><l>Mer die dit liedeken eerstwerf sanck</l>
<l>Dat was een ruyters gheselle</l>
<l>Hi weets hem allen goeden danck</l>
<l>Die duecht van hem ende van zijn boel vertellen</l>
<l n="50">Met schoone vroukens sidt hi op die banck</l>
<l>Te biere oft te wijne</l>
<l>Al is zijn borsse dicwils cranck</l>
<l>Laghe hy in zijns boels armkens blanck</l>
<l>Het waer zijnder herten een medecijne</l>
</lg>

</body>
</text>
<text>
<body><head type="comment">39 Een nyeu liedeken </head>
<lg><l>   <hi rend="bold">E</hi>en ionck meysken reyn van seden</l>
<l>Hadde mi tot haren bedde gedaecht</l>
<l>Ende des was ick so wel te vreden</l>
<l>Het dochte mi zijn een suyver maecht</l>
<l n="5">Dies was ick van herten bouwe</l>
<l>Si seyde zijt wellecom lief seer weert</l>
<l>Na u so heeft mijn herteken begheert</l>
<l>Dat neme ick op mijn trouwe</l>
</lg>
<lg><l>Als wij te samen opt beddeken waren</l>
<l n="10">Met vruechden dat wi songhen</l>
<l>Wij lieten clincken der vruechden snaren</l>
<l>In spijt der nijders tonghen</l>
<l>Wi waren al te samen so wel te pas</l>
<l>Dat dede die schoone suyver iuecht</l>
<l n="15">Des so was mijn herteken so verhuecht</l>
<l>Mi docht dat ick daer rooskens las</l>
</lg>
<lg><l>Daer laghen wi twee al totten dach</l>
<l>Van vruechden also droncken</l>
<l>Als ick die schoone bloeme aensach</l>
<l n="20">Mijn herte dat wilde ontfoncken</l>
<l>Dat dede dat vrouken schoone</l>
<l>Si was so vriendelijc van aenschijne</l>
<l>Al in mijn herteken spant si die croone</l>
</lg>
<lg><l>Als lief bi lief te samen rust</l>
<l n="25">Ende in die armkens luyken</l>
<l>Si boeten der natueren lust</l>
<l>Met vruechden die si ghebruycken</l>
<l>Sulck ist natuerlijck wesen</l>
<l>Een amoreus ist int beghinnen</l>
<l n="30">Alsmen zijn liefken mach ghewinnen</l>
<l>Het is een vruecht ghepresen</l>
</lg>
<lg><l>Als twee ghelievekens te samen zijn</l>
<l>Ghenoechte dat si hantieren</l>
<l>Si vergheten alle druck ende pijn</l>
<l n="35">Als si te samen roseren</l>
<l>dat doet die amoreusheyt groot</l>
<l>Die menighe is van dier natuere</l>
<l>die nacht en dunct hem niet een vre</l>
<l>Als hi mach rusten in zijns liefs schoot</l>
</lg>
<lg><l n="40">Ick bidde u minnaers ende rosiers</l>
<l>Die metter minne zijt beladen</l>
<l>Si maken som so veel bestiers</l>
<l>dat si const versmaden</l>
<l>dies so heeft die menighe toren</l>
<l n="45">Ick segt u oock te sulcker tijt</l>
<l>die onconstighe heeft sulcken nijt</l>
<l>daer bi so gaet die conste verloren</l>
</lg>
<lg><l>Dese nijders zijn argher dan fenijn</l>
<l>Ende van sulcker natueren</l>
<l n="50">Als si vruecht sien dat dunct hem pijn</l>
<l>Al waert van haer ghebueren</l>
<l>Si en waren noyt gaerne bevonden</l>
<l>een clappaert is van sulcker sede</l>
<l>Hi maect onvrede te menigher stede</l>
<l n="55">Waer dat hi can vermonden</l>
</lg>
<lg><l>Die dit liedeken heeft ghemaect</l>
<l>Hi custese aen haer wanghen</l>
<l>Bi zijn liefken lach hi moedernaect</l>
<l>Met vruechden was hi bevanghen</l>
<l n="60">Van Dermonde is hi geboren</l>
<l>Hi sidt so gaerne op die banck</l>
<l>Als hi mach drincken goeden dranck</l>
<l>Schoon vroukens heeft hi nu uutvercoren</l>
</lg>

</body>
</text>
<text>
<body><head type="comment">40 Een amoreus liedeken </head>
<lg><l><hi rend="bold">E</hi>en ionghe maecht heeft mi gedaecht</l>
<l>Te comen in haer camerkijn</l>
<l>Stout onversaecht heb ict gewaecht</l>
<l>Ick was bespiet van nijders fenijn</l>
<l n="5">Sal ick noch moeten in drucke zijn</l>
<l>Want si mi liefde heeft bewesen</l>
<l>Mocht si gebueren mi mocht si gebueren mi</l>
<l>en so waer ick vrij</l>
<l>Van alle mijnen druck ghenesen</l>
</lg>
<lg><l n="10">Haer aenschijn claer heeft mi voorwaer</l>
<l>Mijn oochskens al te seer verblent</l>
<l>Dat ic haer in drucke ende vaer</l>
<l>Dat is den hoochsten heere bekent</l>
<l>Had ick mijn lieveken hier present</l>
<l n="15">So waer mijn vruecht verresen</l>
<l>Mocht si gebueren mi mocht si gebueren mi</l>
<l>Ende so waer ic vrij</l>
<l>Van alle minen druck ghenesen</l>
</lg>
<lg><l>En al om mijn lief lijde ic miskief</l>
<l n="20">Want icse selden spreken mach</l>
<l>Mer als een dief lijde ic miskief</l>
<l>Mocht icse versoeken nacht ende dach</l>
<l>Dat wildi hooren mijn gheclach</l>
<l>Van mijnen lieveken ghepresen</l>
<l n="25">Mocht si gebueren mi mocht si gebueren mi</l>
<l>Ende so waer ic vrij</l>
<l>Van alle minen druck ghenesen</l>
</lg>
<lg><l>Princersselijc aensien moet ic haer bien</l>
<l>Boven al die leven int aertsche dal</l>
<l n="30">Al moet ic van haer vlien door nijders bespien</l>
<l>Ic hoopt niet langhe dueren en sal</l>
<l>Want God die heere is boven al</l>
<l>So wil ic swijghen met desen</l>
<l>Mocht si gebueren mi mocht si gebueren mi</l>
<l n="35">Ende so waer ic vrij</l>
<l>Van alle minen druc ghenesen</l>
<l>Mint daer ghi trouwe vint</l>
</lg>

</body>
</text>
<text>
<body><head type="comment">41 Een amoreus liedeken </head>
<lg><l><hi rend="bold">E</hi>en lodderlijc vrouken seer amoreus</l>
<l>Si was van wesen so huebsch ende fijn</l>
<l>Met een gheselleken seer coragieus</l>
<l>Ghinc si te biere ende inden wijn</l>
<l n="5">Si schoncken si droncken si maecten iolijt</l>
<l>Al lachende wert de ruyter zijn geldeken quijt</l>
</lg>
<lg><l>Si zijn in liefden wel also vast</l>
<l>Si en connen van malcanderen niet ghescheen</l>
<l>Wanneer hise aen haer borstkens tast</l>
<l n="10">Ten mach dat vrouken niet verleen</l>
<l>Si songhen si spronghen si maecten iolijt</l>
<l>Al lachende wert den ruyter zijn etc</l>
</lg>
<lg><l>Dus zijnse met hen beyden slapen ghegaen</l>
<l>Si speelden te samen een soet accoort</l>
<l n="15">Ende ghinghen in Venus fonteynen dwaen</l>
<l>Ghelijc sulcke ghelievekens toebehoort</l>
<l>Vrou Venus spel en wert daer niet benijt</l>
<l>Al lachende wert den ruyter etc</l>
</lg>
<lg><l>Tsmorghens vroech alst was schoon dach</l>
<l n="20">Hoe vriendelic hi op dat vrouken loech</l>
<l>Met lodderliken ooghen dat si hem aensach</l>
<l>Si sleepten te samen vrou Venus ploech</l>
<l>Si schoncken si droncken si maecten iolijt</l>
<l>Al lachende wert den ruyter etc</l>
</lg>
<lg><l n="25">Dat vrouken docht eenen loosen toer</l>
<l>Wanneer zijn gheldeken was al verschoyt</l>
<l>en si was dubbelder dan een snoer</l>
<l>Het was verteert ende al verpoyt</l>
<l>Met singhen met springen met groot iolijt</l>
<l n="30">Maken si menich ruyter zijn geldeken quijt</l>
</lg>
<lg><l>Princersse lief hoe come ic in dit verwaet</l>
<l>Mer dat ick van u dus scheyden moet</l>
<l>Ic worde verworpen uut minen staet</l>
<l>daer wi plegen te sitten in vruechden soet</l>
<l n="35">ende schoncken ende droncken ende maecten iolijt</l>
<l>Al lachende wert den ruyter etc</l>
</lg>

</body>
</text>
<text>
<body><head type="comment">42 Een oudt liedeken </head>
<lg><l><hi rend="bold">E</hi>en ionck herteken goet van prijse</l>
<l>Ghinck voor een ioncfrouwe staen</l>
<l>Hi seyde ioncfrouwe met goeden avijse</l>
<l>Mochte ic in uwen boomgaert gaen</l>
<l n="5">Ic soude vanden bladerkens plucken</l>
<l>ende die rooskens laten staen</l>
<l>Si seyde ionck heere dat is wel verstaen</l>
<l>Mer ten sal also niet zijn</l>
<l>daer en is maer een alleyn</l>
<l n="10">die van mijnen boomken reyn</l>
<l>Plucken sal een bladekijn</l>
</lg>
<lg><l>Hi seyde wel over schoone ioncfrouwe</l>
<l>Laet mi in uwen boomgaert gaen</l>
<l>ende ic sal van die rooskens plucken</l>
<l n="15">Ende die bladerkens laten staen</l>
<l>Si seyde ionck heere dat waer wel gedaen</l>
<l>Mer ten mach also niet zijn</l>
<l>Want daer en is mer een alleyn</l>
<l>   Hi seyde wel over schoone ioncfrouwe</l>
<l n="20">En verantwoordet niet so fel</l>
<l>Ick hebbe veel berghen sien hoogher dalen</l>
<l>Dan dat torreken datter neder daelt</l>
<l>Si seyde ionck heere ick ghelooves wel</l>
<l>Mer ten sal also niet zijn</l>
<l n="25">Daer en is mer een alleyn</l>
</lg>
<lg><l>Hi seyde wel over schoone ioncfrouwe</l>
<l>Ick legghe mijn hooft in uwen schoot</l>
<l>Moechdy mi nu gheen troost gheven</l>
<l>So blijve ic van trouwe doot</l>
<l n="30">Si seyde ionc heere ghi en hebt gheen noot</l>
<l>Ghi verliest uwen tijt</l>
<l>Daer en is mer een alleyn</l>
</lg>

</body>
</text>
<text>
<body><head type="comment">43 Een nyeu liedeken </head>
<lg><l><hi rend="bold">E</hi>en nyeu liet wil ic beghinnen</l>
<l>Ende al met gansscher duecht</l>
<l>Om die liefste die ick beminne</l>
<l>Want si mijn ionck herte verhuecht</l>
<l n="5">Si heeft mijn herte bevangen</l>
<l>In also corter stont</l>
<l>Al valtese mi so stranghe</l>
<l>Na haer staet mijn verlanghen</l>
<l>Want si mijn ionc herte doorwont</l>
</lg>
<lg><l n="10">O suyver bloemken reyne</l>
<l>Laet uwen troost gheschien</l>
<l>Want ghi zijt die ick meyne</l>
<l>Ende ick u mijn ionste bie</l>
<l>Om u ligghe ic in trueren</l>
<l n="15">Des nachts ende daer toe dach</l>
<l>Moechdy mi niet ghebueren</l>
<l>So dunct mijn herte schueren</l>
<l>Dat ic u noyt en sach</l>
</lg>
<lg><l>Vrou venus die goddinne</l>
<l n="20">Die en is oock niet so schoon</l>
<l>Als mijn lief die ick minne</l>
<l>Si spant int herte die croene</l>
<l>Mocht ic mi gaen vermeyden</l>
<l>Al met dat vroulic graen</l>
<l n="25">Nu moet ic van haer scheyden</l>
<l>Maria wil haer geleyden</l>
<l>Si cost mi so menighen traen</l>
</lg>
<lg><l>Adieu reyn eglentier</l>
<l>Adieu reyn balsomeye</l>
<l n="30">Adieu reyn violier</l>
<l>Adieu reyn acoleye</l>
<l>Adieu mijn uutvercoren</l>
<l>Tot op een ander termijn</l>
<l>Ic en geefs niet al verloren</l>
<l n="35">wi sullen noch vruecht orboren</l>
<l>Ende met genoechten zijn</l>
</lg>
<lg><l>Hi nam dat vrouken schoon</l>
<l>Al bider witser hant</l>
<l>Wat gaf hi haer te loone</l>
<l n="40">een kindeken so playsant</l>
<l>Ic wilt met haer gaen wagen</l>
<l>Ende drincken den coelen wijn</l>
<l>Ondanck mijn vrienden ende maghen</l>
<l>Ick sal u een kindeken dragen</l>
<l n="45">Ghi sulter die vader af zijn</l>
</lg>
<lg><l>Schoon lief hoort mi ghewaghen</l>
<l>Wel edel ioncfrouwe fijn</l>
<l>Ist dat ghi nu sult draghen</l>
<l>So cleynen kindekijn</l>
<l n="50">So en sal ick u niet laten</l>
<l>al waren mijn vrienden also quaet</l>
<l>Ick bid u uut caritaten</l>
<l>Schoon lief coemt mi te baten</l>
<l>Want ghi zijt mijn toeverlaet</l>
</lg>
<lg><l n="55">Al die dit liedeken dichte</l>
<l>dat was een ruyter fijn</l>
<l>Hi maectet also slechte</l>
<l>Ter eeren die liefste zijn</l>
<l>Hi hevet so wel ghesongen</l>
<l n="60">Hi singet mer lancx so meer</l>
<l>God sceynde quade nijders tonghen</l>
<l>Si hebben hem langhe bedwonghen</l>
<l>God verleen hem pays en eer</l>
</lg>

</body>
</text>
<text>
<body><head type="comment">44 Een nieu liedeken </head>
<lg><l><hi rend="bold">E</hi>en aerdich vrouken hevet mi bedroghen</l>
<l>Daer ick op was verghect</l>
<l>Haer smeekende woorden zijn al gheloghen</l>
<l>Dat vinde ick nu perfect</l>
<l n="5">Si is mi te doortrect</l>
<l>Te dubbel ooc van gronde</l>
<l>Dus keer ic mi van haer</l>
<l>Si payter so vele met haren valschen monde</l>
<l>Ic en achtse niet een haer</l>
</lg>
<lg><l>  10 Ghesellekens wilt u sinnekens keeren</l>
<l>Van sulc een schoon samblant</l>
<l>Want si souden u plucken ende minnen leren</l>
<l>Ja hebdijt wel in die hant</l>
<l>daer af heb ic tverstant</l>
<l n="15">Gaet vlaender gheheel int ronde</l>
<l>Gheen wijf so wanckelbaer</l>
<l>Si paeyter so vele met haren valschen etc</l>
</lg>
<lg><l>Nu laet ic een ander zijn goet verquisten</l>
<l>Van sinnen ionck ende mal</l>
<l n="20">Want met hare subtijle listen</l>
<l>Si u wel plucken sal</l>
<l>Ende vallen eenen val</l>
<l>dat is daghelicx bevonden</l>
<l>Met u hier ende daer</l>
<l n="25">Si paeiter so vele met haren valschen monde</l>
</lg>
<lg><l>Wat heb ic met u altijts versleten</l>
<l>Ic en spaerde gelt noch goet</l>
<l>Nu ben vanden back ghebeten</l>
<l>Ic en weet niet wiet mi doet</l>
<l n="30">des ic mi bedwingen moet</l>
<l>Het aen horen van haer saconde</l>
<l>dat segghe ic u voorwaer</l>
<l>Si paeiter so vele met haren valschen monde</l>
</lg>
<lg><l>Joncfrou ghi laet nu voor u knielen</l>
<l n="35">Ghi zijt daer voor bekent</l>
<l>In een osbaer met drie wielen</l>
<l>Suldi nemen u endt</l>
<l>Ick triumphere gent</l>
<l>Als ghi tot allen stonden</l>
<l n="40">Sult sitten int liden swaer</l>
<l>Si paeiter so vele met haren valschen monde</l>
</lg>
<lg><l>Adieu ghi waert eens mijn princesse</l>
<l>Met uwen soeten rel</l>
<l>Adieu ghi paeyter vive oft sesse</l>
<l n="45">Toeft Hanneken ende Wuyten wel</l>
<l>Adieu mijn dubbel vel</l>
<l>doen ic met met haer triumpheerde</l>
<l>En vraechde ic niewers na</l>
</lg>

</body>
</text>
<text>
<body><head type="comment">45 Een oudt liedeken </head>
<lg><l><hi rend="bold">E</hi>en ridder ende een meysken ionck</l>
<l>Op een rivierken dat si saten</l>
<l>Hoe stille dat dat water stont</l>
<l>Als si van goeder minnen spraken</l>
</lg>
<lg><l n="5">Och segt mi stout ridder goet</l>
<l>Ick soude gaerne weten</l>
<l>Waer om dat water stille stoet</l>
<l>Als wi van goeder minnen spreken</l>
</lg>
<lg><l>Dat dat water stille staet</l>
<l n="10">dat en gheeft mi gheen vreemde</l>
<l>Ick hebbe so menighe ionghe maecht</l>
<l>Ghebrocht in groot allende</l>
</lg>
<lg><l>Hebdy so menighe maecht</l>
<l>Ghebrocht in swaer allende</l>
<l n="15">Wacht u stout ruyter goet</l>
<l>dat u God niet en scheynde</l>
</lg>
<lg><l>Ick weet noch een so hooghen berch</l>
<l>Booven alle berghen is hi hooghe</l>
<l>die sal ick noch in dale brenghen</l>
<l n="20">daer om ist dat ic pooghe</l>
</lg>
<lg><l>Suldy mijns vaders hooghen berch</l>
<l>Tot eenen dale brenghen</l>
<l>Ick sage u stout ridder goet</l>
<l>Bi uwer keelen hanghen</l>
</lg>
<lg><l n="25">Ick hadde noch veel liever</l>
<l>Dat u die sonne bescheene</l>
<l>Al onder thol van uwen voeten</l>
<l>den bast al om u kele</l>
</lg>
<lg><l>Dat meysken was ionck ende daer toe dom</l>
<l n="30">Si en wist niet wat si seyde</l>
<l>doen si in haers liefs armen lach</l>
<l>doen was den berch ter neder</l>
</lg>
<lg><l>Och segt mi meysken ionck</l>
<l>Is nu mijn kele gehanghen</l>
<l n="35">Nu is dijns vaders hooghen berch</l>
<l>In eenen dale ghevallen</l>
</lg>
<lg><l>Och doen dat meysken ghewaer wert</l>
<l>dat si een kindeken bleef draghen</l>
<l>Si ghinck al voor den ridder staen</l>
<l n="40">Si badt hem om ghenade</l>
</lg>
<lg><l>Ghenade stout ridder fijn</l>
<l>Ghenade van mijnen lijve</l>
<l>Ic was een goet maechdekijn</l>
<l>Nu moet ic met uwen kinde blijven</l>
</lg>
<lg><l n="45">Wat ghenade soude ic u doen</l>
<l>Ghi en zijt gheen keyserinne</l>
<l>Ick mocht u mijnen schiltknecht gheven</l>
<l>Cost ic hem daer toe ghebringhen</l>
</lg>
<lg><l>Uwen schiltknecht en wil ic niet</l>
<l n="50">Hi is mi veel te snode</l>
<l>Al is mijnen hooghen berch ter neder</l>
<l>Ic hope ghi sult hem noch wel hoghen</l>
</lg>
<lg><l>Dat meysken hadde eenen broeder stout</l>
<l>Hi was haer goet ende getrouwe</l>
<l n="55">Als hi haer dede wel int aenschijn</l>
<l>Hi beweest haer al metter trouwen</l>
</lg>
<lg><l>Och doen die broeder gheware wert</l>
<l>Dat si een kindeken bleef draghen</l>
<l>Hi ghinc al voor den ridder staen</l>
<l n="60">Hi badt hem mede te grave</l>
</lg>
<lg><l>God groet u seyt hi stout ridder vrij</l>
<l>Stout ridder vrij van waerden</l>
<l>Och die met uwen kinde was bevaen</l>
<l>Die leyt hier doot opter aerden</l>
</lg>
<lg><l n="65">Och is si doot dat schoone wijf</l>
<l>Die overschoone die ick beminne</l>
<l>So en sal ic nu noch nemmermeer</l>
<l>Mijn grauwe ros berijden</l>
</lg>
<lg><l>Haelt mijn spere ende ooc mijn schilde</l>
<l n="70">Myn swaert al aen mijn side</l>
<l>Ic wil gaen rijden selver daer</l>
<l>Men vint der valscher boden so vele</l>
</lg>
<lg><l>Och doen hi op der heyden quam</l>
<l>Hi hoorde die clocken clincken</l>
<l n="75">Hi hoorde wel aen der clocken clanck</l>
<l>Dat si inder aerden moeste sincken</l>
</lg>
<lg><l>Hi nam sinen bruynen schilt</l>
<l>Hi worp hem op der aerden</l>
<l>Ligget daer ligget daer goet bruyne schilt</l>
<l n="80">Van mi en suldi niet ghedraghen werden</l>
</lg>
<lg><l>Heft op uwen bruynen schilt</l>
<l>Hanghet hem onder u side</l>
<l>Al waer u vader ende moeder doot</l>
<l>Den rouwe moet ghi lijden</l>
</lg>
<lg><l n="85">Al waer mijn vader ende moeder doot</l>
<l>Ende mijn broeders alle vijve</l>
<l>So en waer den rouwe niet also groot</l>
<l>Als hi is van desen schoonen wijve</l>
</lg>
<lg><l>Doen hi op dat kerchof quam</l>
<l n="90">Hi hoorde die papen singhen</l>
<l>Hi hoorde wel aen der papen sanck</l>
<l>Dat si vigelie songhen</l>
</lg>
<lg><l>Doen hi inder kercken tradt</l>
<l>Hi sach zijn liefken staen in bare</l>
<l n="95">Ghedect met eenen baren cleede</l>
<l>Recht of si nu oock doot ware</l>
</lg>
<lg><l>Hi hief op dat baren cleet</l>
<l>Hi sach haer cleyn vingerken roeren</l>
<l>Och doen so loech haer roode monde</l>
<l n="100">Doen si den ridder voelde</l>
</lg>
<lg><l>Staet op staet op mijn soete lief</l>
<l>Wel over schoone ioncfrouwe</l>
<l>Ic en sal u nu noch nemmermeer</l>
<l>Doen so groten ontrouwe</l>
</lg>
<lg><l n="105">Wel op wel op mijn soete lief</l>
<l>Mijn overschoone ioncfrouwe</l>
<l>Al waert mijn vader ende moeder leet</l>
<l>So sal ick u tot eenen wijve trouwen</l>
</lg>
<lg><l>Al waert mijn vader ende moeder leet</l>
<l n="110">Ende mijn broeders alle vijve</l>
<l>So sal ick u houden voor mijn bruyt</l>
<l>Ende trouwen u tot eenen wijve</l>
</lg>

</body>
</text>
<text>
<body><head type="comment">46 Een nyeu liedeken </head>
<lg><l><hi rend="bold">F</hi>ortuyne wilt u keeren</l>
<l>En valt mi niet so suer</l>
<l>Ende ick blijve al int verseeren</l>
<l>In lijden swaer doleur</l>
<l n="5">Mijns liefs regeur</l>
<l>Dat valt mi nu so snel</l>
<l>Verdraghen moet ic leeren</l>
<l>Door dese nijders opstel</l>
</lg>
<lg><l>Rijck god wie sal ick claghen</l>
<l n="10">Meer dan die liefste mijn</l>
<l>Nu ende tot allen daghen</l>
<l>Sal ick u ghetrouwe zijn</l>
<l>Stout ende fijn</l>
<l>Spijt die nijders over al</l>
<l n="15">Sal ic u goede ionste dragen</l>
<l>Tot dat ic sterven sal</l>
</lg>
<lg><l>Wanneer ic op haer dincke</l>
<l>So verandert alle mijn bloet</l>
<l>Ick soude gaerne schincken</l>
<l n="20">Mijn lijf ende alle mijn goet</l>
<l>In u behoet</l>
<l>Wilt danckelijc ontfaen</l>
<l>Laet in u herte dencken</l>
<l>Ick en sal u niet ontgaen</l>
</lg>
<lg><l n="25">Adieu schoon roose bloeme</l>
<l>Scheyden dat moet nu zijn</l>
<l>Tot dat ic weder come</l>
<l>Die alder liefste mijn</l>
<l>Tot dat ic weder keere</l>
<l n="30">Adieu lief gracieus</l>
<l>Adieu mijn lief mijn eere</l>
<l>Die waertse coragieus</l>
</lg>
<lg><l>Schoon lief zijt mi getrouwe</l>
<l>Ick en gheere anders nyet</l>
<l n="35">Troost mi of ick verflouwe</l>
<l>Als ghi mi in lijden ziet</l>
<l>Hoort na mijn bediet</l>
<l>Als ic u niet spreken en mach</l>
<l>Doet dat ick u aenschouwe</l>
<l n="40">Tot op een ander dach</l>
</lg>

</body>
</text>
<text>
<body><head type="comment">47 Een nyeu liedeken </head>
<lg><l><hi rend="bold">F</hi>ortuyne heeft mi verbeten</l>
<l>In lijden dus gheschent</l>
<l>Als mijn lief mach weten</l>
<l>Si hout mi in torment</l>
<l n="5">wantrouwe ghi doet mi quelen</l>
<l>Daer ic mi toe verliet</l>
<l>Met mi hout si haer spelen</l>
<l>Op mi en achtse niet</l>
<l>Haer aenscheyn claer</l>
<l n="10">Tscheyden gaet mi so swaer</l>
<l>Ay lacen lief ay my</l>
<l>Scheyden moet ic van dy</l>
</lg>
<lg><l>Dat ick nu van haer moet scheyden</l>
<l>Ic blijve in drucke versmacht</l>
<l n="15">Schoon lief wilt my troost gheven</l>
<l>Het is wel in u macht</l>
<l>O Cupido god van minnen</l>
<l>Laet ghi mi int verdriet</l>
<l>Ick duchte ic sal ontsinnen</l>
<l n="20">So ghi voor ooghen siet</l>
<l>Haer aenscheyn claer etc</l>
</lg>
<lg><l>Mocht icse noch aenschouwen</l>
<l>Haer schoon bruyn oochskens claer</l>
<l>Die bloeme boven alle vrouwen</l>
<l n="25">Haer wesen is eerbaer</l>
<l>Men costse mi niet ontprijsen</l>
<l>Nu noch tot gheender stont</l>
<l>Mochte haer minne noch rijsen</l>
<l>So waer ick al ghesont</l>
<l n="30">Haer aenscheyn claer etc</l>
</lg>
<lg><l>Mer lacen si slaet mi nu swijcke</l>
<l>Die suyver maghet reyn</l>
<l>Ick en ben niet haers ghelijcke</l>
<l>Dat sie ick wel certeyn</l>
<l n="35">O radt van avontueren</l>
<l>Gaet altoos uwen ganck</l>
<l>Mach mi gheenen troost ghebueren</l>
<l>Dat lijden wert mi veel te stranck</l>
<l>Haer aenscheyn claer etc</l>
</lg>
<lg><l n="40">Fortuyne sal noch faelgieren</l>
<l>Ende dat in corten termijn</l>
<l>Ick sal noch vruecht hantieren</l>
<l>In spijt van alle dese nijders fenijn</l>
<l>Al ligghe ic onder die voeten</l>
<l n="45">Ick sal noch rijsen wel</l>
<l>Ende mijnen druck noch boeten</l>
<l>Ondanc alle die nijders fel</l>
<l>Haer aenscheyn claer etc</l>
</lg>
<lg><l>Princersse reyn ghepresen</l>
<l n="50">Oorlof als nu ter tijt</l>
<l>Als ick bi u alleyne mach wesen</l>
<l>So ben ick al verblijt</l>
<l>Dat ic van u nu moet scheyden</l>
<l>In also corten termijn</l>
<l n="55">Oorlof tusschen ons beyden</l>
<l>Adieu die liefste mijn</l>
<l>Haer aenscheyn claer</l>
<l>Het scheyden gaet mi so naer</l>
<l>Ay lacen lief ay my</l>
<l n="60">Scheyden moet ic van dy</l>
</lg>

</body>
</text>
<text>
<body><head type="comment">48 Een nyeu liedeken </head>
<lg><l><hi rend="bold">F</hi>ortuyne wat hebdy ghebrouwen</l>
<l>Ick en weet mi gheenen raet</l>
<l>Waer sal ick mi onthouwen</l>
<l>Mijn herte wert geheel desperaet</l>
<l n="5">Dat ick nu Brugghe moet laten</l>
<l>Die schone stede soet</l>
<l>Rijck god coemt mi te baten</l>
<l>Mijn herte verbrant al inden gloet</l>
<l>O lieffelijck lief</l>
<l n="10">door u schoon aenschijn soet</l>
<l>Dat mach ick wel beclaghen</l>
<l>dat ick u nu laten moet</l>
</lg>
<lg><l>Wat sullen wi nu gaen beghinnen</l>
<l>Wi ghildekens al ghemeyn</l>
<l n="15">Si woont te Brugghe binnen</l>
<l>dat alder waertse greyn</l>
<l>Si heeft mi nu begheven</l>
<l>Ende ghelaten inden noot</l>
<l>Och boven alle die ter werelt leven</l>
<l n="20">So sterve ic ia die doot</l>
<l>O lieffelijck lief etc</l>
</lg>
<lg><l>Dat ick oyt was gheboren</l>
<l>Van moeder lijf ontfinck</l>
<l>daer om so moet ic trueren</l>
<l n="25">Het is mi een droevich dinck</l>
<l>Vrou Venus wat condi maken</l>
<l>Ick en weets mi gheenen raet</l>
<l>Het sijn vreemde saken</l>
<l>die ghi nu aen gaet</l>
<l n="30">O lieffelijck lief</l>
<l>Door u schoon aenschijn etc</l>
</lg>
<lg><l>Dit liedeken is eerst ghesongen</l>
<l>Te Brugghe al op die steen</l>
<l>In spijte van alle nijders tonghen</l>
<l n="35">Ter eeren van vroukens reyn</l>
<l>Een Mechelaer hevet geschreven</l>
<l>daer hi lach inder noot</l>
<l>Nu moet hi haer begheven</l>
<l>dat sal hem doen den doot</l>
<l n="40">O lieffelijck lief</l>
<l>door u schoon aenschijn soet</l>
<l>Dat mach ick wel beclaghen</l>
<l>dat ick u nu laten moet</l>
</lg>

</body>
</text>
<text>
<body><head type="comment">49 Een nyeu liedeken </head>
<lg><l><hi rend="bold">G</hi>hepeys ghepeys vol van enuijen</l>
<l>dwelc oorsprong is dat menich truert</l>
<l>Hoe queldi mi nu met fantasijen</l>
<l>Mi dunct dat mi mijn herte schuert</l>
<l n="5">God gheve haer vruecht wient ghebuert</l>
<l>Al doetse mi dese quale</l>
<l>Haer wesen heeft mi becuert</l>
<l>Midts tcoluer van corale</l>
<l>Rast u ghi nachtegale</l>
<l n="10">Vliecht uut dat wilde wout</l>
<l>Gaet segt haer dit altemael</l>
<l>Ende groetse mi menich fout</l>
</lg>
<lg><l>Ick peynse om Venus discipline</l>
<l>die mi so late sandt dese lucht</l>
<l n="15">Hoe stadigher liefde hoe meerder pijne</l>
<l>Hoe vuylder wonde hoe erger ducht</l>
<l>Een tijtlick fruyt neemt saen de vlucht</l>
<l>Ghepluct ten groenen dale</l>
<l>Men prijst best een volwassen vrucht</l>
<l n="20">Ghelijc een cuyssche smale Rast u etc</l>
</lg>
<lg><l>Beloften veel is si mi schuldich</l>
<l>Mer onder al een excellent</l>
<l>daer na verlanghet mi menichfuldich</l>
<l>Wat is tis haer bekent</l>
<l n="25">Wat ick bedrijve in mijn convent</l>
<l>dit altoos ic verhale</l>
<l>Vonde ic mi leech als si is absent</l>
<l>Van haer ic niet en fale</l>
</lg>
<lg><l>Ghepeyns hoe soudy niet gehingen</l>
<l n="30">Ic moet eylaes tis groote noot</l>
<l>dat doen thien duysent vreemde dinghen</l>
<l>Ons beyden ghebuert si weet al bloot</l>
<l>Wi drincken vruecht en droefheyt groot</l>
<l>Beyde uut fortuynen schale</l>
<l n="35">door tswaer ghepeyns van dit exploot</l>
<l>Therte sterft al waert van stale Rast u etc</l>
</lg>
<lg><l>Mochtmen met cruyde oft medecijne</l>
<l>Ghenesen mijnder liefden brant</l>
<l>Ic waer ghenesen vander pijne</l>
<l n="40">Mer neen hulpt sulck onderstant</l>
<l>dus gatet eylaes aen minen cant</l>
<l>Door tlast der minnen strale</l>
<l>Ick vloeke den afgod die mi bant</l>
<l>Met Venus bitter dwale Rast</l>
</lg>
<lg><l n="45">Princesse ic swijghe veel om beter</l>
<l>Als ic peynse om ons oude spel</l>
<l>Ic en vant ter werelt noeyt secreter</l>
<l>Dies vreese ic twint dese nijders fel</l>
<l>Vrou Venus dect haer kinderkens wel</l>
<l n="50">Draghen zijs huesche tale</l>
<l>Tsal al wel zijn door mijn bevel</l>
<l>Schoon lief dat is tprincipale Rast u etc</l>
</lg>

</body>
</text>
<text>
<body><head type="comment">50 Een nyeu liedeken </head>
<lg><l><hi rend="bold">G</hi>hesellekens van herten coene</l>
<l>Weest vrolijck nu ter tijt</l>
<l>Die somer coemt in saysoene</l>
<l>Wi moghen wel zijn verblijt</l>
<l n="5">Die boomen beghinnen te bloeyen</l>
<l>Die sonne climt so hooge</l>
<l>Die sotten beghinnen te groeyen</l>
<l>die weghen worden drooghe</l>
</lg>
<lg><l>Ghesellekens en laet u niet bedwingen</l>
<l n="10">Noch ionge meyskens mede</l>
<l>Loopt vry danssen ende springen</l>
<l>Oft gaet wandelen buyten der stede</l>
<l>Wilt goede chiere maken</l>
<l>Ende maken een blijde abuys</l>
<l n="15">Condt ghi aen u boel gheraken</l>
<l>Brenghet den meelbuydel vry thuys</l>
</lg>
<lg><l>Daer isser so vele bestoven</l>
<l>Metten meelbuydel ghequelt</l>
<l>Ridders ionckers uuten hoven</l>
<l n="20">Die ioncfrouwen zijnder mede onstelt</l>
<l>Nonnen ende prelaten</l>
<l>Si nemen den meelbuydel in de hant</l>
<l>Doorwaerders ende advocaten</l>
<l>Wi hebbender af tverstant</l>
</lg>
<lg><l n="25">Trompers pijpers ende tamboeren</l>
<l>Die metten meelbuydel bestoven zijn</l>
<l>die gaerne den elleboghen roeren</l>
<l>Si drincken so geerne den wijn</l>
<l>Wilt sinte reynuuts vaert varen</l>
<l n="30">Tschip leyt buyten der stadt</l>
<l>Al soudt wijf en kinderen ontsparen</l>
<l>Jaghet vry door u gadt</l>
</lg>
<lg><l>Dan comen wi thuys ghelopen</l>
<l>Om tghelt te crijghen alsmen mach</l>
<l n="35">Al souden wi tgaren vanden haspel vercoopen</l>
<l>Om te betalen ons gelach</l>
<l>Al soudet ghi cleedern hueren</l>
<l>daer ghi mede ter feesten gaet</l>
<l>Willet vrolijck avontueren</l>
<l n="40">Niemant en weet van uwen staet</l>
</lg>
<lg><l>Latet sotteken vry uut kijcken</l>
<l>Uuter mouwen en hebbet gheenen vaer</l>
<l>Wilt u metten meelbuydel bestrijcken</l>
<l>Ende slaept metten molenaer</l>
<l n="45">Ghi meyskens wilt dit onthouden</l>
<l>die ick niet ghenomen en can</l>
<l>Ghi loopt so gaerne om trouwen</l>
<l>Ende hadt gaerne eenen man</l>
</lg>
<lg><l>Si zijn so gaerne bestoven</l>
<l n="50">Metten meelbuydel so groten hoop</l>
<l>Van onder al tot boven</l>
<l>Hout selve den quaetsten coop</l>
<l>Wilt met die lendenen wercken</l>
<l>Oudt ionck sterck ende cranck</l>
<l n="55">So moechdy die werelt verstercken</l>
<l>Ende die molenaer die weets u danck</l>
</lg>

</body>
</text>
<text>
<body><head type="comment">51 Een oudt liedeken </head>
<lg><l><hi rend="bold">G</hi>heldeloos ghi doet mi pijn</l>
<l>Al mijn vruecht doet ghi verdroogen</l>
<l>Ick soude so gaerne vrolijc zijn</l>
<l>Woudt mijnen buydel ghedooghen</l>
</lg>
<lg><l n="5">Het was mi te voren gheseyt</l>
<l>Ick en wouder niet na hooren</l>
<l>Hadde ick een penninncxken wech gheleyt</l>
<l>Dat mochte ick nu oorboren</l>
</lg>
<lg><l>Ick plach te sitten op die bierbanck</l>
<l n="10">Waer is den tijt ghevaren</l>
<l>Al buyten sweechs leyt mijnen ganc</l>
<l>Niet hebben doet veel sparen</l>
</lg>
<lg><l>Doen ic goet geldeken had in mijn tas</l>
<l>Doen ghinc ic metten goey ghesellen</l>
<l n="15">Mer nu mijn ghelt al is verteert</l>
<l>Nu moet ic boomkens tellen</l>
</lg>
<lg><l>Wanneer ic in die taverne come</l>
<l>Ter tafelen ben ic haest geseten</l>
<l>Dan make ic mi van achter uut</l>
<l n="20">Dat die goey ghesellekens niet en weten</l>
</lg>
<lg><l>Pot ende kanne het is al verteert</l>
<l>Waer sal icx meer gaen halen</l>
<l>Die vrouwe die mi te borghen plach</l>
<l>die moet ic nu wel betalen</l>
</lg>
<lg><l n="25">Eten ende drincken is mijn motijf</l>
<l>Te sitten metten vollen balghe</l>
<l>Als ict ghebrengen can int lijf</l>
<l>Voor die dore en staet gheen galghe</l>
</lg>
<lg><l>Het was mi van te voren gheseyt</l>
<l n="30">Ic salder noch langhe op dincken</l>
<l>Als ic mijn buycxken hebbe ghevult</l>
<l>So gae ic te Walem duncken</l>
</lg>

</body>
</text>
<text>
<body><head type="comment">52 Een nyeu liedeken </head>
<lg><l><hi rend="bold">G</hi>hi ruyters gesellen van avontueren</l>
<l>die gaerne sitten op den wijnbanc</l>
<l>Wi ligghen ghesloten tusschen mueren</l>
<l>Van fortuynen zijn wij so cranc</l>
<l n="5">Een verrader ons daer toe dwanc</l>
<l>Met schoone woorden hebben si ons gevaen</l>
<l>Den tijt sal keeren eer yet lanc</l>
<l>Dat wi te Brugghe op strate sullen gaen</l>
</lg>
<lg><l>Quade tonghen soudent gaerne keeren</l>
<l n="10">dat wi souden laten Vlaenderen soet</l>
<l>Men sal altoos goede ghildekens eeren</l>
<l>Ende maken altijt eenen moet</l>
<l>Mer die besmet is van Judas bloet</l>
<l>Die schieten altijt haer fenijn</l>
<l n="15">Elc wachter hem voor siet wat hi doet</l>
<l>This so quaet ghevanghen te zijn</l>
</lg>
<lg><l>Al ligghen wi nu in dit perket</l>
<l>Wi sullender noch eens uutraken</l>
<l>Wi zijn ghevanghen al teghen die wet</l>
<l n="20">Dat deden ons des heeren knapen</l>
<l>Vijf wolven quamen daer om twee schapen</l>
<l>Si en hadden daer op niet gedacht</l>
<l>Si souden haren broeder ontschaken</l>
<l>Al om te betalen haer pacht</l>
</lg>
<lg><l n="25">Nu bidde ick alle ruyters fijn</l>
<l>Dat si hem willen wachten</l>
<l>Voor quade tonghen gheen argher fenijn</l>
<l>Si schieten bi daghe ende ooc bi nachte</l>
<l>Si hebben so menigherhande gedachte</l>
<l n="30">Eer si strijcken haren staert</l>
<l>Ghi ruyters ghesellen hoort mijn clachte</l>
<l>Want si is wel hoorens waert</l>
</lg>
<lg><l>   Die dit liedeken heeft gestelt</l>
<l>Van Mechelen is hi gheboren</l>
<l n="35">In sinen buydel en hout hi gheen ghelt</l>
<l>Hi ghevet gaerne al te voren</l>
<l>Schoone vrouwen heeft hi uutvercoren</l>
<l>Die staen so vaste int herte claer</l>
<l>Schenct den wijn en laet niet trueren</l>
<l n="40">Het coemt alleleens over hondert iaer</l>
</lg>

</body>
</text>
<text>
<body><head type="comment">53 Een amoreus liedeken </head>
<lg><l><hi rend="bold">G</hi>hestadige minne draghe ic altijt</l>
<l>Dies lijdt mijn herte pijn</l>
<l>Mocht ic noch zijn van haer verblijt</l>
<l>Hoe vrolijc soude ick zijn</l>
<l n="5">Tot haer soude ick mi keeren</l>
<l>Gheen ander lief begheeren</l>
<l>Want si is die alder liefste mijn</l>
</lg>
<lg><l>Ist niet een druckelijc leven</l>
<l>Te derven die ick minne</l>
<l n="10">Ick hadder mi toe begheven</l>
<l>Ic en was niet dan een kint</l>
<l>Ic dedet in corter uren</l>
<l>dat ic langhe moet besueren</l>
<l>Eylaes ic was so seer versint</l>
</lg>
<lg><l n="15">Doen ick laeste met ooghen aensach</l>
<l>die mijn herteken heeft bevaen</l>
<l>Doen was ic vrolijc nacht ende dach</l>
<l>Ende nu ist al ghedaen</l>
<l>Van haer ben ic ghescheyden</l>
<l n="20">Alle druck moet ic verbeyden</l>
<l>Ic mach wel truerich gaen</l>
</lg>
<lg><l>Mijn schip is mi ontdreven</l>
<l>Minen ancker en leit niet vast</l>
<l>Mijn lief heeft mi begeven</l>
<l n="25">Recht als een onwaert gast</l>
<l>Eylaes this buyten minen schulden</l>
<l>Nochtans moet ic mi verdulden</l>
<l>Al in myn hert lijde ic verdriet</l>
</lg>
<lg><l>Die dit liet heeft ghestelt</l>
<l n="30">Dat was een ruyter van droefheyt</l>
<l>Sijn lief is hem onthelt</l>
<l>This haest genoech gheseyt</l>
<l>eylaes van haer is hi gesceiden</l>
<l>Allen druck moet hi verbeyden</l>
<l n="35">Is hi niet genoech ghequelt</l>
</lg>

</body>
</text>
<text>
<body><head type="comment">   54 Vanden boonkens </head>
<lg><l><hi rend="bold">G</hi>hi sotten ende sottinnekens</l>
<l>Ghi meyskens also net</l>
<l>Al sidy sot van sinnekens</l>
<l>Ghi hoort doch altemet</l>
<l n="5">En waddinghe dat u let</l>
<l>ghi clappaerts ende clappeyen</l>
<l>Die haren clepel breyen</l>
<l>En die den sotten man leyen</l>
<l>In weelden met ons reyen</l>
<l n="10">Ghesellekens wacht u ghy</l>
<l>Als die boonen bloeyen</l>
<l>Ghi coemt hem veel te by</l>
</lg>
<lg><l>Ghi iongers van quaden lucke</l>
<l>U selven qualijc besteet</l>
<l n="15">Ghi hebt al vanden rucke</l>
<l>Veel meer wel dan ghi weet</l>
<l>In u is een deel ghespeet</l>
<l>Al sidy van poveren dijcke</l>
<l>Ghi maect u selven rijcke</l>
<l n="20">Al en hebdy bed noch tijcke</l>
<l>Ghi en kent nau uus gelike</l>
<l>Nu hoort alte samen vrij</l>
<l>Als die boonen bloeyen etc</l>
</lg>
<lg><l>Aechtken ende nelleken</l>
<l n="25">Die met den koers beroct</l>
<l>Besoecken aent cappelleken</l>
<l>Al daermen kermesse hot</l>
<l>Ende so paeyen si den sot</l>
<l>Hanneken ende lijsken</l>
<l n="30">Si singhen ghelijck een cijsken</l>
<l>Si volghen met een rijsken</l>
<l>Dan gaen si met een wijfken</l>
<l>En spelen ghinghen si</l>
<l>Als die boonen bloeyen etc</l>
</lg>
<lg><l n="35">Dan zijnder dese schoonen ioncfroukens</l>
<l>So magher als een vloo</l>
<l>Si terden met haren voetkens</l>
<l>Ten tween wel over een stroo</l>
<l>Ende fischeren den sot also</l>
<l n="40">Siedy op haer stipkens</l>
<l>Si douwen toe haer lipkens</l>
<l>Men sietse maeyen vitsekens</l>
<l>Oft si vercopen haer trouwekens</l>
<l>Och kinders hoe flau sidi</l>
<l n="45">Als die boonen bloyen etc</l>
</lg>
<lg><l>Dan isser menich polleken</l>
<l>So aerdich op den tre</l>
<l>Si draghen een silver dolleken</l>
<l>Een mesken fraey van sne</l>
<l n="50">Ende een bonten calierken me</l>
<l>Dan trouwen si een motteken</l>
<l>Oft een ghebroken potteken</l>
<l>Si torten so lief int rotteken</l>
<l>Men vint so menich sotteken</l>
<l n="55">Al segghen die lieden tfy</l>
<l>Als die boonen bloeyen etc</l>
</lg>
<lg><l>Ghi sotten stijf inde kaken</l>
<l>Die roeren haren duym</l>
<l>Men sal haer twee oren maken</l>
<l n="60">haer kaken zijn ruym</l>
<l>En ghi zijt so vrijen sluym</l>
<l>Ghi trect te stijf die schuyte</l>
<l>Die blaser dye is seer lanck</l>
<l>U keel is wijt u voet is manc</l>
<l n="65">Wanneer dye clepel hevet sinen swanck</l>
<l>Hoe ruyterlijc fluyten si by</l>
<l>Als die boonen bloeyen etc</l>
</lg>
<lg><l>Mans met witte cransen</l>
<l>Si trouwen een ionck wijf</l>
<l n="70">Die op twee cruycken dansen</l>
<l>Is dat niet een sot bedrijf</l>
<l>Ende haer leden zijn also stijf</l>
<l>Si hebben haer cans verkeken</l>
<l>Tfledercijn dat zyn de treken</l>
<l n="75">haer nose haer ooghen leken</l>
<l>Si en connen die vrouwen gebreken</l>
<l>Niet meer gepaien vri</l>
<l>Als die boonen bloeyen etc</l>
</lg>
<lg><l>Een lamme dove poppe</l>
<l n="80">Een out verrompelt vel</l>
<l>Ende die haer speten oppe</l>
<l>Om eenen ionghen ghesel</l>
<l>Ende ghi ketelt u dat ghi lacht</l>
<l>U lippen ende u toten</l>
<l n="85">Sijn u te seer ontschoten</l>
<l>U rompen ende u toten</l>
<l>U fronsen zijn gestoten</l>
<l>Och pittekens hoort na mi Als etc</l>
</lg>
<lg><l>Ghi moniken met grote hopen</l>
<l n="90">Die sot van weelden wert</l>
<l>Baghinnen uut ghelopen</l>
<l>Bogaerden wit ende swaert</l>
<l>Ende al om een commeermert</l>
<l>Si doen int cooren hinder</l>
<l n="95">So dat die bastaert kinder</l>
<l>Loopen hier ende ghinder</l>
<l>Ghi broeder ian de minder</l>
<l>Bagutte wie dat si</l>
<l>Als die boonen etc</l>
</lg>
<lg><l n="100">Ghi Veeuwen die altijt moeten</l>
<l>Hebben eenen man</l>
<l>Si seyt dat si haer voeten</l>
<l>Ooc niet verwarmen en can</l>
<l>Hout al aen dat selfs krakeel</l>
<l n="105">Coemt met die sotten int prieel</l>
<l>Wacht u van de boefkens heel</l>
<l>Ghi hebt al wat die meesten deel</l>
<l>Het si ooc wie dat si</l>
<l>Als die boonen bloeyen</l>
<l n="110">Ghi coemt etc</l>
</lg>

</body>
</text>
<text>
<body><head type="comment">55 Vanden Leeraer opter tinnen </head>
<lg><l><hi rend="bold">H</hi>oe luyde sanc die leeraer opter tinnen</l>
<l>So wie met sonden is beswaert</l>
<l>God laet hem wel verwinnen</l>
<l>Ende keere zijn herte tot gode waert</l>
<l n="5">Eer hem die doot den wech ondergaet</l>
<l>Si zijn wijs diet connen versinnen</l>
</lg>
<lg><l>Och edel mensce denct dat ghi moet sterven</l>
<l>En maect ghi u niet van sonden quijt</l>
<l>Gods rijcke moet ghi derven</l>
<l n="10">Ghi hebt dicwijls versuymt den tijt</l>
<l>Ten si door gods genadicheyt</l>
<l>Die helle moet u erven</l>
</lg>
<lg><l>Ende dat verhoorde een iongelinc ionc van iaren</l>
<l>Leeraer seyt hi doet mi gewach</l>
<l n="15">Hoe moechdy dus ghebaren</l>
<l>Ick sal noch leven menighen dach</l>
<l>Ende hebben blijscap als ic plach</l>
<l>Daer na met gode varen</l>
</lg>
<lg><l>Die Leeraer sprac dat is seer hooge vermeten</l>
<l n="20">Waer zijn u ghesellen nu</l>
<l>Die bi u waren gheseten</l>
<l>Si hadden der iaren so veel als ghi</l>
<l>Waer zijn si nu berechtes mi</l>
<l>Die wormen hebbense gheten</l>
</lg>
<lg><l n="25">Die ionghelinc sprac mi en can mi niet ontbringhen</l>
<l>Ic wil ghebruycken dat leven mijn</l>
<l>Met dansen ende springhen</l>
<l>Si moeten sterven die veyghe zijn</l>
<l>Laet ons gaen drincken den coelen wijn</l>
<l n="30">God sal ons wel ghehingen</l>
</lg>
<lg><l>Die Leeraer sprac dit leven en mach niet dueren</l>
<l>Mer het verkeert so menichsins</l>
<l>In also corter uren</l>
<l>Waerdy vanden sinne mijn</l>
<l n="35">Als ghi mi dunct vol sonden zijn</l>
<l>Ghi en soudt niet doen dan trueren</l>
</lg>
<lg><l>Die iongelinc sprac men can mi niet ontraden</l>
<l>Dat ic dese werelt soude scheyden van</l>
<l>Ende leven in versmaden</l>
<l n="40">Ic sal mi beteren als ic can</l>
<l>der werelt vruecht ende haer gespan</l>
<l>En can ic niet versaden</l>
</lg>
<lg><l>Die leeraer sprac ghi dunct mi buyten keere</l>
<l>dat ghi der werelt vruechden kiest</l>
<l n="45">Voor dat leven van onsen heere</l>
<l>Siet dat ghi so niet en riest</l>
<l>dat ghi dat rijcke goods verliest</l>
<l>Dat dueren sal ymmermeere</l>
</lg>
<lg><l>Die iongelinc sprac sal ick gods rijcke derven</l>
<l n="50">So claech ic mijnder armer sielen misval</l>
<l>dat ic sal moeten sterven</l>
<l>Ic hebbe gemist den rechten pat</l>
<l>Wat sal ic doen berecht mi dat</l>
<l>Dat ic schouwe der hellen erven</l>
</lg>
<lg><l n="55">Die leeraer sprac wildi in duechden risen</l>
<l>den rechten wech te gode waert</l>
<l>Wil ic u so gheerne wisen</l>
<l>daer nemmermeer en is verdriet</l>
<l>doet altoos wel en twifelt niet</l>
<l n="60">God sal u siele spijsen</l>
</lg>
<lg><l>Die ionghelinc sprac sal ic zijn verloren</l>
<l>So mach mi wel rouwen dat leven mijn</l>
<l>dat ic oeyt was gheboren</l>
<l>Ic wil schouwen der hellen pijn</l>
<l n="65">So dat mijn arm siele mach zijn</l>
<l>Hier na met gode vercoren</l>
</lg>
<lg><l>Die leeraer sprack wildi u sonden gaen bedincken</l>
<l>Ende leven op gods genadicheyt</l>
<l>Sijn rijck sal hi u schincken</l>
<l n="70">Siet dat ghi u daer toe bereyt</l>
<l>Oft ghi moet voorwaer gheseyt</l>
<l>In die eewige allende sincken</l>
</lg>
<lg><l>Die iongelinc sprac die werelt wil ic laten</l>
<l>Ick wil gode dienen altijt</l>
<l n="75">In minnen ende in charitaten</l>
<l>Ende draghen eenen grauwen rock</l>
<l>Al waer ick alder werelt iock</l>
<l>Ick hope het sal mi baten</l>
</lg>
<lg><l>Die leeraer sprac ghi segt alte wale</l>
<l n="80">Doet der werelt sonden af</l>
<l>Het brenget u in die sale</l>
<l>Daer gods engelen singhen lof</l>
<l>Doet altoos wel quijt u belof</l>
<l>Ende schouwet der hellen quale</l>
</lg>
<lg><l n="85">Die iongelinc sprac die quale moet ic scouwen</l>
<l>Ic wil gode dienen altijt</l>
<l>Die werelt wil ic verdouwen</l>
<l>Ende maken mi van sonden quijt</l>
<l>Dat ic van gode niet en hoore verwijt</l>
<l n="90">Ick duchte het soude mi rouwen</l>
</lg>
<lg><l>Die leeraer sprac overdencken wi onse sonden</l>
<l>Ende dienen den here met herten devoot</l>
<l>Die doorsiet alle gronden</l>
<l>Ende beteren ons met haesten groot</l>
<l n="95">Eer ons coemt aen die bitter doot</l>
<l>Wi worden salich vonden</l>
</lg>

</body>
</text>
<text>
<body><head type="comment">56 Op die selve wijse </head>
<lg><l><hi rend="bold">H</hi>oe luyde riep die siel tot god van binnen</l>
<l>Och here almachtich vader goet</l>
<l>Wat sal ick gaen beghinnen</l>
<l>Dat lichaem beswaert dat herte mijn</l>
<l n="5">Och heere wilt mijns genadich zijn</l>
<l>Dat vlees wilt mi verwinnen</l>
</lg>
<lg><l>Als dlichaem die siel dus hoorde clagen</l>
<l>So sprackt o edel siele mijn</l>
<l>Waerom wildi u versaghen</l>
<l n="10">Schouwet des boosen viants raet</l>
<l>Ende laet die valsche werelt quaet</l>
<l>Ghi sult gode wel behaghen</l>
</lg>
<lg><l>Die siele sprac ic sout gaerne volbrengen</l>
<l>Mer ghi o valsche lichaem mijn</l>
<l n="15">En willes niet gehengen</l>
<l>Natuere ende ghi ghi doet mi pijn</l>
<l>Nochtans so moet gestreden zijn</l>
<l>Ick en can u niet bedwinghen</l>
</lg>
<lg><l>Dat lichaem sprac o siele die heere der heeren</l>
<l n="20">Heeft u ghegeven sin ende list</l>
<l>Om dat ghi mi soudt leeren</l>
<l>God heeft u ghegeven reden ende sin</l>
<l>Om mi die tot sonden geneghen ben</l>
<l>Dat ghi mi soudt regeren</l>
</lg>
<lg><l n="25">Die siele sprac mocht mi dat ghebueren</l>
<l>dat ic mocht sterven ghelijck als ghi</l>
<l>So soude ic leven sondet trueren</l>
<l>Mer als ic voor doordeel gods sal staen</l>
<l>Ende na wercken loon ontfaen</l>
<l n="30">So moet ict al besueren</l>
</lg>
<lg><l>Dlichaem sprac als ghi dat weet te voren</l>
<l>So wie hem selven al willens wont</l>
<l>Oft tredt in eenen doren</l>
<l>Wie sal hem beclaghen dat vraghe ic dy</l>
<l n="35">Ghi moet oock sorghen voor mi</l>
<l>Oft wi blijven beyde verloren</l>
</lg>
<lg><l>Die siele sprac lichaem ghi moet wel sorghen</l>
<l>Want als coemt die bitter doot</l>
<l>Wie sal ons dan verborghen</l>
<l n="40">Dus moet ghi gaen sorghen het is noot</l>
<l>Dat ghi niet en verliest die blischap groot</l>
<l>Ghi en hebt doch gheenen morghen</l>
</lg>
<lg><l>Dlichaem sprac moet ic ooc sterven leeren</l>
<l>Ende ic en weet doch gheenen tijt</l>
<l n="45">Waer toe sal ic mi keeren</l>
<l>Die werelt thoont mi vrolicheyt</l>
<l>Natuere die is daer toe bereyt</l>
<l>Hoe sal icse moghen verheeren</l>
</lg>
<lg><l>Die siele sprac o lichaem snoo van weerden</l>
<l n="50">Waer op so verlaet ghi u</l>
<l>Wat wildy hier aenveerden</l>
<l>Hoe dorfdy bedrijven eenich solaes</l>
<l>Arm stinckende vleesch der wormen aes</l>
<l>Ghi moet doch inder aerden</l>
</lg>
<lg><l n="55">Dlichaem sprac moet ic inder aerden tijden</l>
<l>Och here god van hemelrijc</l>
<l>Hoe mach ic mi verblijden</l>
<l>Dat ic ben inder sonden staet</l>
<l>Mi rout so seere mijn leven quaet</l>
<l n="60">Ic wil mi leeren lijden</l>
</lg>
<lg><l>Die siele sprac wildi u tot duechden geven</l>
<l>So sullen wi dan ick ende ghi</l>
<l>Bi Jesum zijn verheven</l>
<l>daer blijschap sal wesen ymmermeer</l>
<l n="65">Ende zijn verlost uut den eewighen seer</l>
<l>daermen eewelijc sal blijven</l>
</lg>
<lg><l>Dlichaem sprac ontfermt god onser beyden</l>
<l>Mi ende die edel siele mijn</l>
<l>Ende wilt ons doch gheleyden</l>
<l n="70">Wilt doch bewaren die edel siele van my</l>
<l>Maect dat ons leven u behaechlijck si</l>
<l>Wanneer wi moeten scheyden</l>
</lg>

</body>
</text>
<text>
<body><head type="comment">57 Vanden regulier moninck </head>
<lg><l><hi rend="bold">H</hi>ier beghinnen wi nu an</l>
<l>Een nyeuwe liet te singhen</l>
<l>Ende singhen van eenen regulier moninck</l>
<l>Ende van eender nayerinne</l>
</lg>
<lg><l n="5">Die regulier in eens waerts huys quam</l>
<l>Hi vraechde wat hebdy te eten</l>
<l>Ic soude tot eender naeyerssen gaen</l>
<l>Het was mi bi na vergheten</l>
</lg>
<lg><l>Doen hi totter naeyerssen quam</l>
<l n="10">Hi wert seer wel ontfanghen</l>
<l>Si nam hem in haren witten arm</l>
<l>Ende si aten met malcander</l>
</lg>
<lg><l>Doent was aender middernacht</l>
<l>Si hoorden dat clocxken clincken</l>
<l n="15">Staet op staet op goet regulier moninck</l>
<l>Die metten moet ghi singhen</l>
</lg>
<lg><l>Doen dat clocxken gheluyt was</l>
<l>Hi soude gaen inder metten</l>
<l>Och wiste dit mijn heere den abt</l>
<l n="20">Hi soude mi selver wecken</l>
</lg>
<lg><l>Doen die moninc inden ommeganck quam</l>
<l>die abt die quam hem teghen</l>
<l>Bona dies bona dies ghi regulier moninc</l>
<l>Waer hebdy te nacht gheleghen</l>
</lg>
<lg><l n="25">Daer ick te nacht gheleghen hebbe</l>
<l>daer was ic seer wel onfanghen</l>
<l>Men schencte mi daer den coelen wijn</l>
<l>Ic lach al in mijns liefs armen</l>
</lg>
<lg><l>Die abt al tot den moninck sprack</l>
<l n="30">Met also soeten worden</l>
<l>Nu segt mi goet regulier moninck</l>
<l>Houden dat onse oorden</l>
</lg>
<lg><l>Doen die moninc inder kercken quam</l>
<l>die broederen liepen te samen</l>
<l n="35">Die een moninc al tot den anderen sprack</l>
<l>desen moninck willen wi verbannen</l>
</lg>
<lg><l>En dat verhoorde de regulier moninck</l>
<l>Hi liet zijn capken vallen</l>
<l>Soude mi die nayersse niet liever zijn</l>
<l n="40">Mer dan mijn broeders allen</l>
</lg>
<lg><l>Die ons dit liedeken heeft ghemaect</l>
<l>Hi hevet seer wel ghesonghen</l>
<l>dat heeft ghedaen een regulier moninck</l>
<l>Uut der cappen is hi ontspronghen</l>
</lg>

</body>
</text>
<text>
<body><head type="comment">58 Een out liedeken </head>
<lg><l><hi rend="bold">H</hi>et quamen drie ruyters geloopen</l>
<l>So verre int duytsche lant</l>
<l>Met netten ende met knoopen ia knoopen</l>
<l>Het waren die beste diemen vant</l>
</lg>
<lg><l n="5">Si quamen voor eender waerdinnen huys</l>
<l>Al daermen tapte den wijn</l>
<l>Waerdinne wi droncken so gaerne ia gaerne</l>
<l>Wi en hebben gheen gheldekijn</l>
</lg>
<lg><l>Waer op soude ick u borghen</l>
<l n="10">Ghi coemt uut vreemde landen</l>
<l>U cleederkens die zijn dinne ia dinne</l>
<l>Ghi en hebbet ghelt noch panden</l>
</lg>
<lg><l>Doen sprack dat ionckwijf vanden huys</l>
<l>Nu tappet den ruyters den wijn</l>
<l n="15">Al dat si verteeren ia teeren</l>
<l>daer sal ick u boorghe voor zijn</l>
</lg>
<lg><l>Doen sprac die vrouwe vanden huys</l>
<l>En spreket niet so bout</l>
<l>Si souden u helpen verteeren ia teeren</l>
<l n="20">U silver ende oock u gout</l>
</lg>
<lg><l>Doen sprac dat ionck wijf vanden huys</l>
<l>Ic woude die ioncste ruyter waere mijn</l>
<l>Ende icker mede soude gaen wandelen ia wandelen</l>
<l>Van Straesborch tot op den rijn</l>
</lg>
<lg><l n="25">Die ioncste ruyter tooch uut zijn net</l>
<l>Ende worpt inder maghet schoot</l>
<l>daer stont die edel ruyter ia ruyter</l>
<l>In een wambeys van goude root</l>
</lg>

</body>
</text>
<text>
<body><head type="comment">59 Van Thijsken vanden schilde </head>
<lg><l><hi rend="bold">H</hi>et is goet vrede in allen duytsce landen</l>
<l>Sonder Thijsken vanden schilde</l>
<l>Hi leyt te Delder ghevanghen</l>
<l>Hi leyt ghevanghen so swaerlijck op zijn lijf</l>
</lg>
<lg><l n="5">Die vrou al vanden scilde si lach op hooger tinnen</l>
<l>Si sach die heeren die borghers comen binnen</l>
<l>Si en sach daer Thijsken haer liefste boele niet</l>
<l>Si en sach daer etc</l>
</lg>
<lg><l>Ghi ruyters ghi rovers ghi heeren vander straten</l>
<l n="10">Waer hebdy Thijsken vander schilde ghelaten</l>
<l>Waer hebdi ghelaten die liefste boele mijn</l>
<l>Waer hebdi etc</l>
</lg>
<lg><l>Och vrouken vanden schilde</l>
<l>Nu en laet u niet verlanghen</l>
<l n="15">Dat Thijsken vanden schilde te Delder leyt ghevanghen</l>
<l>Hi leyt etc</l>
</lg>
<lg><l>Dat vrouken vanden schilde en woudes niet ghelooven</l>
<l>Si dede haer paerdeken sadelen ende toomen</l>
<l>Si reedt te Delder al voor dat hooghe huys</l>
<l n="20">Si reedt etc</l>
</lg>
<lg><l>Och Thijsken vanden schilde dats bistu nu hier binnen</l>
<l>So steect u hoofdeken al uut der hoogher tinnen</l>
<l>Laet mi aenschouwen u fiere ionghe lijf</l>
<l>Laet mi etc</l>
</lg>
<lg><l n="25">Thijsken vanden schilde en liets hem niet verdrieten</l>
<l>Hi liet zijn hoofdeken ter hooger tinnen uut schieten</l>
<l>Hi liet haer aenschouwen zijn fiere ionghe lijf</l>
<l>Hi liet etc</l>
</lg>
<lg><l>Thijsken vanden schilde ghi en wout my niet ghelooven</l>
<l n="30">Dat ghi bi daghe by nachte soudt laten u ruyten u rooven</l>
<l>Dat ghi soudt laten u rooven ter halver middernacht</l>
<l>Dat ghi etc</l>
</lg>
<lg><l>Ja vrouken vanden schilde dat quam by uwen sculden</l>
<l>Dat ghi woudt draghen dat silver ende root gulden</l>
<l n="35">Dat ghi woudt draghen dat roode beslaghen gout</l>
<l>Dat ghi etc</l>
</lg>
<lg><l>Och Thijsken vanden schilde haddy dat woort ghesweghen</l>
<l>Met silver ende roode gout had ick u op doen weghen</l>
<l>Dat u nu sal costen dijn fiere ionghe lijf</l>
<l n="40">dat u nu sal costen etc</l>
</lg>
<lg><l>Och vrouken vanden schilde en soude u dat niet verdrieten</l>
<l>dat mi die raven die voghelen souden eten</l>
<l>Dat mi souden eten so menich clein vogelken</l>
<l>dat mi souden eten etc</l>
</lg>
<lg><l n="45">Och Thijsken vanden schilde en laet u niet verlanghen</l>
<l>Ick sal u radeken met rooskens ombehanghen</l>
<l>Daer op sal rusten dijn fiere ionge lijf</l>
<l>Daer op etc</l>
</lg>

</body>
</text>
<text>
<body><head type="comment">60 Een oudt liedeken </head>
<lg><l><hi rend="bold">H</hi>et worp een knaep so heimelike dingen</l>
<l>als voor eens borgers camerlijn</l>
<l>Sijn boel was daer binnen</l>
<l>Het was eens borgers dochter goet</l>
<l n="5">daer op so schafte die knapen sinen moet</l>
<l>Na haer staet zijn verlanghen</l>
</lg>
<lg><l>Hoe luyde singet die wachter opter tinnen</l>
<l>Als twee schoon liefkens te samen zijn</l>
<l>Si moghen hem wel versinnen</l>
<l n="10">Het is geluck ende een goet iaer</l>
<l>Ic schencke mijn lief vijf duysent iaer</l>
<l>Mijn boel eene goeden morghen</l>
</lg>
<lg><l>Dat maechdeken sprac mach mi den cnaep niet werden</l>
<l>In een duyster camerken</l>
<l n="15">Van rouwe moet ic sterven</l>
<l>Och sterve ic nu so ben ic doot</l>
<l>So graeft mi onder die rooskens root</l>
<l>So verre aen gheen groen heyde</l>
</lg>
<lg><l>Hi nam dat maechdeken bider hant</l>
<l n="20">Hi leydese door dat groene wout</l>
<l>Dat groene wout ten eynde</l>
<l>Hi leydese al onder een linde staet breyt</l>
<l>Daer vonde si twee een bedde bereyt</l>
<l>Si laghen daer bi malcanderen</l>
</lg>
<lg><l n="25">Si laghen daer den langhen nacht verborgen</l>
<l>Al in een duyster camerken</l>
<l>Tot dat quam den lichten morghen</l>
<l>Tsmorghens vroech alst was schoon dach</l>
<l>Dat maechdeken dede den ruyter geclach</l>
<l n="30">Si haddet so geerne verborghen</l>
</lg>
<lg><l>Die dit liedeken eerstwerf heeft gesonghen</l>
<l>Het was een ruyter uut Brabant</l>
<l>Uut nederlant is hi gecomen</l>
<l>Hi voerde een spijse op zijnder hant</l>
<l n="35">Met pijpen met trommen trect door tlant</l>
<l>Sijn sinnen staen na den crijghe</l>
</lg>

</body>
</text>
<text>
<body><head type="comment">61 Een nyeu liedeken </head>
<lg><l><hi rend="bold">H</hi>et voer een maechdelijn over rijn</l>
<l>Tsavonts al inder manenschijn</l>
<l>Met haer snee witte handen</l>
<l>Die winter tot haerder schanden</l>
</lg>
<lg><l n="5">Met dien quam daer een ridder gereden</l>
<l>Hi groette die maget tot dier stede</l>
<l>Hi seyde god groet u reyne</l>
<l>Waer om staet ghi hier alleyne</l>
</lg>
<lg><l>Om dat ic hier alleyne stae</l>
<l n="10">Dat doet dat ic gheenen boel en hae</l>
<l>Die ick met herten meyne</l>
<l>Daerom sta ic hier alleyne ia alleyne</l>
</lg>
<lg><l>Och maechdelijn woudy met mi gaen</l>
<l>Ic soude u leyen daer rooskens staen</l>
<l n="15">So verre aen gheender groender heyden</l>
<l>Daer schapen ende lammren weyden</l>
</lg>
<lg><l>Crijchsman ghi zijt te hooch geboren</l>
<l>Ic ontsie so seere mijns vaders toren</l>
<l>Ic wilt mijnder moeder vraghen</l>
<l n="20">Oft ic metten lantsknecht mach waghen</l>
<l>   Och moeder seyt si moeder mijn</l>
<l>Nu wecket mi inder mane schijn</l>
<l>Laet mi die lammeren weyden</l>
<l>So verre aen gheender groender heyden</l>
</lg>
<lg><l n="25">Och dochter ghi zijt noch wel te cleyne</l>
<l>Ghi slaept noch wel een iaer alleyn</l>
<l>Tsoheyme so sult ghi blijven</l>
<l>Ende spinnen die groene side</l>
</lg>
<lg><l>Dat ic tsoheyme blijven moet</l>
<l n="30">dat doet mijnder herten groote wederspoet</l>
<l>Die lantsknecht mach mi werden</l>
<l>desghelijcx en was noyt opter aerden</l>
</lg>
<lg><l>Die moeder sloot haer dore toe</l>
<l>dat maechdelijn spranck ter veynster uut</l>
<l n="35">Si wilde den lantsknecht haven</l>
<l>Haer leven woude si wagen</l>
</lg>
<lg><l>Die dit liedeken eerstwerf sanck</l>
<l>Een vroom lantsknecht is hi ghenaemt</l>
<l>Hi hevet wel ghesonghen</l>
<l n="40">Van die alder liefste is hi gedronghen</l>
</lg>

</body>
</text>
<text>
<body><head type="comment">62 Een nyeu liedeken </head>
<lg><l><hi rend="bold">H</hi>et was een meysken vroech opgestaen</l>
<l>des morghens door den dou ghegaen</l>
<l>Om haer schoon lief te spreken</l>
</lg>
<lg><l>Met dien quam daer haer soete lief</l>
<l n="5">Ic hebbe u van also goeder herten lief</l>
<l>Ja mocht ic bi u slapen</l>
</lg>
<lg><l>Dat meysken sprac met moede vry</l>
<l>Men vinter knapen meer dan ghi</l>
<l>Gheef mi u trouwe te pande</l>
</lg>
<lg><l n="10">Hi trock een vingherlinck van sinen hant</l>
<l>Hout daer schoon lief gheeft mi u hant</l>
<l>Mijn trouwe gheve ic u te pande</l>
</lg>
<lg><l>Si stack den vingherlinc aen haer hant</l>
<l>Si seyde lief reyst uuten lande</l>
<l n="15">Mer coemt noch tavont slapen</l>
</lg>
<lg><l>Ende dat verhoorde eens molenaers knecht</l>
<l>Hi nam die woordekens al op zijn recht</l>
<l>die woorden wil ic verbeyden</l>
</lg>
<lg><l>Hi tooch aen een harnas blanck</l>
<l n="20">Hi clopte so lijselijck aenden rinck</l>
<l>Hi worde daer in gelaten</l>
</lg>
<lg><l>Tsnachts ontrent der middernacht</l>
<l>doen dat minnespel op zijn beste was</l>
<l>Haer lief quam cloppen al voor die dore</l>
</lg>
<lg><l n="25">Hi clopte so lijselic aen den rinck</l>
<l>Staet op schoon lief ende laet mi in</l>
<l>Mijn trouwe hebt ghi te pande</l>
</lg>
<lg><l>Ic en stae niet op ic en laet niet in</l>
<l>Ic ligghe hier bi die alder liefste mijn</l>
<l n="30">Gaet riden uwen straten</l>
</lg>
<lg><l>Tsmorghens vroech alst was schoon dach</l>
<l>En si den molenaer wel besach</l>
<l>Si en was gheen maecht ghebleven</l>
</lg>
<lg><l>Dat meysken maecte so grooten misbaer</l>
<l n="35">Si wranck haer handen si tooch haer hayr</l>
<l>Heere god wien hebbe ic in ghelaten</l>
</lg>
<lg><l>En weent niet meer mijn soete lief</l>
<l>daer en weten gheen knapen meer af</l>
<l>dan ghi ende ick alleyne</l>
</lg>
<lg><l n="40">Tsmorghens als die sonne op ginck</l>
<l>Haer lief quam om sinen rinck</l>
<l>die liefde was hem vergangen</l>
</lg>
<lg><l>Gheeft mi minen rinc met haesten snel</l>
<l>Ic sie aen u bruyn oochskens wel</l>
<l n="45">Ghi en zijt gheen maecht ghebleven</l>
</lg>
<lg><l>Ghi ionghe meyskens doch voor u siet</l>
<l>En ghelooft die ionghe molenaers niet</l>
<l>Si souden u haest bedrieghen</l>
</lg>

</body>
</text>
<text>
<body><head type="comment">63 Een oudt liedeken </head>
<lg><l><hi rend="bold">H</hi>et was een rijck boermans sone</l>
<l>Ende hi voer spelen opter straten</l>
<l>daer vant hi so huebschen maechdeken</l>
<l>Hi badt haer om eens bi te slapen</l>
</lg>
<lg><l n="5">Hi badt haer om een slapen bi</l>
<l>Te rusten op haer sponde</l>
<l>Ic en sal van al die lieve langhe nacht</l>
<l>Mijn handeken bi u niet steken onder</l>
</lg>
<lg><l>Bidt ghi mi om een slapen bi</l>
<l n="10">Dat gheeft mi ia groot wonder</l>
<l>Nu doet uut u hosen ende u schoen</l>
<l>Ende coemt hier bi mi onder</l>
</lg>
<lg><l>Doen hi bi dat meysken onder quam</l>
<l>die ruyter viel in vake</l>
<l n="15">Al had die nacht een iaer lanck gheweest</l>
<l>Hi hadde hem altemael doorslapen</l>
</lg>
<lg><l>Tsnachts ontrent der middernacht</l>
<l>Dat meysken keerde haer omme</l>
<l>dat dede si al om haer soete lief</l>
<l n="20">Oft hi daer af yet hadde ontspronghen</l>
</lg>
<lg><l>Tsmorghens vroech doent was schoondach</l>
<l>Dat meysken lach in waken</l>
<l>Wel op seyt si wel lieve kinckelboer</l>
<l>Hier is te lanck gheslapen</l>
</lg>
<lg><l n="25">Tsmorghens vroech alst was schoon dach</l>
<l>Die boer woude thuyswaert ganghen</l>
<l>Dat meysken maecte hem eenen haveren bry</l>
<l>In eene verroeste panne</l>
</lg>
<lg><l>Tsmorghens vroech alst was schoon dach</l>
<l n="30">Ende hi thuys quam gheganghen</l>
<l>Nu segt mi segt mi lieve sone mijn</l>
<l>En hoe is u den strijt verganghen</l>
</lg>
<lg><l>Och moeder seyt hi moeder mijn</l>
<l>This mi so leyde verganghen</l>
<l n="35">Dat meysken maecte mi eenen haveren bry</l>
<l>In een verroeste panne</l>
</lg>
<lg><l>Sone seyde si sone mijn</l>
<l>Dat is u alte grooten schande</l>
<l>Ghi moecht wel alle dese somer lanck</l>
<l n="40">Gaen wachten alle die gansen vanden lande</l>
</lg>
<lg><l>Och moeder sprac hi moeder mijn</l>
<l>dat waer mi alte grooten schande</l>
<l>Ic hadde veel liever dat huebsche meisken fijn</l>
<l>Dan alle die gansen vanden lande</l>
</lg>

</body>
</text>
<text>
<body><head type="comment">64 Een amoreus liedeken </head>
<lg><l><hi rend="bold">H</hi>oe coemt dat bi scoon lief laet mi dat weten</l>
<l>Dat ghi nu mi vol drucx laet ongemeten</l>
<l>Ghi wist dat wi wisten venus secreten</l>
<l>Noch meer weet ghi hoe moechdijt vergeten</l>
<l n="5">Seer opstinaet sidy van uwen sinne</l>
<l>Oft quaden raet is u ghegeven inne</l>
<l>Dus sterve ick uut liefden door u minne</l>
</lg>
<lg><l>Goddinne fier vol gaven overvloedich</l>
<l>U dienaer hier bidt met tranen bloedich</l>
<l n="10">In wat quartier ghi triumpheert voorspoedich</l>
<l>Och coemt doch schier aensiet mijnen dienst ootmoedich</l>
<l>Ic en beghere gheen verdrach bi siecken noch ghesonden</l>
<l>Mer nacht en dach u dienaer tallen stonden</l>
<l>So coemt schoon lief ende salft mijn doloreuse wonden</l>
</lg>
<lg><l n="15">Bloeme minioet oorlof tot allen tijden</l>
<l>Snoots hopen groot coemt mi fellic bestrijen</l>
<l>Venus conroot waer door ic come in lijden</l>
<l>Sal na myn doot een ander meer verbliden</l>
<l>Myn lichaem weert gedoot met venus brande</l>
<l n="20">Dootverwich ende bleek neemt voor een offerhande</l>
<l>dus stel ic lief myn lijf ende siel te pande</l>
</lg>
<lg><l>O mannelic greyn mi deert u lamenteren</l>
<l>Myn liefde reyn moet ic bedwongen regeren</l>
<l>Menighen vileyn fenijnich int hanteeren</l>
<l n="25">Soude certeyn onser beyder liefde blameren</l>
<l>Dat waer u leet u vuecht die geeft orconde</l>
<l>Ic weet besceet al uut mijns herten gronde</l>
<l>Sterft niet schoon lief om mi ghi zijt mijnder herten ghesonde</l>
</lg>
<lg><l>Schoon lief u spoet is mi een bitter brine</l>
<l n="30">ic soude u mijn bloet scenken voor medecine</l>
<l>sidy desen onvroet so sterve ic door die pine</l>
<l>door dwesen soet van uwen claren aenschijne</l>
<l>U dienst eerbaer vast in myn hert ic houwe</l>
<l>Mer tvalt mi swaer dat ghi zijt ongetrouwe</l>
<l n="35">Sterft niet schoon lief om my ick blijve u eyghen vrouwe</l>
</lg>
<lg><l>O swaer torment dat ic moet derven</l>
<l>U aenschijn claer yent och mocht ic met u sterven</l>
<l>U lichaem excellent sal ic tot eender erven</l>
<l>Tot minen iaren volent bewenen menichwerven</l>
<l n="40">u groot miskief ben ic certein onsculdich</l>
<l>Dus weest schoon lief in u lijden verduldich</l>
<l>Ende bidt voor mi voor daenschijn gods drievuldich</l>
</lg>

</body>
</text>
<text>
<body><head type="comment">65 Van mijn here van Lelidam </head>
<lg><l><hi rend="bold">H</hi>et was op eenen dijsendach</l>
<l>Al inde sinxendaghen</l>
<l>Dat grave Philips van Vlaenderlant</l>
<l>Op hollant wilde varen</l>
</lg>
<lg><l n="5">Hollant dat en meende hi niet</l>
<l>Het was Brugghe die edel stede reyne</l>
<l>Mijn heeren blijft mi alle gader bi</l>
<l>Ende ghi ruyters groot ende cleyne</l>
</lg>
<lg><l>Doen si bi der stede quamen</l>
<l n="10">Een mijle buyten der vesten</l>
<l>Die Mechelaers trocken besiden af</l>
<l>Si en wilden op Brugghe niet vechten</l>
</lg>
<lg><l>Mer doen si quamen by sinte Andries</l>
<l>Al in die velden groene</l>
<l n="15">Mijn heeren blijft mi alle gader bi</l>
<l>Ghi ruyters stout ende coene</l>
</lg>
<lg><l>Si ontwonden banieren ende standaert</l>
<l>Al voor sinte Magdaleene</l>
<l>Elck man si vier mannen waert</l>
<l n="20">Dit is hollant dat ick meene</l>
</lg>
<lg><l>Doen sprac mijn heere van Lelidam</l>
<l>Heere wat wilt ghi maken</l>
<l>daer gaet so menich frisch edel man</l>
<l>Te Brugghe al op die straten!</l>
</lg>
<lg><l n="25">Och edel heere van Lelidam</l>
<l>Hoe coemt ghi nu dus bloode</l>
<l>doen ghi Parijs driewerven wont</l>
<l>Ghi en dedes niet so noode</l>
</lg>
<lg><l>Doen ick Parijs driewerven wan</l>
<l n="30">dat dede ick in vroomen strije</l>
<l>Mer ghi wilt die edel stadt van Brugghe</l>
<l>Winnen met verraderije</l>
</lg>
<lg><l>Doen si binnen die poorte quamen</l>
<l>Processie quam hem te ghemoete</l>
<l n="35">dat cruyce spranc in vier quartieren</l>
<l>Al voor des princen voeten</l>
</lg>
<lg><l>Och edel heere van Vlaenderlant</l>
<l>hebt doch gode voor ooghen</l>
<l>dat ghi Brugghe wilt paelgieren</l>
<l n="40">God en salts niet ghedooghen</l>
</lg>
<lg><l>Och edel heere van Lelidam</l>
<l>Hoe coemt ghi nu dus bloode</l>
<l>Doen ghi Parijs drie werven wont</l>
<l>Ghi en dedes niet so noode</l>
</lg>
<lg><l n="45">Doen ick Parijs drie werven wan</l>
<l>En was ick in gheenen noode</l>
<l>Mer voorwaer so ben ick nu</l>
<l>Die Brugghelingen sullen mi dooden</l>
</lg>
<lg><l>Men hale mi broot ende wijn</l>
<l n="50">Ende wilt mi drincken gheven</l>
<l>het sal mijn laetste maeltijt zijn</l>
<l>Te Brugghe worde ick versleghen</l>
</lg>
<lg><l>   Doen dranck mijn heere van Lelidam</l>
<l>Hi beval hem selven te gode</l>
<l n="55">Mer eer den dach ten avont quam</l>
<l>Was hi in grooten noode</l>
</lg>
<lg><l>Doen si bi die vrydaechs merct quamen</l>
<l>Si moesten hem doen ghenieten</l>
<l>Die pijckaerts spanden haer boghe snel</l>
<l n="60">Ende ghinghen doe seer schieten</l>
</lg>
<lg><l>Die Brugghelingen brochten haer bussen voort</l>
<l>Ende ghinghen doe seer schieten</l>
<l>die pijckaerts spanden haer boghen snel</l>
<l>dat hem wel mochte verdrieten</l>
</lg>
<lg><l n="65">Men ghinck daer houwen ende slaen</l>
<l>So seer boven maten</l>
<l>Si en sonstens ontrijden noch ontgaen</l>
<l>Si moesten daer haer leven laten</l>
</lg>
<lg><l>Lelidam riep ransoen ransoen</l>
<l n="70">Laet mi mijn lijf behouden</l>
<l>Ick sal mi in een schale weghen doen</l>
<l>Ende al van fijnen goude</l>
</lg>
<lg><l>Dijn silver noch dijn gout</l>
<l>En mach u al hier niet baten</l>
<l n="75">Lelidam al waert ghi noch so stout</l>
<l>Ghi sulter hier u leven laten</l>
</lg>
<lg><l>Daer bleef die edel heere doot</l>
<l>Versleghen al op die strate</l>
<l>Noyt en quam hi in meerder noot</l>
<l n="80">God gheve zijn arme siele bate</l>
</lg>
<lg><l>Sinte Donaes in die kercke</l>
<l>daer leyt hi begraven</l>
<l>Die edel heere van Lelidam</l>
<l>God wil zijn siele laven</l>
</lg>

</body>
</text>
<text>
<body><head type="comment">66 Vanden ruyter uut Bosschayen </head>
<lg><l><hi rend="bold">H</hi>et quam een ruyterken uut Bosscayen</l>
<l>Ghister avont inden wijn</l>
<l>Ou segt ou en salmen hier niet naien</l>
<l>Ick hebbe geschuert mijn hemdekijn</l>
<l n="5">Noch hebbe ick eenen gulden fijn</l>
<l>Die sal ick u meysken gaerne gheven</l>
<l>Wildy tavont mijn boelschap zijn</l>
<l>So sal ick met u vrolijck zijn</l>
</lg>
<lg><l>Teghen den wint come ick gheseylt</l>
<l n="10">Als een dye scheeps hem niet en verstaet</l>
<l>Ghi en hebt gheen sinnekens aen mi geleyt</l>
<l>Mi dunct ghi hebt mijns liever verlaet</l>
<l>Na dat nu aldus met mi gaet</l>
<l>So wil ick maken een goet verdrach</l>
<l n="15">Een ander te kiesen is mijnen raet</l>
<l>Adieu dien ick te minnen plach</l>
</lg>
<lg><l>Schutterkens die den boghe hantieren</l>
<l>Coopen twee pesen tot haren boghe</l>
<l>Breken si deen na tspeels manieren</l>
<l n="20">Si stellen een ander ten selven toghe</l>
<l>desghelijcx wil ick te doene poghen</l>
<l>Want vrouwen sinnekens zijn als stof</l>
<l>Ghelijc den wint quaemdy mi aenghevlogen</l>
<l>Hier mede schoon lief neme ick oorlof</l>
</lg>
<lg><l n="25">Och lieve ghesellen ick moet u claghen</l>
<l>Ghi moet mi gheven goeden raet</l>
<l>Ick ben ghecomen in Venus plaghen</l>
<l>Ic en weet wat mi te doene staet</l>
<l>Mijn hope mijn troost mijn toeverlaet</l>
<l n="30">Heeft mi begheven ende seer onwaert</l>
<l>Dies is mijn herteken so seer beswaert</l>
<l>Mer tsop en is der coolen niet waert</l>
</lg>
<lg><l>Hi stelt zijn herteken in swaerder sorghen</l>
<l>Die zijn sinnekens aen vroukens lecht</l>
<l n="35">Want hi hanget altijt sonder worghen</l>
<l>Als een die strijt ende niet vecht</l>
<l>Wient ick claghe ic hebbe onrecht</l>
<l>Altijt so gaet si haren padt</l>
<l>Si en heeft gheen sinnekens aen mi gheleyt</l>
<l n="40">Al blijve ick in drucke wat acht si dat</l>
</lg>
<lg><l>Die dit liedeken eerstwerf heeft ghesongen</l>
<l>Dat was een ruyterken van ghelde bloot</l>
<l>En hadden ghedaen quade nijders tonghen</l>
<l>Hi lagghe zijn liefken in haren schoot</l>
<l n="45">Daer hi toe droech zijn liefde groot</l>
<l>Die en mach hem gebueren tot gheender tijt</l>
<l>Hi had hem geholpen uut zijnder noot</l>
<l>Mer quade niders tonghen geeft hi die wijt</l>
</lg>

</body>
</text>
<text>
<body><head type="comment">67 Van fier Margrietken </head>
<lg><l><hi rend="bold">H</hi>et soude een fier Margrietelijn</l>
<l>Ghister avont spade</l>
<l>Met haren canneken gaen om wijn</l>
<l>Si was daer toe verraden</l>
</lg>
<lg><l n="5">Wat vantse in haren weghe staen</l>
<l>Eenen ruyter stille</l>
<l>Nu segt mi fier margrietelijn</l>
<l>doet nu mijnen wille ia wille</l>
</lg>
<lg><l>Uwen wille en doen ic niet</l>
<l n="10">Mijn moerken soude mi schelden</l>
<l>Storte ic dan mijnen coelen wijn</l>
<l>Alleyne soude ic hem ghelden</l>
</lg>
<lg><l>En sorghet niet voor den coelen wijn</l>
<l>Mer sorghet voor u selven</l>
<l n="15">Die waert is onser beyder vrient</l>
<l>Hi sal ons noch wel borghen</l>
</lg>
<lg><l>Hi namse in sinen witten armen</l>
<l>Heymelick al stille</l>
<l>Al in een duyster camerken</l>
<l n="20">Daer schafte hi doe sinen wille</l>
</lg>
<lg><l>Smorgens ontrent der middernacht</l>
<l>Si ghinc haer kanneken soeken</l>
<l>Daer lach die moeyaert ende hi loech</l>
<l>Het staet daer teynden mijn voeten</l>
</lg>
<lg><l n="25">Mer dat daer teynden u voeten staet</l>
<l>Dat sal u noch lange berouwen</l>
<l>Ic hebbe noch drie ghebroeders stout</l>
<l>Si sullen u dat hooft af houwen</l>
</lg>
<lg><l>Alle u ghebroeders stout</l>
<l n="30">Die sette ick in mijn deeren</l>
<l>Ick sal alle dese somer lanck</l>
<l>Met Grietken houden mijn scheeren</l>
</lg>
<lg><l>Ende hi nam eenen snee witten bal</l>
<l>Hi stackse al in haer kele</l>
<l n="35">Hi schootse tot eenderen veynsteren</l>
<l>Hi schootse al in die dijle</l>
</lg>
<lg><l>Teghen stroom quam si gedreven uut</l>
<l>Aen sint Jans capelle</l>
<l>Dat sach so menich fijn edel man</l>
<l n="40">So menich ionc gheselle ia gheselle</l>
</lg>

</body>
</text>
<text>
<body><head type="comment">68 Een nyeu liedeken </head>
<lg><l><hi rend="bold">H</hi>et voer een lantsknecht spaceren</l>
<l>So verre aen ghenen rijn</l>
<l>Wat vant hi aen gheender heyden</l>
<l>Een maechdeken met witte cleyden</l>
<l n="5">Hi groetese seer vriendelijk</l>
</lg>
<lg><l>Hi badt haer also seere</l>
<l>Al om een slapen bi</l>
<l>Si sprac van herten geerne</l>
<l>Du bist mijn morghen sterre</l>
<l n="10">Och lief slaept desen nacht bi mi</l>
</lg>
<lg><l>Den dach quam ten eynde</l>
<l>Ontrent der vespertijt</l>
<l>Die lantsknecht quam daer ghegangen</l>
<l>Met sinen rooden wanghen</l>
<l n="15">Si hiet hem gods willecom zijn</l>
</lg>
<lg><l>Hi spreyde sinen mantel</l>
<l>Al in dat groene gras</l>
<l>Si speelden een spel van goeden</l>
<l>Die dochter die weckte haer moeder</l>
<l n="20">Och lieve dochter hoe weckt ghi mi</l>
</lg>
<lg><l>Ende soude ick u niet wecken</l>
<l>Ghi en slaept noch niet so vast</l>
<l>Mijn decksels zijn mi ontvallen</l>
<l>Ick moetse wederom langhen</l>
<l n="25">Och lieve moeder nu slaept bi mi</l>
</lg>
<lg><l>die dechsels fie u ontvallen zijn</l>
<l>Dat is den goet wille dijn</l>
<l>Ghi hebt hem in ghelaten</l>
<l>Den lantsknecht al vander straten</l>
<l n="30">Och den alder liefste dijn</l>
</lg>
<lg><l>Dat ic hem in ghelaten heb</l>
<l>den alder liefste mijn</l>
<l>Dat moet ic nu misghelden</l>
<l>Met vloeken ende met schelden</l>
<l n="35">Ick arm bruyn maechdelijn</l>
</lg>
<lg><l>Die ons dit nyeuwe liedeken sanck</l>
<l>Hevet so wel ghesonghen</l>
<l>Hi is van dier natueren</l>
<l>Hi slaept so gaerne bi vrouwen luyden</l>
<l n="40">Och men vint der lantsknechten so veel</l>
</lg>

</body>
</text>
<text>
<body><head type="comment">69 Een oudt liedeken </head>
<lg><l><hi rend="bold">H</hi>et wayt een windeken coel uuten oosten</l>
<l>Hoe lustelijc staet dat groene wout</l>
<l>Die vogelkens singen wie sal mi troosten</l>
<l>Vrouwen ghepeyns is menichfout</l>
</lg>
<lg><l n="5">Ic wil mi selven eens gaen vermeyden</l>
<l>Al daer die liefste te woonen plach</l>
<l>Ende dencken om den tijt voorleden</l>
<l>God gheve die liefste goeden dach</l>
</lg>
<lg><l>Ic was een clercxken ic lach ter scholen</l>
<l n="10">Den rechten wech hebbe ic ghemist</l>
<l>Schoon ionghe vrouwen doen mi dolen</l>
<l>Weder te keeren dat dunct mi best</l>
</lg>
<lg><l>Dit heffe ic op dit wil ic vaten</l>
<l>Al om een die alder liefste mijn</l>
<l n="15">Drincke ic mi droncken drinct ghi bi maten</l>
<l>dat u misquame dat waer mi leedt</l>
</lg>
<lg><l>Noch weet ic een liefken uutvercoren</l>
<l>daer waer ic also gaerne bi</l>
<l>Wat icse minne tis al verloren</l>
<l n="20">Crancken troost so gheeft si mi</l>
</lg>
<lg><l>Al op den hoeck van deser straten</l>
<l>daer woont so propren meysken fijn</l>
<l>Daer sal ick noch eenen nacht bi slapen</l>
<l>Oft craey en salder gheen voghel zijn</l>
</lg>
<lg><l n="25">Rijck god mach ic den dach noch leven</l>
<l>dat si mi minde ende ic haer niet</l>
<l>So soude mijn herteken in vruechden leven</l>
<l>Dat nu leyt in swaer verdriet</l>
</lg>
<lg><l>Nu is dit lot op mi ghevallen</l>
<l n="30">Daer ick een cansse af wachten moet</l>
<l>Ay lacen ic en heb gheenen troost met allen</l>
<l>Niet dan altijt druc ende teghenspoet</l>
</lg>

</body>
</text>
    <text>
        <body>
<head type="comment">70 Een oudt liedeken </head>
<lg><l><hi rend="bold">H</hi>et gheviel op eenen donderdach</l>
<l>Ontrent der halver weken</l>
<l>doen quam mijn heer die cappelaen</l>
<l>Die Borchstrate in ghestreken</l>
</lg>
<lg><l n="5">Doen hi al door dat doorken quam</l>
<l>die vrouwe sadt biden viere</l>
<l>Lieve vrouw waer is u man</l>
<l>Laet ons goeden chiere maken</l>
</lg>
<lg><l>Mijn man is van huys ghegaen</l>
<l n="10">Ghevaren metten schepe</l>
<l>Ic duchte hi weder comen sal</l>
<l>den hals die moet hi breken</l>
</lg>
<lg><l>Den dach die quam ten avont waert</l>
<l>die man quam thuys gheganghen</l>
<l n="15">Ons heere god vanden hemel weet</l>
<l>Hoe hi daer was ontfangen</l>
</lg>
<lg><l>Hi nam dat rincxken in zijn hant</l>
<l>Hi clopte al met sinne</l>
<l>Staet op Lisken mijn getrouwe wijf</l>
<l n="20">Staet op ende laet mi inne</l>
</lg>
<lg><l>Doen hi al inder cameren quam</l>
<l>dat bedde was daer ghebroken</l>
<l>Die eyerkens stonden daer ghedoopt</l>
<l>die doeierkens waren uut ghesopen</l>
</lg>
<lg><l n="25">Hi nam dat broexcken in zijn hant</l>
<l>Hi taste al na die clincke</l>
<l>Daer vant hi Willeken zijn broeder zijn</l>
<l>Och Willeken wi hier alleyne zijn</l>
</lg>
<lg><l>Lieve man wat hebdy ghemaect</l>
<l n="30">Wat hebt ghi nu ghebrouwen</l>
<l>Ghi hebt die arme pape beschaemt</l>
<l>Het sal u langhe berouwen</l>
</lg>
<lg><l>Die man die soude te bedde gaen</l>
<l>dat wijf en wouts niet ghedooghen</l>
<l n="35">Si stiet hem vanden trappen af</l>
<l>Daer viel hi twee blau ooghen</l>
</lg>
<lg><l>Hi nam daer eenen groenen stock</l>
<l>Hi smeet haren rugghe ontstucken</l>
<l>Nu segghet mijn heere den cappelaen</l>
<l n="40">dat hi u dat af lecke</l>
</lg>
<lg><l>   Die dit liedeken eerstwerf sanck</l>
<l>dat was een ruyters gheselle</l>
<l>Hi drinct veel liever den rijnschen wijn</l>
<l>Dan twater uuter schelde</l>
</lg>

</body>
</text>
<text>
<body><head type="comment">71 Vanden visscher </head>
<lg><l><hi rend="bold">H</hi>et voer een visscher visschen</l>
<l>So verre aen ghenen rijn</l>
<l>Hi en vant daer niet te visschen</l>
<l>Dan een huebsch maechdelijn</l>
</lg>
<lg><l n="5">Och visser seyde si visscher</l>
<l>Waer toe draecht ghi uwen moet</l>
<l>Al totter huebscher deerne</l>
<l>Dat dunct mi wesen goet</l>
</lg>
<lg><l>Och visscher seyt si visscher</l>
<l n="10">Wat visch hebt ghi ghevaen</l>
<l>So verre aen gheen groen heyde</l>
<l>Daer ist goet visschen gaen</l>
</lg>
<lg><l>Aen gheender groender heyde</l>
<l>Daer leyt dien couden snee</l>
<l n="15">Daer vriesen mi handen ende voeten</l>
<l>Mijn hooft doet mi so wee</l>
</lg>
<lg><l>Vriesen u handen ende voeten</l>
<l>Doet u hooft so wee</l>
<l>So gaet al inder stoven</l>
<l n="20">daer en vrieset nemmermeer</l>
</lg>
<lg><l>Mer doen die loose visscher</l>
<l>Al inder stoven quam</l>
<l>Doen bestont hi haer te vragen</l>
<l>Na haren getrouden man</l>
</lg>
<lg><l n="25">Wat hebt ghi mi te vragen</l>
<l>Na mijnen getrouden man</l>
<l>Mijn man is al inder kercken</l>
<l>Hi bidt gods heylighen an</l>
</lg>
<lg><l>Is u man al inder kercken</l>
<l n="30">Oft inden coelen wijn</l>
<l>So laet ons eten ende drincken</l>
<l>Ende laet ons vrolijck zijn</l>
</lg>
<lg><l>Mer doen si saten ende aten</l>
<l>Doen quam haer eygen man</l>
<l n="35">Doen docht die loose visscher</l>
<l>Hoe come ick nu van dan</l>
</lg>
<lg><l>   Dat vrouken was behendich</l>
<l>Si goot haer vischsop uut</l>
<l>doen spranc die loose visscher</l>
<l n="40">Ter hoochster veynsteren uut</l>
</lg>

</body>
</text>
<text>
<body><head type="comment">72 Een oudt liedeken </head>
<lg><l><hi rend="bold">H</hi>et viel een coelen douwe</l>
<l>Tot eender veynster in</l>
<l>Tot eender huebscer vrouwen</l>
<l>Ghevangen int herte mijn</l>
<l n="5">O lieffelijc ombevanghen</l>
<l>Staet op ende laet mi in</l>
<l>Na u staet mijn verlanghen</l>
<l>By dy so wil ick zijn</l>
</lg>
<lg><l>Dat meysken was beheynde</l>
<l n="10">Si liet den knape in</l>
<l>So heymelic op een eynde</l>
<l>Al in een camerkijn</l>
<l>daer laghen si twee biden ander</l>
<l>die wile en was haer niet lanc</l>
<l n="15">de wachter opter tinnen lach</l>
<l>hi hief op een liet hi sanck</l>
</lg>
<lg><l>Swyghet wachter stille</l>
<l>Ick wil u gheven loon</l>
<l>Mi dunct een vroulic beelde</l>
<l n="20">Des ick gheen rou en hae</l>
<l>Si leyt in mijnder herten</l>
<l>Si breket mijnen sin</l>
<l>Bi haer so wil ick blijven</l>
<l>Si is die liefste mijn</l>
</lg>
<lg><l n="25">Bi haer so wil ick blijven</l>
<l>Bi haer so ben ick gaerne</l>
<l>Si heeft twee valcken oogen</l>
<l>Si is mijn morghen sterre</l>
<l>Si heeft twee witten wanghen</l>
<l n="30">Ende eenen rooden mont</l>
<l>ons heer god wilse behoeden</l>
<l>In alder duecht ghesont</l>
</lg>
<lg><l>Al voor myns vaders hove</l>
<l>Daer staen twee boomkens fijn</l>
<l n="35">die een draecht noten mischaten</l>
<l>Die ander goede nagelkijns</l>
<l>die noten die zijn soet</l>
<l>Die naghelen zijn goet</l>
<l>die wil ic die liefste draghen</l>
<l n="40">Tot eenen frisschen vrijen moet</l>
</lg>

</body>
</text>
<text>
<body><head type="comment">   73 Een oudt liedeken </head>
<lg><l><hi rend="bold">H</hi>et daghet inden oosten</l>
<l>Het lichtet overal</l>
<l>Hoe luttel weet mijn liefken</l>
<l>Och waer ic henen sal</l>
<l n="5">Hoe luttel weet mij liefken</l>
</lg>
<lg><l>Och warent al mijn vrienden</l>
<l>dat mijn vianden zijn</l>
<l>Ick voerde u uuten lande</l>
<l>Mijn lief mijn minnekijn</l>
<l n="10">Ick voerde u uuten lande</l>
</lg>
<lg><l>Dats waer soudi mi voeren</l>
<l>Stout ridder wel gemeyt</l>
<l>ic ligghe in myns liefs armkens</l>
<l>Met grooter waerdicheyt</l>
<l n="15">ic ligghe in mijns liefs armkens</l>
</lg>
<lg><l>Ligdy in uus liefs armen</l>
<l>Bilo ghi en segt niet waer</l>
<l>Gaet henen ter linde groene</l>
<l>Versleghen so leyt hi daer</l>
<l n="20">Gaet henen ter linde groene</l>
</lg>
<lg><l>Tmeysken nem haren mantel</l>
<l>ende si ghinc eenen ganck</l>
<l>Al totter linde groene</l>
<l>daer si den dooden vant</l>
<l n="25">Al totter linde groene</l>
</lg>
<lg><l>Och ligdy hier verslaghen</l>
<l>Versmoort al in u bloet</l>
<l>dat heeft gedaen u roemen</l>
<l>Ende uwen hooghen moet</l>
<l n="30">dat heeft gedaen u roemen</l>
</lg>
<lg><l>Och lichdy hier verslaghen</l>
<l>die mi te troosten plach</l>
<l>Wat hebdy mi ghelaten</l>
<l>So menighen droeven dach</l>
<l n="35">Wat hebdy mi ghelaten</l>
</lg>
<lg><l>Tmeysken nam haren mantel</l>
<l>Ende si ghinck eenen ganck</l>
<l>Al voor haers vaders poorte</l>
<l>Die si ontsloten vant</l>
<l n="40">Al voor haers vaders poorte</l>
</lg>
<lg><l>Och is hier eenich heere</l>
<l>Oft eenich edel man</l>
<l>die mi mijnen dooden</l>
<l>Begraven helpen can</l>
<l n="45">die mi mijnen dooden</l>
</lg>
<lg><l>Die heeren sweghen stille</l>
<l>Si en maecten gheen gheluyt</l>
<l>dat meysken keerde haer omme</l>
<l>Si ghinc al weenende uut</l>
<l n="50">Ende si ghinc al wederomme</l>
</lg>
<lg><l>Si nam hem in haren armen</l>
<l>Si custe hem voor den mont</l>
<l>In eender corter wijlen</l>
<l>Tot also mengher stont</l>
<l n="55">In eender corter wile</l>
</lg>
<lg><l>Met sinen blancken swaerde</l>
<l>dat si die aerde op groef</l>
<l>Met haer snee witten armen</l>
<l>Ten grave dat si hem droech</l>
<l n="60">Met haer snee witten armen</l>
</lg>
<lg><l>Nu wil ic mi gaen begeven</l>
<l>In een cleyn cloosterkijn</l>
<l>Ende draghen swarte wijlen</l>
<l>Ende worden een nonnekijn</l>
<l n="65">Ende draghen swarte wijlen</l>
</lg>
<lg><l>Met haer claer stemme</l>
<l>Die misse dat si sanck</l>
<l>Met haer snee witten handen</l>
<l>dat si dat belleken clanck</l>
<l n="70">Met haer snee witte handen</l>
</lg>

</body>
</text>
<text>
<body><head type="comment">74 Een oudt liedeken </head>
<lg><l><hi rend="bold">H</hi>et viel eens hemels douwe</l>
<l>Voor mijns liefs vensterkijn</l>
<l>Ick en weet geen schoonder vrouwe</l>
<l>Si staet int herte mijn</l>
<l n="5">si hout mijn herte bevangen</l>
<l>Twelck is so seer doorwont</l>
<l>Mocht ic troost ontfanghen</l>
<l>So waer ic gansch ghesont</l>
</lg>
<lg><l>Die winter is verganghen</l>
<l n="10">Ic sie des meys virtuyt</l>
<l>Ic sie die looverkens hanghen</l>
<l>die bloemen spruyten int cruyt</l>
<l>In gheenen groenen dale</l>
<l>daer ist genoechlijc zijn</l>
<l n="15">daer singhet die nachtegale</l>
<l>Ende so menich vogelkijn</l>
</lg>
<lg><l>   Ic wil den mey gaen houwen</l>
<l>voor myns liefs vensterkijn</l>
<l>Ende scencken myn lief trouwe</l>
<l n="20">die alder liefste mijn</l>
<l>Ende segghen lief wilt comen</l>
<l>voor u cleyn vensterken staen</l>
<l>ontfaet den mey met bloemen</l>
<l>Hi is so schoone ghedaen</l>
</lg>
<lg><l n="25">Tmeysken si was beraden</l>
<l>Si liet haer lief in</l>
<l>Heymelic al stille</l>
<l>In een cleyn camerken</l>
<l>daer laghen si twee verborghen</l>
<l n="30">Een corte wijle ende niet lanc</l>
<l>die wachter opter mueren</l>
<l>Hief op een liet hi sanck</l>
</lg>
<lg><l>Och isser yemant inne</l>
<l>die schaf hem balde van daen</l>
<l n="35">Ic sie den dach op dringhen</l>
<l>Al in dat oosten op gaen</l>
<l>Nu schaft u balde van henen</l>
<l>Tot op een ander tijt</l>
<l>den tijt sal noch wel keeren</l>
<l n="40">Dat ghi sult zijn verblijt</l>
</lg>
<lg><l>Swighet wachter stille</l>
<l>Ende laet u singhen staen</l>
<l>daer is so schonen vrouwe</l>
<l>In mijnen armen bevaen</l>
<l n="45">Si heeft mijn herte genesen</l>
<l>Twelc was so seer doorwont</l>
<l>Och wachter goet gepresen</l>
<l>En makes niemant condt</l>
</lg>
<lg><l>Ic sie den dach op dringhen</l>
<l n="50">Tscheyden moet ymmer zijn</l>
<l>Ic moet mijn dageliet singen</l>
<l>Wacht u edel ruyter fijn</l>
<l>Ende maect u rasch van henen</l>
<l>Tot op een ander tijt</l>
<l n="55">den tijt sal noch wel comen</l>
<l>dat ghi sult zijn verblijt</l>
</lg>

</body>
</text>
<text>
<body><head type="comment">75 Een nieu liedeken </head>
<lg><l><hi rend="bold">H</hi>et daget in den oosten</l>
<l>Het lichtet over al</l>
<l>Wie verholen wilt vrien</l>
<l>die en slapet niet te lanc</l>
</lg>
<lg><l n="5">Wie verholen wilt vrien</l>
<l>Op goede gestadicheyt</l>
<l>Hout twachterken te vriende</l>
<l>so en schiet hem ia gheen leyt</l>
</lg>
<lg><l>Daer lach een waerde vrouwe</l>
<l n="10">Al op haer camer en sliep</l>
<l>Si was so seer versaget</l>
<l>si en consten gherusten niet</l>
</lg>
<lg><l>En versaecht u niet so seere</l>
<l>Mijn alder soetste lief</l>
<l n="15">Ic ben een iongelinc schoone</l>
<l>Ic heb u van herten lief</l>
</lg>
<lg><l>Sidy een iongelinc schoone</l>
<l>Och wiste ic dat voorwaer</l>
<l>Ic sou mijn ionc herte dwingen</l>
<l n="20">Mijn trueren waer al gedaen</l>
</lg>
<lg><l>Hi namse in sinen armen</l>
<l>Hi swanckse al in dat gras</l>
<l>daer laghen si twee verborgen</l>
<l>Tot dat scheen den lichten dach</l>
</lg>
<lg><l n="25">Wi twee wi moeten sceyden</l>
<l>Het moet gescheyden zijn</l>
<l>die wachter sinen horen</l>
<l>Ick sie den dach int scijn</l>
</lg>
<lg><l>Ic en weet van gheenen dage</l>
<l n="30">Noch van geenen manen schijn</l>
<l>Ghi zijt die morghen sterre</l>
<l>Ghi verhuecht dat herte mijn</l>
</lg>
<lg><l>Och die dit liedeken dichte</l>
<l>Dat was een ruyter fijn</l>
<l n="35">Hi hevet gesongen so lichte</l>
<l>Te Campen al inden wijn</l>
</lg>

</body>
</text>
<text>
<body><head type="comment">76 Een nyeu liedeken </head>
<lg><l><hi rend="bold">H</hi>ier zyn drie lichte geladen</l>
<l>Wi brenghen u den mey</l>
<l>Den mey met sinen bladen</l>
<l>Neemt danckelic ons intrey</l>
<l n="5">Ter eeren van scoone vrouwen</l>
<l>Brengen wi des meys engien</l>
<l>So lustelijc gehouwen</l>
<l>Int dal van melodien</l>
<l>Wech nijders prien</l>
<l n="10">Ghi en moecht ghesien</l>
<l>Gheen duecht gheschien</l>
<l>Wilt van ons vlien</l>
<l>Quade tongen die ons benien</l>
</lg>
<lg><l>Op een schoon fonteyne</l>
<l n="15">Quamen wi huyden vroech</l>
<l>Cypresse maioleyne</l>
<l>Ende ander cruyts genoech</l>
<l>Om hooren wi ter needer saten</l>
<l>der voghelen soeten sanck</l>
<l n="20">Met dien dat wi ons vergaten</l>
<l>dat ons die winter dwanc</l>
<l>Reyn armkens blanck</l>
<l>Naer uwen danck</l>
<l>Is ons verlanck</l>
<l n="25">Dat bischop stranck</l>
<l>Brocht ons in desen ganck</l>
</lg>
<lg><l>Daer liepen veel wilde dieren</l>
<l>Al in die groene vrucht</l>
<l>die vogels veel van manieren</l>
<l n="30">Die songhen vander lucht</l>
<l>Mochten wi daer nu gecrigen</l>
<l>die ons so wel aenstaet</l>
<l>Wi souden stille swijghen</l>
<l>In duechden sonder quaet</l>
<l n="35">Reyn vroulijck saet</l>
<l>doet onsen raet</l>
<l>Met liefden gaet</l>
<l>Die hem wel waet</l>
<l>In hem en is geen misdaet</l>
</lg>
<lg><l n="40">Al hadden wi u daer buyten</l>
<l>Al in dat groene wout</l>
<l>daer alle die vogels ruyten</l>
<l>Ghi waert in ons behoet</l>
<l>Wi souden veel liever sterven</l>
<l n="45">dan u doen eenich leet</l>
<l>Laet ons eens troost verwerven</l>
<l>Ons trouwe is u bereet</l>
<l>Noeyt liefde en sneet</l>
<l>In ons so heet</l>
<l n="50">Also god wel weet</l>
<l>Ons naeste cleet</l>
<l>Blijf in u in ons secreet</l>
</lg>
<lg><l>God hoede van schade</l>
<l>Door wien datmen dit doet</l>
<l n="55">Maria vol ghenaden</l>
<l>die suyver bloeme soet</l>
<l>die wil ons Kaerle bewaren</l>
<l>Dat princelijc ghenoot</l>
<l>Ende noch in duechden sparen</l>
<l n="60">Sijn vrienden cleyn ende groot</l>
<l>Delft minyoot</l>
<l>In haren schoot</l>
<l>Voor wederstoot</l>
<l>dat het volck devoot</l>
<l n="65">Mach winnen salich broot</l>
</lg>
<lg><l>Ter eeren van deser stede</l>
<l>Heeren ende wet eerbaer</l>
<l>Ende al het ghemeynte mede</l>
<l>So doen wi dit voorwaer</l>
<l n="70">rosiers ende vruechdeners coene</l>
<l>Ghi iongers van herten fyn</l>
<l>Trect om den mey int groene</l>
<l>Vertoont u blijde aenschijn</l>
<l>Ons werck is dijn</l>
<l n="75">Sonder fenijn</l>
<l>In dit termijn</l>
<l>Schenct in den wijn</l>
<l>Ende laet ons vrolijc sijn</l>
</lg>

</body>
</text>
<text>
<body><head type="comment">77 Een amoreus liedeken </head>
<lg><l><hi rend="bold">H</hi>et vlooch een so cleynen wilt vogelken</l>
<l>Tot myns liefs venster in</l>
<l>Staet op myn alder liefste</l>
<l>Staet op ende laet mi in</l>
<l n="5">Ic hebbe te nacht gevlogen</l>
<l>Al door die wille dijn</l>
</lg>
<lg><l>Hebdi te nacht gevlogen</l>
<l>Al door die wille van mi</l>
<l>So coemt ter halver middernacht</l>
<l n="10">Ic wil u laten in</l>
<l>Ic wil u decken warme</l>
<l>Met dijnen snee witten arme</l>
</lg>
<lg><l>Ende dat verhoorde een wachter goet</l>
<l>Op hooger tinnen lach</l>
<l n="15">ic waen ghi waert een huebsce</l>
<l>Een huebsce maechdelijn</l>
<l>Ende si had in ghelaten</l>
<l>die lantsknecht vander straten</l>
</lg>
<lg><l>Och willet wachter swigen</l>
<l n="20">Laet dat verholen zijn</l>
<l>So wil ick u schincken</l>
<l>Van gouden een vingherlijn</l>
<l>daer toe een schoon cranselijn</l>
<l>Och here god vanden hemel</l>
<l n="25">Hoe is den dach so lanck</l>
</lg>
<lg><l>   Den dach en is so lange niet</l>
<l>Het wert wel wederom nacht</l>
<l>mi heeft so huebscen maechdelijn</l>
<l>Een bislapen toegesacht</l>
<l n="30">Och mocht ic bi haer slapen</l>
<l>Mijn trueren soude ic laten</l>
<l>Ende hebben eenen vrijen moet</l>
<l>Om alle lantsknechten wille</l>
<l>Verteere ic myn gelt myn goet</l>
</lg>
<lg><l n="35">Mer dat ghi by mi slapen</l>
<l>dat is die wille van mi</l>
<l>Och willet lansknecht swigen</l>
<l>Ghi sult die liefste zijn</l>
<l>daer op een so huebscen moet</l>
<l n="40">Om alle lantsknechten wille</l>
<l>Verteer ic mijn gelt ende goet</l>
</lg>
<lg><l>Die ons dit liedeken eerstwerf sanck</l>
<l>So wel gesongen heeft</l>
<l>dat heeft ghedaen een vrome lantsknecht</l>
<l n="45">God gheve hem een vrolic iaer</l>
<l>Hi hevet so wel ghesongen</l>
<l>God sceynde alle niders tongen</l>
<l>Hi hevet eenen vrijen moet</l>
<l>Om alle lantsknechten wille</l>
<l n="50">Verteer ic mijn gelt ende goet</l>
</lg>

</body>
</text>
<text>
<body><head type="comment">78 Een nyeu liedeken </head>
<lg><l><hi rend="bold">H</hi>et quam een man van schelde</l>
<l>Geheten was Robijn</l>
<l>Hi bracht een tessce met gelde</l>
<l>die schoone vroukens fijn</l>
<l n="5">Si seiden coemt an dan man</l>
<l>Hier zijn scoon vroukens in tgespan</l>
</lg>
<lg><l>Robijn met sinen baerde</l>
<l>Quam daer in huys gegaen</l>
<l>die vroukens licht van aerde</l>
<l n="10">Si hebben hem wel ontfaen</l>
<l>Si seyden hi di ghi</l>
<l>Wi willen gaen dansen van herten bly</l>
</lg>
<lg><l>Die alder leepste dille</l>
<l>Si sette hem eenen stoel</l>
<l n="15">Nu doet hiet uwen wille</l>
<l>Ghi zijt mijn liefste boel</l>
<l>Si seyden heyr deyr beyr</l>
<l>wi willen gaen spelen leer om leer</l>
</lg>
<lg><l>Daer waren leepe gheesen</l>
<l n="20">Schelu manck ende vuyl</l>
<l>Si droncken sonder vreesen</l>
<l>Si vaechden haren muyl</l>
<l>Si leechden dat nat vat</l>
<l>Si droncken al datmen hem mat</l>
</lg>
<lg><l n="25">Si maecten daer goei ciere</l>
<l>Tot dat Robijn ontsliep</l>
<l>Men screef al thien voor viere</l>
<l>Het ghinc ter borssen diep</l>
<l>Si seyden stelt gelt ende telt</l>
<l n="30">Betalet gelach ende gaet int velt</l>
</lg>
<lg><l>Ghi moetet al betalen</l>
<l>Robijn wel lieve bloet</l>
<l>Daer en mach een mijtken niet falen</l>
<l>Wat ghi daer teghen doet</l>
<l n="35">Al valt ghi rebel fel snel</l>
<l>ghi sult betalen ende niemant el</l>
</lg>
<lg><l>Men schreef daer dubbel schreven</l>
<l>dat dochte Robijn al vry</l>
<l>Hi seyde wie sal dit gheven</l>
<l n="40">Si seyden niemant el dan ghi</l>
<l>Hoe hi screet smeet beet</l>
<l>Hi mostet geven al wast hem leet</l>
</lg>
<lg><l>Men screef daer twee ponden</l>
<l>Robijn was heel confuys</l>
<l n="45">Syn borse wert hem ontbonden</l>
<l>doen en hielt hi niet een cruis</l>
<l>Si seyden ruyt guyt druyt</l>
<l>En pact u ter dueren uut</l>
</lg>
<lg><l>Doen ghinc hi thuyswaert sweermen</l>
<l n="50">Met platter borssen bloot</l>
<l>hi craude zyn hooft ooch armen</l>
<l>so veel beraus geboot</l>
<l>Leeck prince siet wiet riet</l>
<l>Coemt aen sulcke vrouwe niet</l>
</lg>

</body>
</text>
<text>
<body><head type="comment">79 Een nyeu liedeken </head>
<lg><l><hi rend="bold">H</hi>et reghende seer ende ick worde nat</l>
<l>Bi mijnen boel sliep ick te nacht</l>
<l>Bi mijnen boel alleyne</l>
<l>Rijck god mocht ick die liefste zijn</l>
</lg>
<lg><l n="5">Hi clopte voor haer cleyn vensterkijn</l>
<l>Staet op mijn lief ende laet mi in</l>
<l>Ic heb hier so langhe ghestanden</l>
<l>Mi dunct dat ick vervrosen ben</l>
</lg>
<lg><l>Dat meysken schoot aen een hemdeken</l>
<l n="10">Si liet in den ruyter fijn</l>
<l>In haren blancken armen</l>
<l>Hiet si den ruyter wellecoem zijn</l>
</lg>
<lg><l>Mer snachts ontrent der middernacht</l>
<l>Doen gaf die bedsponde eenen crack</l>
<l n="15">Ende si weende seere Si weende also seere</l>
<l>haer docht dat si bedroghen was</l>
</lg>
<lg><l>En weent niet mijn soete lief</l>
<l>Ick sal u schrijven eenen brief</l>
<l>En trouwen dy Tot eenen wijve</l>
<l n="20">ghi sulter certeyn die liefste zijn</l>
</lg>
<lg><l>Ghi ghelooft mi veel ghi hout mi cleyn</l>
<l>Ghi en biedt mi daer toe groot noch cleyn</l>
<l>Ende ick draghe een kint Een kindekin also cleyne</l>
<l>ick en weet certeyn den vader niet</l>
</lg>
<lg><l n="25">Draecht ghi een kint so cleynen kint</l>
<l>So siet dat ghi den vader vint</l>
<l>Oft ghevet mi Mi oft mijnen gheselle</l>
<l>dat kint dat moet ghehouden zijn</l>
</lg>
<lg><l>Dat meysken swoer al bi sint Jan</l>
<l n="30">Bi mi en sliep noyt ander man</l>
<l>Niet meer dan ghi Dan ghi valsche bedrieger</l>
<l>ghi staet so vaste in mijnen sin</l>
</lg>
<lg><l>Die dit liedeken eerstwerf sanck</l>
<l>Dat was een ruyter al vander banck</l>
<l n="35">Ende hi sanghet so fijn Hi hevet wel ghesonghen</l>
<l>by die liefste en mocht hi niet zijn</l>
</lg>

</body>
</text>
<text>
<body><head type="comment">80 Een nyeu liedeken </head>
<lg><l><hi rend="bold">H</hi>et ghinghen drie gespeelkens goet</l>
<l>Spaceeren in dat wout</l>
<l>Si waren alle drie bevroet</l>
<l>den haghel ende snee was cout</l>
</lg>
<lg><l n="5">Die een die weende seere</l>
<l>die ander hadde huebscen moet</l>
<l>die derde begonste te vragen</l>
<l>Wat heymelick boelschap doet</l>
</lg>
<lg><l>Wat hebt ghi mi te vragen</l>
<l n="10">Wat heymelick boelschap doet</l>
<l>Het hebben drie ruytersche knechten</l>
<l>Gheslaghen mijn lief ter doot</l>
</lg>
<lg><l>Hebben drie ruytersche knechten</l>
<l>Gheslaghen u lief ter doot</l>
<l n="15">Een ander boel sult ghi kiesen</l>
<l>Ende draghen huebscen moet</l>
</lg>
<lg><l>Soude ick een ander boel kiesen</l>
<l>Dat doet mijnder herten so wee</l>
<l>Adieu mijn vader ende moeder</l>
<l n="20">Ghi en siet mi nemmermeer</l>
</lg>
<lg><l>Adieu mijn vader ende moeder</l>
<l>Ende mijn ioncste susterkijn</l>
<l>Ick wil gaen ter linde groene</l>
<l>daer leyt die alder liefste mijn</l>
</lg>
<lg><l n="25">Die dit liedeken dichte</l>
<l>Dat was een ruyter fijn</l>
<l>Sinen buydel was seer lichte</l>
<l>daer om drinct hi selden wijn</l>
</lg>

</body>
</text>
<text>
<body><head type="comment">81 Van Brandenborch </head>
<lg><l><hi rend="bold">H</hi>et is gheleden iaer ende dach</l>
<l>dat Brandenborch gevangen lach</l>
<l>Gheworpen in eenen toren</l>
<l>Van steenen waren die mueren</l>
</lg>
<lg><l n="5">Daer lach hi meer dan seven iaer</l>
<l>Sijn hayr was wit zijn baert was grau</l>
<l>Sinen rooden mont verbleecken</l>
<l>Vander liefste was hi gheweken</l>
</lg>
<lg><l>Si leyden hem op eenen disch</l>
<l n="10">Si sneden hem uut zijn herte frisch</l>
<l>Si gavent der liefste teten</l>
<l>Tot eene morghen onbijten</l>
</lg>
<lg><l>Nu hebbe ick gheten dat herte zijn</l>
<l>Daer op wil ghedroncken zijn</l>
<l n="15">Nu schenct mi eens te drincken</l>
<l>Mijn herte wil mi ontsincken</l>
</lg>
<lg><l>Den eersten dranc mer die si dranck</l>
<l>haer herte in duysent stucken spranck</l>
<l>Nu helpt maria maghet reyn</l>
<l n="20">Met uwen kindeken cleyne</l>
</lg>
<lg><l>Mer die dit liedeken eerstwerf sanck</l>
<l>Een vry sluymer was hi ghenaemt</l>
<l>hi hevet so wel ghesonghen</l>
<l>Vander liefste is hi ghedromgen</l>
</lg>

</body>
</text>
<text>
<body><head type="comment">82 Een oudt liedeken </head>
<lg><l><hi rend="bold">H</hi>et voer een knaep uut liefden sterck</l>
<l>Na eender schoonder vrouwen</l>
<l>Soo langhe dat si haer verberch</l>
<l>Men mochse niet aenschouwen</l>
<l n="5">God behoede mijn lief ende daer toe mi</l>
<l>Waer mijn lief gaet schijnt den lichten morgen</l>
</lg>
<lg><l>Den dach al door die wolcken dranc</l>
<l>die nacht en woude hem niet wijcken</l>
<l>Uut sinen edelen glase ontspranc</l>
<l n="10">Al over allen aertrijcken</l>
<l>Uut orienten ons ghesant</l>
<l>Over alle tlant den armen als den rijcken</l>
</lg>
<lg><l>Die vaert die ic op trouwe doe</l>
<l>Leyt hier yemant verborgen</l>
<l n="15">Die schieden of ick maect hem vroet</l>
<l>So en coemt ghi niet in sorghen</l>
<l>Nu ligghe ick hier op deser vaert</l>
<l>Tlichtet so schoon den claren dach den morgen</l>
</lg>
<lg><l>Die knape sprack ick hadde vernomen</l>
<l n="20">Die wachter is in wake</l>
<l>Ick ducht den dach sal comen</l>
<l>Hi en laet ons niet meer slapen</l>
<l>dus scheyden wi twee eer morghen vroech</l>
<l>Eer ment verneemt op geenre breeder straten</l>
</lg>
<lg><l n="25">Smorgens als die wachter die poorte onsloot</l>
<l>Te scheyden van sinen ghenoot</l>
<l>Den meysken dattet seer verdroot</l>
<l>Dat si haer lief moeste laten</l>
<l>In haren armen dat si hem bevinck</l>
<l n="30">Si custe hem ende seynde hem zijnder straten</l>
</lg>
<lg><l>Die knape sprack hoe wee mi doet</l>
<l>dat ic van dy moet scheyden</l>
<l>Scheyden dat is mi een bitter doot</l>
<l>Mi en schiede noyt dinck so leyt</l>
<l n="35">Och huden meer dan morghen vroech</l>
<l>Ten leeft gheen man die minen boel sal ontleiden</l>
</lg>

</body>
</text>
<text>
<body><head type="comment">83 Vanden ouden Hillebrant </head>
<lg><l><hi rend="bold">I</hi>ck wil te lande rijden</l>
<l>Sprack meester Hillebrant</l>
<l>Die mi den wech wil wijsen</l>
<l>Te Barnen in dat lant</l>
<l n="5">Si zijn mi onbekent gheweest</l>
<l>So menighen langhen dach</l>
<l>In driendertich iaren</l>
<l>Vrou Goedele ick niet en sach</l>
</lg>
<lg><l>Wildy te lande rijden</l>
<l n="10">Sprac hertooch Abeloen</l>
<l>Ghi vinter op der mercken</l>
<l>Den ionghen helt is coen</l>
<l>Ghi vinter op der mercken</l>
<l>Den ionghen Hillebrant</l>
<l n="15">Al qaemdi onder twaelfven</l>
<l>Van hem wort ghi aengherant</l>
</lg>
<lg><l>Soude hi mi int aenranden</l>
<l>Met eenen evelen moet</l>
<l>Ic doorhouwe hem sinen schilt</l>
<l n="20">Ten doet hem nemmermeer goet</l>
<l>Ick doorslae hem sinen schilt</l>
<l>Met eenen schermen slach</l>
<l>Dat hijt zijn vrou moeder</l>
<l>Een iaer wel claghen mach</l>
</lg>
<lg><l n="25">Dat en suldy niet doen</l>
<l>Sprac ioncheer Diederick</l>
<l>Ic heb den iongen Hillebrant</l>
<l>Met goeder herten lief</l>
<l>Ghi sult hem seere groeten</l>
<l n="30">Al door den wille mijn</l>
<l>Ende dat hi u laet rijden</l>
<l>So lief als ic hem mach zijn</l>
</lg>
<lg><l>Al metten selven woorden</l>
<l>hi die groene gaerde op ran</l>
<l n="35">Tot in des mercken pleyne</l>
<l>Hillebrant die oude man</l>
<l>Tot in des mercken pleyne</l>
<l>daer hi den ionghen vant</l>
<l>Wat doet desen ouden grijse</l>
<l n="40">Hier in mijn vaders lant</l>
</lg>
<lg><l>Ghi voert een harnas louter</l>
<l>Al waerdy een conincx kint</l>
<l>Ghi maecte mijn ionge herte</l>
<l>Met sienden ooghen blint</l>
<l n="45">Ghi sout tsoheime blijven</l>
<l>Ende houden u ghemack</l>
<l>Met eenen huebscen geluyde</l>
<l>Die oude loech ende sprack</l>
</lg>
<lg><l>Soude ic tsoheime blijven</l>
<l n="50">Ende houden mijn ghemack</l>
<l>Van strijden ende van vechten</l>
<l>Daer is mi af gesacht</l>
<l>Van strijden ende van vechten</l>
<l>Al op mijn henenvaert</l>
<l n="55">Dat seg ic u wel iongen helt</l>
<l>daer wert af grijs mijn baert</l>
</lg>
<lg><l>Den baert sal ic u af rucken</l>
<l>Ende daer toe seere slaen</l>
<l>So dat u roode bloet</l>
<l n="60">Over u wanghen sal gaen</l>
<l>U harnas ende uwen schilt</l>
<l>Moet ghi mi ghevende zijn</l>
<l>Ende blijven mijn gevangen</l>
<l>Behoet dat leven mijn</l>
</lg>
<lg><l n="65">Mijn harnas ende schilt</l>
<l>Daer heb ic mi met geneert</l>
<l>Ic en was noyet mijn dage</l>
<l>Van eenen man verveert</l>
<l>Si lieten daer haer woorden</l>
<l n="70">Si gingen daer met swaerden slaen</l>
<l>Wat si daer bedreven</l>
<l>dat suldi wel verstaen</l>
</lg>
<lg><l>Die ionge bracht den ouden</l>
<l>Een so swaren slach</l>
<l n="75">Mer dat hi van al zijn dagen</l>
<l>Nie so seer vervaert en was</l>
<l>Zijn paert spranc te rugge</l>
<l>Wel twintich vademen wijt</l>
<l>Den slach die gi daer sloecht</l>
<l n="80">Heeft u gheleert een wijf</l>
</lg>
<lg><l>Soude ic van vrouwen leeren</l>
<l>dat waer mi groote schande</l>
<l>Ic heb noch ridders ende heeren</l>
<l>Binnen mijns vaders lande</l>
<l n="85">Ic heb noch ridders ende knechten</l>
<l>Al in mijns vaders hof</l>
<l>Wes ic niet gheleert en heb</l>
<l>Daer over leere ic noch</l>
</lg>
<lg><l>Het quam so dat den ouden</l>
<l n="90">Liet neder sincken sinen schilt</l>
<l>So dat hi den iongen Hillebrant</l>
<l>Sijn swaert al onder ginck</l>
<l>Hi nam hem in zijn middele</l>
<l>Al daer hi smaelste was</l>
<l n="95">Hi worp hem neder te rugghe</l>
<l>Al in dat groene gras</l>
</lg>
<lg><l>So wie hem selven aen den ketel wrijft</l>
<l>Hi heeft gaerne vanden roet</l>
<l>So hebt ghi gedaen ghi ionghe helt</l>
<l n="100">Hier teghen dinen wederspoet</l>
<l>Spreect nu u biechte</l>
<l>U biechtvader wil ic zijn</l>
<l>dats bistu vanden wolven</l>
<l>Ghenesen moecht ghi zijn</l>
</lg>
<lg><l n="105">Wolven dat zijn wolven</l>
<l>Si loopen door dat wout</l>
<l>Ic ben een ionghe deghen</l>
<l>Gheboren uut griecken stout</l>
<l>myn moeder hiet vrou goedele</l>
<l n="110">Een hertoginne fijn</l>
<l>Ende den ouden Hillebrant</l>
<l>dat is die vader mijn</l>
</lg>
<lg><l>Hiet u moeder vrou goedele</l>
<l>Een hertoginne fijn</l>
<l n="115">Was Hillebrant dijn vader</l>
<l>So bistu die sone mijn</l>
<l>Hi schoot op sinen helme</l>
<l>Hi custe hem aen sinen mont</l>
<l>Nu danc ic god den heere</l>
<l n="120">dat ic u sie gesont</l>
</lg>
<lg><l>Och vader lieve vader</l>
<l>die wonden die ic u heb geslagen</l>
<l>Wil ic al mijn leven lanc</l>
<l>In mijnder herten draghen</l>
<l n="125">Nu swijghet sone stille</l>
<l>der wonden weet ic wel raet</l>
<l>Wi willen van hier scheyden</l>
<l>God sterc ons op die vaert</l>
</lg>
<lg><l>Nu neemt mi ghevanghen</l>
<l n="130">Alsmen eenen gevanghen doet</l>
<l>Vraghen u die lieden</l>
<l>Wat man dat ghi daer voert</l>
<l>So suldi hen dan segghen</l>
<l>This een die quaetste man</l>
<l n="135">Die oeyt op deser werelt</l>
<l>Van moeder lijf ghewan</l>
</lg>
<lg><l>Het viel op eenen saterdach</l>
<l>Ontrent der vespertijt</l>
<l>dat die ionghe Hillebrant</l>
<l n="140">Die groene gaerde op reedt</l>
<l>Hi voerde op sinen helme</l>
<l>Van gouden een cranselijn</l>
<l>Ende neven zijnder siden</l>
<l>den liefsten vader zijn</l>
</lg>
<lg><l n="145">Hi voerde hem gevanghen</l>
<l>Al sonder arghelist</l>
<l>Hi sette hem bi zijnder moeder</l>
<l>Boven aen haren disch</l>
<l>Sone wel lieve sone</l>
<l n="150">dat gheeft ghi mi al te vry</l>
<l>Waerom ghi desen gevangen</l>
<l>Hier settet boven mi</l>
</lg>
<lg><l>Moeder seyt hi moeder</l>
<l>die waerheyt sal ic u saghen</l>
<l n="155">Aen geender groender heiden</l>
<l>Had hi mi bi na verslaghen</l>
<l>Het is Hillebrant die oude</l>
<l>die liefste vader mijn</l>
<l>Nu neemt hem in uwen armen</l>
<l n="160">Ende heet hem willecom zijn</l>
</lg>
<lg><l>Si nam hem in haren armen</l>
<l>Si custe hem aen sinen mont</l>
<l>Nu dancke ic god den heere</l>
<l>dat ick u sie ghesont</l>
<l n="165">Wi willen van hier scheyden</l>
<l>Ende varen in ons lant</l>
<l>Te barnen binnen der steden</l>
<l>daer zijn wi wel becant</l>
</lg>

</body>
</text>
<text>
<body><head type="comment">84 Een nyeu liedeken </head>
<lg><l><hi rend="bold">I</hi>c rede een mael in een bossche dal</l>
<l>Ic vant gescreven overal</l>
<l>Hoe dat een schoon maechdeken waer</l>
<l>Te Bruynswijck staet een hooghe huys</l>
<l n="5">daer ick so gaerne waer</l>
</lg>
<lg><l>Te Bruynswijck staet een hooge huys</l>
<l>Daer siet een fijn maecht ter venster uut</l>
<l>Met haer bruyn oogen claer</l>
<l>de selfde maecht wil ic hebben</l>
<l n="10">Tcost mi wat het wil</l>
</lg>
<lg><l>Si sach mi over de oxel an</l>
<l>Si seyt ic waer geen edel man</l>
<l>Ic en waer niet haer gelike</l>
<l>Si wil hebben een edel man</l>
<l n="15">Een schoon ende ooc een rijcke</l>
</lg>
<lg><l>Joncfrouken laet mi onbeghect</l>
<l>Ic ben mijns goets een arm knecht</l>
<l>Ic waer wel uus gelijcke</l>
<l>Een rijc coopman wort wel arm</l>
<l n="20">Een arm lantsknecht wort wel rijcke</l>
</lg>
<lg><l>Adieu ioncfrouwe ic vaer daer heer</l>
<l>Ic sette u al in mijn deer</l>
<l>door eenen roosen gaerde</l>
<l>Daer sal ick wachten een cleyne wijl</l>
<l n="25">daer sal ick u verwachten</l>
</lg>
<lg><l>Die dit liedeken eerstwerf sanck</l>
<l>Een vroom lantsknecht is hi genaemt</l>
<l>Hi hevet wel ghesongen</l>
<l>Hi drinct veel liever den coelen wijn</l>
<l n="30">Dan twater uuter donnen</l>
</lg>

</body>
</text>
<text>
<body><head type="comment">85 Een oudt liedeken </head>
<lg><l><hi rend="bold">I</hi>c quam tot eenen dansse</l>
<l>Daer menich ioncfrouken was</l>
<l>Ende daer vant icse alleyne</l>
<l>die seer bedroevet was</l>
<l n="5">Ic boot haer vriendelike</l>
<l>Mijn groete si loondes mi</l>
<l>Haer soete woorden bevielen mi</l>
</lg>
<lg><l>Mijn moerken is ghestorven</l>
<l>Die mi ten besten riet</l>
<l n="10">Een ander hebbe ic verworven</l>
<l>des lijdt mijn herteken verdriet</l>
<l>Si gaven mi eenen ouden man</l>
<l>Al om dat goeykens wille</l>
<l>Ginc ic dat houwelic an</l>
</lg>
<lg><l n="15">So coemt hi voor mijn bedde</l>
<l>Al voor mijn beddeken staen</l>
<l>Sijn coussen ende ooc zijn schoen</l>
<l>Heeft hi al uut ghedaen</l>
<l>Hi heeft so veel masselen aen zijn beyn</l>
<l n="20">Ende dan moet ic hem gaen verwermen</l>
<l>Den leelicken ouden man</l>
</lg>
<lg><l>Dan sidt hi aen den dissche</l>
<l>Hi heeft van als genoech</l>
<l>Van wiltbraet ende ooc van vissche</l>
<l n="25">Veel meer dan hijs behoeft</l>
<l>Hi sidt en babbelt al waert een gans</l>
<l>Hi en heeft in alle sinen mont</l>
<l>Och niet meer dan eenen tant</l>
</lg>
<lg><l>Dit claghe ic u lieve ghespele</l>
<l n="30">Och lieve ghespeelken goet</l>
<l>Dat ic myn ionge leven</l>
<l>Aldus verslieten moet</l>
<l>Ende al met eenen ouden man</l>
<l>Dan moet icker bi te bedde gaen</l>
<l n="35">Die genuechte noch vruecht en can</l>
</lg>
<lg><l>Die oude man is ghestorven</l>
<l>Den ouden en die is doot</l>
<l>Eenen ionghen heb ic verworven</l>
<l>Hi geeft mi slaghen so groot</l>
<l n="40">Dan dencke ic op den ouden man</l>
<l>Och vonde ick weder zijns ghelijck</l>
<l>Nemmermeer en scheyde icker van</l>
</lg>

</body>
</text>
<text>
<body><head type="comment">86 Een amoreus liedeken </head>
<lg><l><hi rend="bold">I</hi>c had een alder liefste</l>
<l>Die ic met ogen aensach</l>
<l>Om haer quam ic gereden</l>
<l>Vanden avont al totten dach</l>
<l n="5">Om haer quam ic ghereden</l>
<l>Vanden avont al totter tijt</l>
<l>Och woude si mi in laten</l>
<l>dat reyn trou salich wijf</l>
</lg>
<lg><l>Hi clopte also lijselijck</l>
<l n="10">Met sinen hamere</l>
<l>Dat al die plancxkens sprongen</l>
<l>van der camere</l>
<l>Staet op mijn alderliefste</l>
<l>Staet op ende laet mi in</l>
<l n="15">Ic swere u bi mijnder trouwen</l>
<l>Ic waer so geerne bi di</l>
</lg>
<lg><l>Dat meysken schoot aen een hemdeken wit</l>
<l>Ter dueren dat si ghinck</l>
<l>In haren blancken armen</l>
<l n="20">Dat si haer liefken omvinck</l>
<l>Nu weset wellecom</l>
<l>Mijn lief mijns herten bruyt</l>
<l>Wi willen genoechte hanteren</l>
<l>Ende maken gheen gheluyt</l>
</lg>
<lg><l n="25">Dat verhoorde die wachter</l>
<l>Op hoogher tinnen</l>
<l>Hier is een schoon frisch iongelinc</l>
<l>gecomen inne</l>
<l>Wat sal hi mi gheven</l>
<l n="30">twee hooskens ende een paer schoen</l>
<l>Oft sal ic van hem clappen</l>
<l>Wat si opter cameren doen</l>
</lg>
<lg><l>Och swiget wachter stille</l>
<l>Laet dat verholen zijn</l>
<l n="35">Ick sal u laten maken</l>
<l>Van goude een vingherlijn</l>
<l>Met eenen siden snoer</l>
<l>Dat meysken haer hayr op bant</l>
<l>Haer mantelken liet si glijden</l>
<l n="40">haer eere en duerde niet lanc</l>
</lg>
<lg><l>Hi dede eenen bode seynden</l>
<l>daer hi den wachter vant</l>
<l>Wat gaf hi hem te loone</l>
<l>Een vingerlijnc aen zijn hant</l>
<l n="45">Dat meysken hief op een liedeken</l>
<l>ende si sanck</l>
<l>Rijc god here vanden hemel</l>
<l>Waer den nacht noch eens so lanc</l>
</lg>
<lg><l>Die dit liedeken dichte</l>
<l n="50">dat was een ruyter fijn</l>
<l>Hi hevet so wel ghesongen</l>
<l>Tamsterdam al inden wijn</l>
<l>Hi hevet so wel ghesonghen</l>
<l>Ter eeren die liefste zijn</l>
<l n="55">God sceyn dees nijders tongen</l>
<l>Bi schoon vrouwen ist goet zyn</l>
</lg>

</body>
</text>
<text>
<body><head type="comment">87 Een out liedeken </head>
<lg><l><hi rend="bold">I</hi>c stont op hoogen bergen</l>
<l>Ic sach ter zee waert in</l>
<l>Ic sach een scheepken drijven</l>
<l>Daer waren drie ruyters in</l>
<l n="5">den eenen stont in minen sin</l>
</lg>
<lg><l>Den alder ioncsten ruyter</l>
<l>die in dat scheepken was</l>
<l>die scanc mi eens te drincken</l>
<l>Den wijn uut een glas</l>
<l n="10">God loons hem die dat was</l>
</lg>
<lg><l>Ick brenghet u cleyn haveloos meysken</l>
<l>Ghi zijt van haven bloot</l>
<l>Om dat ghi een cleyn haveloos meysken zijt</l>
<l>daer om ick u laten moet</l>
<l n="15">Ghi en hebter ia gheen goet</l>
</lg>
<lg><l>Ben ick een cleyn haveloose meysken</l>
<l>Ick en bens alleyne niet</l>
<l>In een cloosterken wil ic rijden</l>
<l>God loons hem diet mi riet</l>
<l n="20">dat ic uut alle genoechten sciet</l>
</lg>
<lg><l>Och ioncfrou nonne als ghy te clooster gaet</l>
<l>Ende als ghi wijnge ontfaet</l>
<l>Hoe geerne soude ick weten</l>
<l>Hoe u die nonne cleyder staen</l>
<l n="25">Als ghi in een clooster wilt gaen</l>
</lg>
<lg><l>Mer doen si in dat clooster quam</l>
<l>haer vader die was doot</l>
<l>Men vant in al myns heren lant</l>
<l>geen rijcker kint ande was groot</l>
<l n="30">Ende niet van haven bloot</l>
</lg>
<lg><l>Den ruyter had so haest vernomen</l>
<l>Hi sprac sadelt mi mijn paert</l>
<l>dat si int clooster is gecomen</l>
<l>Dat mynder herten so sere deert</l>
<l n="35">Het is mi wel rijdens waert</l>
</lg>
<lg><l>Mer doen hi voor clooster quam</l>
<l>Hi clopte aen den rinc</l>
<l>Waer is dat ioncste nonneken</l>
<l>Dat hier lest wijnge ontfinc</l>
<l n="40">Het is so schoonen kint</l>
</lg>
<lg><l>Dat alder ioncste nonneken</l>
<l>Ghinc voor den ruyter staen</l>
<l>Haer hayrken was afgescoren</l>
<l>Die minne was al ghedaen</l>
<l n="45">Nonne cleederen had si aen</l>
</lg>
<lg><l>Ghi moecht wel thuyswaert rijden</l>
<l>Stout ruyter ghi moecht wel gaen</l>
<l>Ghi moecht een ander verkiesen</l>
<l>Mijn minnen is al ghedaen</l>
<l n="50">Ic hebbe een ander leven aenghegaen</l>
</lg>
<lg><l>Doen ic een cleyn haveloos meysken was</l>
<l>doen stiet ghi mi metten voet</l>
<l>Om dat ic ionc ende arm was</l>
<l>Ic en hadde doe gheen spoet</l>
<l n="60">Stelt nu te vreden uwen moet</l>
</lg>

</body>
</text>
<text>
<body><head type="comment">88 Een oudt liedeken </head>
<lg><l><hi rend="bold">I</hi>n mijnen sin hadde ick vercoren</l>
<l>Een maechdeken ionck van daghen</l>
<l>Schoonder wijf en was noyt gheboren</l>
<l>Ter werelt wijt na mijn behagen</l>
<l n="5">Om haren wille so wil ick waghen</l>
<l>Beyde lijf ende daer toe goet</l>
<l>Mocht ic noch troost aen haer beiaghen</l>
<l>So waer ic vro daer ic nu trueren moet</l>
</lg>
<lg><l>Haer minne doet mi mijn herteken quelen</l>
<l n="10">Ick duchte dat ick dat besterven sal</l>
<l>Nochtans soude si mi niet vervelen</l>
<l>Mocht ic noch troost van haer verwerven</l>
<l>Die nijders tonghen willen mij bederven</l>
<l>des ben ick gheworden vroet</l>
<l n="15">Woude si mi in haer herteken erven</l>
<l>So waer ic vro daer ic nu trueren moet</l>
</lg>
<lg><l>Ick en derfe haer niet voor oogen leggen</l>
<l>Aldus moet ic blijven in die quale</l>
<l>Noch van mijnen weghe doen segghen</l>
<l n="20">Aldus ist voor mi niet altemaele</l>
<l>Nochtans is si die principale</l>
<l>Die mi dicwils versuchten doet</l>
<l>Mocht si dat weten die cuyssche smale</l>
<l>so waer ic vro etc</l>
</lg>
<lg><l n="25">Och oft si dat wiste die suyver ieucht</l>
<l>Tghequel dat ick om haer moet lijden</l>
<l>Si soude mi loonen bi haerder duecht</l>
<l>Ende beteren in corten tiden</l>
<l>Mer lacen dat staet daer besiden</l>
<l n="30">Nemmermeer so en crijghe ick boet</l>
<l>Mocht ic noch eens met haer verblijden</l>
<l>So waer ic vro etc</l>
</lg>
<lg><l>Dat gepeys van huer doet mi verhooghen</l>
<l>Hoe wilde ick mi blijde ghelaten</l>
<l n="35">In spijt van alle nijders die mi ooghen</l>
<l>Ende al die mi haten</l>
<l>Och woude si mijn lijden vaten</l>
<l>Dat reyne wijflijck bloet</l>
<l>Woudt si mi noch comen te baten</l>
<l n="40">So etc</l>
</lg>

</body>
</text>
<text>
<body><head type="comment">89 Een oudt liedeken </head>
<lg><l><hi rend="bold">I</hi>ck draghe naest mijnder herten</l>
<l>Een verborghen mutsken fijn</l>
<l>Stont ic in haren sinne</l>
<l>Als si doet inde mijn</l>
<l n="5">Ende ic die waerheit wiste</l>
<l>So waer mijn trueren ghedaen</l>
<l>Nu weet ic van te voren wel</l>
<l>dat die liefde is vergaen</l>
</lg>
<lg><l>Ick quam aen eenen verdoolden wech</l>
<l n="10">Ende daer vant ick een lindeken staen</l>
<l>Ic ghinck mi sitten rusten</l>
<l>Ic was seer moede ghegaen</l>
<l>Ic ontspande mijnen boghe</l>
<l>Ic ruste mi in dat gras</l>
<l n="15">Daer peynsde ick om die liefste mijn</l>
<l>Waer dat si vervaren was</l>
</lg>
<lg><l>Ick rade allen ghesellen ionck</l>
<l>Ende alle meyskens wel</l>
<l>Dat si hem wachten vander muts</l>
<l n="20">Ten is gheen kinderspel</l>
<l>Si was mi aengedrongen</l>
<l>Gegespt gelijc een schoe</l>
<l>Ick wilse gaen laten varen</l>
<l>Ende spreken den wijsen man toe</l>
</lg>
<lg><l n="25">Mer die dit liedeken dichte</l>
<l>dat was een meysken fijn</l>
<l>Si hadde die muts van neghen maenden</l>
<l>Si en constese niet voorby</l>
<l>Si hadse neghen maenden lanck</l>
<l n="30">In also grooter noot</l>
<l>Al vander muts is si ghestorven</l>
<l>God gheve haer siele blijschap groot</l>
</lg>

</body>
</text>
<text>
<body><head type="comment">90 Een oudt liedeken </head>
<lg><l><hi rend="bold">I</hi>ck hebbe ghedraghen wel seven iaer</l>
<l>Een pacxken van minnen tvalt mi te swaer</l>
<l>Ick ben bedroghen</l>
<l>Ick waende den wilden valc hebben gevangen</l>
<l n="5">Hi is mi ontvloghen</l>
</lg>
<lg><l>Joncheer wildi daer loon af hebben</l>
<l>So coemt noch tavont tot mij bedde</l>
<l>Sijt seker dies</l>
<l>Mijn man die is van huys ghereden</l>
<l n="10">Tis zijn verlies</l>
</lg>
<lg><l>Joncfrouwe ghi hebt so fellen honden</l>
<l>Oft si mi beten diepe wonden</l>
<l>Waer u dat lief</l>
<l>Op u mans bedde en come ic niet</l>
<l n="15">Wat mijns geschiet</l>
</lg>
<lg><l>Joncheere mijn honden sal ick doen binden</l>
<l>Aen gheen groen heyde daer staet een linde</l>
<l>In eenen boomgaert</l>
<l>Daer sullen wi twee genoechlijck wesen</l>
<l n="20">Stout onvervaert</l>
</lg>
<lg><l>In gheenen boomgaert dat hi quam</l>
<l>In sinen armen dat hijse nam</l>
<l>Si riep aymi</l>
<l>Dat ic u oeyt so lief gecrege</l>
<l n="25">Seer rouwet dat mi</l>
</lg>
<lg><l>Joncfrouken en roept niet so seere</l>
<l>Ghi sult een goede vrouwe wederom keeren</l>
<l>Tot uwen man</l>
<l>Ende segt dat ghi waert roosen lesen</l>
<l n="30">Int soete dal</l>
</lg>
<lg><l>Rooskens te lesen is bi manieren</l>
<l>In ghenen velden so menighertieren</l>
<l>Des seker zijt</l>
<l>Al soude mijn man zijn ooghen uut crijten</l>
<l n="35">Hi is mijns quijt</l>
</lg>

</body>
</text>
<text>
<body><head type="comment">91 Een oudt liedeken </head>
<lg><l><hi rend="bold">I</hi>c weet een vrouken wel bereyt</l>
<l>Si heeft mijn herteken bevaen</l>
<l>Met haerder ganscher minlicheyt</l>
<l>Ick en cans haer niet ontgaen</l>
<l n="5">Haer ionste moet ic draghen</l>
<l>Haer wesen is so wel ghedaen</l>
<l>Si staet in mijn behaghen</l>
</lg>
<lg><l>Schoonder wijf en sach ick nije</l>
<l>Dies wil ick mi vermeten</l>
<l n="10">This recht dat ic haer vriendschap bije</l>
<l>Want si doet mi mijn druck vergheten</l>
<l>So reyn zijn alle haer sinnen</l>
<l>Mi is te badt dat icse aensie</l>
<l>die alder liefste die ic beminne</l>
</lg>
<lg><l n="15">Haer mondeken haer oochskens claer</l>
<l>Si blincken als cristal</l>
<l>Mocht icse spreken oft comen naer</l>
<l>Dat waer mijn begheren al</l>
<l>Mer lacen neen ick niet</l>
<l n="20">dat doen die quade clappaerts tonghen</l>
<l>Och si brenghen ons int verdriet</l>
</lg>
<lg><l>Dat vrouken is mi te hooghe gheboren</l>
<l>dies ic wel mach beschreyen</l>
<l>Al heb icse in mijn hert vercoren</l>
<l n="25">Het is al in eerbaerheyden</l>
<l>Och lacen si acht mijns clen</l>
<l>Ic wil noch al in hopen leven</l>
<l>Ende draghen mijnen druyck alleyn</l>
</lg>
<lg><l>Die liefste en can ic niet begheven</l>
<l n="30">Si staet so vast in mi</l>
<l>Boven al die daer leven</l>
<l>Het is recht dat segge ic dy</l>
<l>Och woude si dat verstaen</l>
<l>dat ic haer getrouwe boel soude zijn</l>
<l n="35">So waer alle mijn trueren ghedaen</l>
</lg>
<lg><l>Och Venus vrouwe siet aen mijnen staet</l>
<l>door alle ioncfrouwen eere</l>
<l>Ghi zijt mijn troost mijn toeverlaet</l>
<l>Ic bids u minnelic op eere</l>
<l n="40">Ghi zijt mij liefken dies wel weert</l>
<l>Dat ic u diene mijn leven lanck</l>
<l>Schoon liefken als ghijt op mi begheert</l>
</lg>
<lg><l>Die dit liedeken heeft ghemaect</l>
<l>Het quam uut rechter minnen</l>
<l n="45">Al en heeft hijt niet te recht gheraecht</l>
<l>Men salt in beste versinnen</l>
<l>Het was so huebscen knecht</l>
<l>Ter eeren van schoonen vrouwen</l>
<l>Heeft hi dit liet gedicht</l>
</lg>

</body>
</text>
<text>
<body><head type="comment">92 Vant Vriesken </head>
<lg><l><hi rend="bold">I</hi>ck sie die morghen sterre breyt</l>
<l>Wel op Vriesken wel ghemeyt</l>
<l>Si verlicht ons tot inden throone</l>
<l>So wie een gestadich boelken heeft</l>
<l n="5">Hoe noode scheyt hi van danr</l>
</lg>
<lg><l>Och vriese hoe waerdi so versaecht</l>
<l>doen ghi vast in uus boels armen laecht</l>
<l>Rijck god noch weet ick raet</l>
<l>Ic hebbe noch vrouwen cleyderen</l>
<l n="10">die suldi vriesken doen an</l>
</lg>
<lg><l>Dat vrouken socht eenen nauwen list</l>
<l>Si trock die cleederen uut haer kist</l>
<l>daer op sette hi den hoet</l>
<l>Ic sweere u op mijn trouwe</l>
<l n="15">Dat Vriesken hadde eenen vrien moet</l>
</lg>
<lg><l>Hi sloech zijn harnas op zijn schouderen</l>
<l>Wijf doet op die poorte tis meer dan tijt</l>
<l>Ick moet uut wasschen gaen</l>
<l>Mijn moeder beschelt mi seere</l>
<l n="20">Om dat ic mi verslapen haen</l>
</lg>
<lg><l>Doen hi buyten der poorten quam</l>
<l>Op zijn grauwers dat hi spranck</l>
<l>Al onder een lindeken groene</l>
<l>daer op so sanc die nachtegale</l>
<l n="25">Ter eeren van dat Vriesken schoone</l>
</lg>
<lg><l>Tvriesken reedt den selven padt</l>
<l>Al daer die heere te rijden plach</l>
<l>die heere die quam hem teghen</l>
<l>Vriesken seyde hi vriesken fijn</l>
<l n="30">Waer is die reyse gheleghen</l>
</lg>
<lg><l>Die cleederen die ghi ane draecht</l>
<l>Hebbe ick noch wel meer ghesien</l>
<l>Nu seghet mi Vriesken onversaecht</l>
<l>En wat mach dit bedien</l>
<l n="35">dat ghi dese cleederen aen draecht</l>
</lg>
<lg><l>Die cleederkens die ic draghe an</l>
<l>die gaf mi een diet wel gan</l>
<l>Si salder noch wel meer gheven</l>
<l>God gheve haer frisschen morghen</l>
<l n="40">Bi haer hebbe ic te nacht gheleghen</l>
</lg>
<lg><l>Och Vriese zijt ghi een eerbaer man</l>
<l>So trect mannen clederen an</l>
<l>Ende verweert u ionghe lijf</l>
<l>Op dat niemant ghesegghen en can</l>
<l n="45">daer leyt verslaghen een wijf</l>
</lg>
<lg><l>Si lieten daer beyde haer woorden staen</l>
<l>Met scherpe swaerden gingen si daer slaen</l>
<l>dat Vriesken dat bleef daer doot</l>
<l>Ic sweere u op mijn trouwe fijn</l>
<l n="50">Hi en was noeyt in meerder noot</l>
</lg>
<lg><l>Die heere reedt den selven padt</l>
<l>Al daer die Vriese te rijden plach</l>
<l>Al voor zijn eyghen dore</l>
<l>Staet op mijn alder liefste lief</l>
<l n="55">Die Vriese die is daer vore</l>
</lg>
<lg><l>Dat vrouken die dat haest vernam</l>
<l>Een snee wit hemdeken tooch si an</l>
<l>Den grendel schoot si daer van</l>
<l>Si meynde dat Vriesken in te laten</l>
<l n="60">Het was haren getrouden man</l>
</lg>
<lg><l>Vrouken waer zijn u ghewaden</l>
<l>die ghi daghelijcx pleecht te draghen</l>
<l>Berechtes mi ic wilt sien</l>
<l>Vertoevet hier tot morghen</l>
<l n="65">Het sal u wel geschien</l>
</lg>
<lg><l>Joncfrouken daer zijn u ghewaden</l>
<l>die ghi daghelijcx pleecht te draghen</l>
<l>Die Vriese is gebleven doot</l>
<l>Ick sweer u op mijn trouwe</l>
<l n="70">Hi en was noeyt in meerder noot</l>
</lg>
<lg><l>Och heeft die Vriese verloren dlijf</l>
<l>So ben ic een allendich wijf</l>
<l>Ende met hem so wil ic sterven</l>
<l>Ende bidden maria die maghet reyn</l>
<l n="75">Dat si ons te samen wil erven</l>
</lg>
<lg><l>Joncfrouken ic had u also lief</l>
<l>Nu ben ic op u gheworden gram</l>
<l>so ben ic heere weder op u</l>
<l>Wie heeft die meeste schade dan</l>
<l n="80">Sprac dat wijf tot haren man</l>
</lg>
<lg><l>Die ons dit liedeken eerstwerf sanck</l>
<l>Een clerck van leven was hi ghenaemt</l>
<l>Hi leerdet in Venus scholen</l>
<l>Die schoone vroukens die heeft hi lief</l>
<l n="85">daerom so moet hi dolen</l>
</lg>

</body>
</text>
<text>
<body><head type="comment">93 Een oudt liedeken </head>
<lg><l><hi rend="bold">I</hi>ck arm schaepken aender heyden</l>
<l>Waer sal ic henen gaen</l>
<l>Mijn lief wil van mi scheyden</l>
<l>dat cost mi menighen traen</l>
<l n="5">Waer sal icx mi onthouden</l>
<l>die ic laetst coos is trouweloos</l>
<l>Dus blive ick inden rouwe</l>
</lg>
<lg><l>O radt van avontueren</l>
<l>Wildi niet ommeslaen</l>
<l n="10">Dat mi mocht troost ghebueren</l>
<l>Alsoot voormaels heeft ghedaen</l>
<l>Dus moet ic daer om trueren</l>
<l>den bitter doot besueren</l>
<l>Och lief wilt dit wel verstaen</l>
</lg>
<lg><l n="15">Ghi ionghers int hanteren</l>
<l>die nu ten spele gaen</l>
<l>Met vrou venus camenieren</l>
<l>Ghi moecht int wilde slaen</l>
<l>Wildy altijt ghelooven</l>
<l n="20">Peynst om dat eynde eer ghi beghint</l>
<l>So en wort ghi niet bedroghen</l>
</lg>
<lg><l>Ghelijc Sampson die stercke</l>
<l>En verloos hi niet zijn cracht</l>
<l>Al door der vrouwen wercken</l>
<l n="25">Ende salmon wijs bedacht</l>
<l>Moest oock den doot besueren</l>
<l>die een yeghelijck can tsij wijf oft man</l>
<l>Brenghen in swaer dolueren</l>
</lg>

</body>
</text>
<text>
<body><head type="comment">94 Een nyeu liedeken </head>
<lg><l><hi rend="bold">I</hi>ck ghinck noch gister avont</l>
<l>so heymelick eenen ganck</l>
<l>Al voor mijns liefkens dore</l>
<l>Die ic ghesloten vant</l>
<l n="5">Ic clopte so lijsselijc aenden rinck</l>
<l>Staet op mijn alderliefste lief</l>
<l>Staet op ende latet mi in</l>
</lg>
<lg><l>Ic en sal u niet in laten</l>
<l>Ic en laet u ia niet in</l>
<l n="10">Gaet thuyswaert en gaet slapen</l>
<l>Daer is een ander in</l>
<l>si lieten mi daer alleyne staen</l>
<l>Ick salt haer noch wel loonen</l>
<l>Mach ick noch leven een cort half iaer</l>
</lg>
<lg><l n="15">O Venus thoont u cueren</l>
<l>Want ic u dienaer si</l>
<l>Mach si mi nyet ghebueren</l>
<l>Den doot ben ick seer by</l>
<l>Ick en hadt betrout in gheender stont</l>
<l n="20">Al moet ick van haer scheyden</l>
<l>Si hout mijn herteken doorwont</l>
</lg>
<lg><l>This waer datmen ghemeynlick seyt</l>
<l>Dies ben ick bedruct tot inden gront</l>
<l>die sulcke zijn sinnen aen vrouwen leyt</l>
<l n="25">Hi vint hem selven ter doot ghewont</l>
<l>Want si hebben eenen loosen gront</l>
<l>Ic vinde mi nu bedroghen</l>
<l>Si costen mi so menich pont</l>
</lg>
<lg><l>Na dat bi nijders tonghen</l>
<l n="30">Mijn lief is mi ontvreemt</l>
<l>So wort van mi ghesonghen</l>
<l>Dit liedeken in dancke neemt</l>
<l>Van die alder liefste mijn</l>
<l>God wil haer wel bewaren</l>
<l n="35">Ick en mach bi haer niet zijn</l>
</lg>
<lg><l>Ic quam noch ghister avont</l>
<l>In eenen boomgaert ghegaen</l>
<l>Daer vant ic twee schoone ioncfroukens</l>
<l>So seere bedruct staen</l>
<l n="40">Die een was die liefste mijn</l>
<l>Die ander hadde doorschoten</l>
<l>Dat ionghe herteken mijn</l>
</lg>
<lg><l>Ick boodt haer een minnelijcke groete</l>
<l>Ick sprac haer so minnelijck an</l>
<l n="45">Mach si mi niet ghebueren</l>
<l>So ben ick een alleyndich man</l>
<l>Ic waensche des nijders tonghen leyt</l>
<l>Si hebben mi ghestolen</l>
<l>Mijn ghenoechte mijn vrolicheyt</l>
</lg>
<lg><l n="50">Dese nijders gaen hier achter straten</l>
<l>Si stroeyen haer fenijn</l>
<l>Mijn lief en wil ick niet laten</l>
<l>Ick wilder noch tavont bi zijn</l>
<l>Ic salse so minnelijc spreken</l>
<l n="55">Al heb ic een verloren</l>
<l>Een ander ic kiesen sal</l>
</lg>

</body>
</text>
<text>
<body><head type="comment">95 Een nyeu liedeken </head>
<lg><l><hi rend="bold">I</hi>nt soetste vanden meye</l>
<l>Al daer ic quam gegaen</l>
<l>So diep in een valleye</l>
<l>daer schoon bloemkens staen</l>
</lg>
<lg><l n="5">Die mey stont int saysoene</l>
<l>Verchiert aen elcken cant</l>
<l>Ic hadde genoech te doene</l>
<l>Want ic mijn lief daer vant</l>
</lg>
<lg><l>Ic vantse daer alleyne</l>
<l n="10">Si bant haer gheluwe hayr</l>
<l>Bi een claer fonteyne</l>
<l>dus quam ick al neven haer</l>
</lg>
<lg><l>Als si mi wert gheware</l>
<l>So seere dat si verschoot</l>
<l n="15">Doen quam int openbaer</l>
<l>Haer liefde die si mi boot</l>
</lg>
<lg><l>Ic groetse vriendelike</l>
<l>Ic boot haer goeden dach</l>
<l>Doen dede si mi des gelijcke</l>
<l n="20">die mi troost gheven mach</l>
</lg>
<lg><l>Schoon lief om een bede</l>
<l>dwelc reyn liefde prijst</l>
<l>Dat ghi gheen dorperhede</l>
<l>Mijn lichaem en bewijst</l>
</lg>
<lg><l n="25">En wilter niet af spreken</l>
<l>Want u sal niet misschien</l>
<l>ter doot toe soude ict wreken</l>
<l>Saghe ick u onghelijc bien</l>
</lg>
<lg><l>Schoon lief tot uwer scaden</l>
<l n="30">Hebdy mi gevonden hier</l>
<l>Wi twee zijn verraden</l>
<l>Ons vianden comen hier</l>
</lg>
<lg><l>Al uut mijns vaders hove</l>
<l>Dat vol verraders staet</l>
<l n="35">Maria tot uwen love</l>
<l>Wilt ons nu gheven raet</l>
</lg>
<lg><l>Den raet die ic sal vinden</l>
<l>En is te mael niet goet</l>
<l>Ic moet mijn leven eynden</l>
<l n="40">Ende storten mijn roode bloet</l>
</lg>
<lg><l>Schoon lief om uwen wille</l>
<l>So wil ick sterven den doot</l>
<l>die verraders swijghen stille</l>
<l>Si zijn mijn overhoot</l>
</lg>
<lg><l n="45">Ick wilse gaen bestormen</l>
<l>Ende maken groot gheschal</l>
<l>Myn lichaem hoort den wormen</l>
<l>Dwelc ic hem geven sal</l>
</lg>
<lg><l>Men gincker stormen ende strien</l>
<l n="50">haer lief die bleef daer doot</l>
<l>Waer sal ic nu gaen oft rijen</l>
<l>Noyt vrou in meerder noot</l>
</lg>
<lg><l>Si was van rou ghestorven</l>
<l>Wanneer si sach zijn bloet</l>
<l n="55">Die strenge doot verworven</l>
<l>Door grooten teghenspoet</l>
</lg>
<lg><l>Die dit liedeken dichte</l>
<l>Is dicwils sonder ghelt</l>
<l>dat doet hem een zijn nichte</l>
<l n="60">Die hem te voren telt</l>
</lg>

</body>
</text>
<text>
<body><head type="comment">96 Een oudt liedeken </head>
<lg><l><hi rend="bold">I</hi>c sie die morgen sterre</l>
<l>Mijns lievekens claer aenschijn</l>
<l>Men salse wecken met sange</l>
<l>die alder liefste mijn</l>
</lg>
<lg><l n="5">Wie ist die daer singhet</l>
<l>Ende mi niet slapen en laet</l>
<l>Hi sal zijn singhen laten</l>
<l>Voorwaer segge ic hem dat</l>
</lg>
<lg><l>Dat ben ic ridder coene</l>
<l n="10">Een ridder wel ghemeyt</l>
<l>Wanneer suldijs mi loonen</l>
<l>Alle mijn sanghes arbeyt</l>
</lg>
<lg><l>Coemt noch tavont spade</l>
<l>Al voor mijns vaders hof</l>
<l n="15">Al daer sal icx u loonen</l>
<l>En segt daer niemant af</l>
</lg>
<lg><l>Den dach die nam een eynde</l>
<l>die ionghelinc quam al daer</l>
<l>Met sinen blancken armen</l>
<l n="20">Woude hijse ombevaen</l>
</lg>
<lg><l>Nu staet ioncheer stille</l>
<l>En rijdt mi niet te na</l>
<l>Ick moet noch eerste weten</l>
<l>Wat loon ic soude ontfaen</l>
</lg>
<lg><l n="25">Bergen ende lant schoon ioncfrouwe</l>
<l>Sal u vrij eygen zijn</l>
<l>Ende boven alle die daer leven</l>
<l>Suldi di alderliefste zijn</l>
</lg>
<lg><l>Sal ic boven alle ioncfrouwen</l>
<l n="30">Dijn alder liefste zijn</l>
<l>So suldy ridder coene</l>
<l>Mijns lijfs geweldich zijn</l>
</lg>
<lg><l>Si namen daer malcander</l>
<l>si ghinghen eenen ganck</l>
<l n="35">Al onder een lindeken groene</l>
<l>die nachtegael daer op sanc</l>
</lg>
<lg><l>Hi liet zijn mantel glijden</l>
<l>Beneden in dat gras</l>
<l>Om dat zijn vergulde sporen</l>
<l n="40">Vanden douwe niet en souden werden nat</l>
</lg>
<lg><l>Daer lagen si twee verborghen</l>
<l>die lieve langhe nacht</l>
<l>Vanden avont totten morghen</l>
<l>Tot dat scheen den lichten dach</l>
</lg>

</body>
</text>
<text>
<body><head type="comment">97 Een nyeu liedeken </head>
<lg><l><hi rend="bold">I</hi>n oostlant wil ic varen</l>
<l>Mijn bliven en hier is niet lanck</l>
<l>Met eender schoonder vrouwen</l>
<l>Si heeft mijn herteken bevaen</l>
</lg>
<lg><l n="5">Hi nam dat maechdeken bijder hant</l>
<l>Al bider witter hant</l>
<l>Hi leydese op een eynde</l>
<l>daer hi een beddeken vant</l>
</lg>
<lg><l>daer laghen si twee verborgen</l>
<l n="10">den lieven langhen nacht</l>
<l>Van tsavonts totten morghen</l>
<l>Tot dat scheen den lichten dach</l>
</lg>
<lg><l>Wel op ridder coene</l>
<l>Sprac si dat meysken fijn</l>
<l n="15">Keert u herwaerts omme</l>
<l>Mi wect een wilt vogelken</l>
</lg>
<lg><l>Hoe soude ic mi omkeren</l>
<l>Mijn hooft doet mi so wee</l>
<l>En waer dat niet geschiet</l>
<l n="20">Ten schiede nemmermeer</l>
</lg>
<lg><l>Had ic nu drie wenschen</l>
<l>Drie wenschen also eel</l>
<l>So soude ic nu gaen wenschen</l>
<l>Drie roosen op eenen steel</l>
</lg>
<lg><l n="25">Die een soude ick plucken</l>
<l>die ander laten staen</l>
<l>die derde soude ick schencken</l>
<l>der liefster die ic haen</l>
</lg>
<lg><l>Aen ghene groene heyde</l>
<l n="30">Daer staan twe boomkens fijn</l>
<l>die een draecht noten muscaten</l>
<l>die ander draecht nagelkijns</l>
</lg>
<lg><l>Die naghelen die zijn soete</l>
<l>die noten die zijn ront</l>
<l n="35">Wanneer so sal ic cussen</l>
<l>Mijns liefs rooden mont</l>
</lg>
<lg><l>Die ons dit liedeken sanck</l>
<l>So wel ghesonghen hae</l>
<l>dat heeft gedaen een lansknecht</l>
<l n="40">God geve hem een goet iaer</l>
</lg>

</body>
</text>
<text>
<body><head type="comment">98 Een nyeu liedeken </head>
<lg><l><hi rend="bold">I</hi>c hadde een gestadich minneken</l>
<l>Geen scoonder die daer leeft</l>
<l>Vercoren in mijn sinneken</l>
<l>Van rouwe mijn herte beeft</l>
<l n="5">Want si mi nu begheeft</l>
<l>daerom mach ic wel scriven</l>
<l>Wantrouwe van alle wijven</l>
<l>Want si een ander heeft</l>
</lg>
<lg><l>Twee bruyn ogen so draget si</l>
<l n="10">So vriendelic int gesicht</l>
<l>daer mede so veriaget si</l>
<l>druck lijden int gewicht</l>
<l>Tis lange te voren gedicht</l>
<l>Tis lange te voren geschreven</l>
<l n="15">Dat si mi soude begheven</l>
<l>Want vrouwen woorden die zijn lichte</l>
</lg>
<lg><l>Soete weerde lieveken</l>
<l>Peyst somtijts eens om mi</l>
<l>doet vry al u gherieveken</l>
<l n="20">Al sonder fantasi</l>
<l>Seer selden ben ic bly</l>
<l>Weder ic ete oft drincke</l>
<l>Om u ist dat ic dincke</l>
<l>Al wijsdi mi voor by</l>
</lg>
<lg><l n="25">Hoe soude ic haer vergeten</l>
<l>Ic ligghe in swaer verdriet</l>
<l>Van drincken noch van eten</l>
<l>Can ic ghevoeden niet</l>
<l>Ick weet wel hoe sie hiet</l>
<l n="30">Die mijn herteken heeft bevanghen</l>
<l>Naer haer staet alle mijn verlanghen</l>
<l>Ic leve in swaer verdriet</l>
</lg>
<lg><l>O venus soete vrouwe</l>
<l>Is dat u dienaers loon</l>
<l n="35">Int eynde van u trouwe</l>
<l>So ist beghinsel schoon</l>
<l>Dies sterf ic duysentich doon</l>
<l>dat haer een ander sal trouwen</l>
<l>Die bloem van alle vrouwen</l>
<l n="40">Al onder des hemels troon</l>
</lg>
<lg><l>Adieu mach ic wel scriven</l>
<l>Adieu is mijn advijs</l>
<l>Bedroghen moet ic blijven</l>
<l>Als Salomon die wijs</l>
<l n="45">Die schole van Parijs</l>
<l>Absalon die schoone</l>
<l>Schoone vrouwen spannen die ncroone</l>
<l>die geve ic den hoochsten prijs</l>
</lg>
<lg><l>O bitterlijcke scheyden</l>
<l n="50">Waer toe sidy ghemaect</l>
<l>Die doot wil mi verbeyden</l>
<l>die also bitter smaect</l>
<l>het moet ghescheyden zijn</l>
<l>Schoon lief staet mi te spraken</l>
<l n="55">Ick valle in desperaten</l>
<l>Ic blive al in die pijn</l>
</lg>

</body>
</text>
<text>
<body><head type="comment">99 Een nyeu liedeken </head>
<lg><l><hi rend="bold">I</hi>c weet een wwtvercoren</l>
<l>Si staet vaste in minen moet</l>
<l>Na mi en wil si niet hooren</l>
<l>Groot liden ist dat si mi doet</l>
<l n="5">Aen haer en weet ic groot letten</l>
<l>Si doet mi aen groot leyt</l>
<l>In alle steden van wetten</l>
<l>doet si mi so cleyn bescheyt</l>
</lg>
<lg><l>Daer ic eens was willecomen</l>
<l n="10">hieten si mi nu elders gaen</l>
<l>die blinden oft die stommen</l>
<l>die en hebbens mi niet gedaen</l>
<l>This al bi haren schulden</l>
<l>dat si mi geeft oorlof nu</l>
<l n="15">een ander al waer si root gulden</l>
<l>En kore ic liefken niet voor u</l>
</lg>
<lg><l>Noch weet ic een dye uut gaet vrijen</l>
<l>Tis misselijc wat hi brout</l>
<l>seer amoreus is hi bi tijden</l>
<l n="20">Als hi de alderliefste aenscout</l>
<l>die liefste waer icse heffe oft legghe</l>
<l>Der minnen last valt mi te groot</l>
<l>hi en cans haer niet geseggen</l>
<l>hi is bicans van minnen doot</l>
</lg>
<lg><l n="25">Die poorten ende die mueren</l>
<l>die doen mi dicwil groote pyn</l>
<l>Nu moet ic altoos trueren</l>
<l>Al om der liefste mijn</l>
<l>als een ander gaet dansen ende spelen</l>
<l n="30">Ende bedrijven haer iolijt</l>
<l>dan sidt ic thuys ende truere</l>
<l>Ende peynsde schoon lieveken waer dat ghi zijt</l>
</lg>
<lg><l>Schoon lief u schoon visagie</l>
<l>doet mi dicwils na u staen</l>
<l n="35">Ic heb so menige passagie</l>
<l>Om uwen wille ghegaen</l>
<l>Te water ende te lande</l>
<l>Tallen tijde vander nacht</l>
<l>Mijn schoenkens gevult met sande</l>
<l n="40">Ende die bleven lacen inden gracht</l>
</lg>
<lg><l>Hier mede willen wi sluyten</l>
<l>Scoon lief onser beyder sanc</l>
<l>Ic hope ic sal ghebruycken</l>
<l>Noch eens uwen arme blanc</l>
<l n="45">dan is minen wil volcomen</l>
<l>In al dat mijn herte begeert</l>
<l>De liefste en wil ic niet nomen</l>
<l>Want si is mi .m. gulden weert</l>
</lg>

</body>
</text>
<text>
<body><head type="comment">100 Een nyeu liedeken </head>
<lg><l><hi rend="bold">I</hi>ck seg adieu</l>
<l>Wy twee wi moeten sceiden</l>
<l>Tot op een nyeu</l>
<l>So wil ic troost verbeyden</l>
<l n="5">Ic late bi u dat herte mijn</l>
<l>want waer ghi zijt daer sal ic zijn</l>
<l>Tsi vruecht oft pijn</l>
<l>Altoos sal ic u vry eygen zijn</l>
</lg>
<lg><l>Mijns sins ghequel</l>
<l n="10">Dat doet mi dicwils trueren</l>
<l>Haer liefde rebel</l>
<l>Die doet mi therte schueren</l>
<l>tsceiden van u doet mi den noot</l>
<l>ic blijf ghewont ic segt u bloot</l>
<l n="15">Schoon bloeme minioot</l>
<l>u eygen blijve ic tot in den doot</l>
</lg>
<lg><l>Ic dancke u lief</l>
<l>Reyn minnelijc lief gepresen</l>
<l>Voor alle grief</l>
<l n="20">So wilt mi doch ghenesen</l>
<l>dese niders met haer fel fenijn</l>
<l>Si hebben belet ons blide aenschijn</l>
<l>Op dit termijn</l>
<l>Altoos sal ic u vry eygen zijn</l>
</lg>
<lg><l n="25">Mijn hoop mijn troost</l>
<l>Fortuyne sal noch keeren</l>
<l>Lief op mi glooft</l>
<l>So sal myn vruecht vermeeren</l>
<l>al moet ic derven mijn conroot</l>
<l n="30">Ende bliven in dit lijden groot</l>
<l>Swaerder dan loot</l>
<l>U eygen blijf ic tot in den doot</l>
</lg>
<lg><l>Adieu van mi</l>
<l>So zijt ghi nu gescheyden</l>
<l n="35">Een ander met dy</l>
<l>sal hem nu gaen vermeyden</l>
<l>Coragieus gelijc deverswijn</l>
<l>Een amoreus cranselijn </l>
<l>Puer ist van dijn</l>
<l n="40">Altijt sal ick u vry eyghen zijn</l>
</lg>
<lg><l>Adieu schoon stadt</l>
<l>Adieu prieel vol vruechden</l>
<l>Reyn maechdelijck vat</l>
<l>Daer wi tsamen verhuechden</l>
<l n="45">Gedenct den troost die ghy mi boot</l>
<l>Ghi zijt myn lief die ic noeyt en vloot</l>
<l>Ic segt u bloot</l>
<l>u eygen blive ic tot in den doot</l>
</lg>

</body>
</text>
<text>
<body><head type="comment">101 Een nyeu liedeken </head>
<lg><l><hi rend="bold">I</hi>ck wil mi gaen verhuegen</l>
<l>Verblijden mijnen moet</l>
<l>Ende doen na mijn vermoegen</l>
<l>Al valtet mi teghenspoet</l>
<l n="5">Vrou venus bloet</l>
<l>Dat is van dier natueren</l>
<l>Ist quaet ist goet</l>
<l>die mint die moet besueren</l>
</lg>
<lg><l>Die fiere nachtegale</l>
<l n="10">Singt een so huebscen sanck</l>
<l>mocht ic mijn lief betalen</l>
<l>Al in haer armkens blanck</l>
<l>Sonder bedwanck</l>
<l>So soude ic met vruechden leven</l>
<l n="15">Alle mijn leven lanck</l>
<l>Waer alle myn druc genesen</l>
</lg>
<lg><l>Reyn lelijcken uut ghelesen</l>
<l>doet u ootmoedicheyt</l>
<l>Laet mi u dienaer wesen</l>
<l n="20">Aensiet mijn bitterheyt</l>
<l>Weest wel bereyt</l>
<l>Wilt mi uut minnen ontfanghen</l>
<l>Doet mi bescheyt</l>
<l>daer na staet myn verlangen</l>
</lg>
<lg><l n="25">Schoonder roose van minnen</l>
<l>En heb ic noeyt ghesien</l>
<l>Si staet int herte van binnen</l>
<l>Die schoone van melodien</l>
<l>Wilt tot mi vlien</l>
<l n="30">wilt mi uut minnen verwachte</l>
<l>doet mi bescheyt</l>
<l>Om u dole ick bi nachten</l>
</lg>
<lg><l>O radt van avontueren</l>
<l>Wildy niet omme slaen</l>
<l n="35">mach mi geen troost gebueren</l>
<l>Dat cost mi menighen traen</l>
<l>Laet mi ontfaen</l>
<l>Reyn bloeme ghepresen</l>
<l>Een troostelijc woort</l>
<l n="40">So waer ic gans genesen</l>
</lg>
<lg><l>Nu hoort ghi ionge gesellen</l>
<l>Eer ghi dat minnen begint</l>
<l>Vrou venus sal u quellen</l>
<l>Met woorden gelijc den wint</l>
<l n="45">Eer ghi begint</l>
<l>So hoort na mijn prologen</l>
<l>Aensiet dat eynt</l>
<l>So en wordy niet bedroghen</l>
</lg>
<lg><l>Die dit liedeken dichte</l>
<l n="50">Oft eerstwerf heeft gestelt</l>
<l>Vrou venus was zijn nichte</l>
<l>Met haer was hi ghequelt</l>
<l>Sijn vruecht versmelt</l>
<l>Hi leeft in groten trueren</l>
<l n="55">Daer om hi queelt</l>
<l>Si en mach hem niet gebueren</l>
</lg>

</body>
</text>
<text>
<body><head type="comment">102 Een nyeu liedeken </head>
<lg><l><hi rend="bold">I</hi>c heb om eender vrouwen wille</l>
<l>Ghereden so menighen dach</l>
<l>nu segt mi schoon vroudelinge</l>
<l>Hoe sidy nu bedacht</l>
<l n="5">Och wildi bi mi bliven</l>
<l>Ende dat segt mi nu ter tijt</l>
<l>Want ick moet van hier</l>
<l>Ja schoon is mijn lief</l>
<l>Mi en lust gheen ander wijf</l>
</lg>
<lg><l n="10">Lust u gheen ander wijflijn</l>
<l>So draecht u herte tot mi</l>
<l>So seggen al die lieden</l>
<l>dat ick die liefste si</l>
<l>die eere wil ick behouwen</l>
<l n="15">Tot die alderliefste mijn</l>
<l>Ende slapen bi scoone vrouwen</l>
<l>Ja schoon is mijn lief</l>
<l>Daer slaept een ander bi</l>
</lg>
<lg><l>Hi nam die suyverlijcke</l>
<l n="20">Al bider witter hant</l>
<l>Hi leydese also verre</l>
<l>Al over die smale padt</l>
<l>al voor haer camer veinster</l>
<l>daer lach de maecht en sliep</l>
<l n="25">die wachter op hoger tinnen</l>
<l>Ja schoon is mijn lief</l>
<l>Hoe luyde mer dat hy blies</l>
</lg>
<lg><l>Is daer yemant verboorghen</l>
<l>Dat segt nu ter tijt</l>
<l n="30">dat hem die niders niet en verspieden</l>
<l>Die bi der liefster zijt</l>
<l>Ic sie die morghen sterre</l>
<l>ende den dach die spruit daer by</l>
<l>Ic hoor die vogelkens singen</l>
<l n="35">Ja schoon is mijn lief</l>
<l>daer toe die nachtegale</l>
</lg>
<lg><l>Laet singhen wat si willen</l>
<l>Ten is noch gheen dach</l>
<l>So moetse god bewaren</l>
<l n="40">Daer ic te nacht bi lach</l>
<l>Si heeft twee valcken oogen</l>
<l>daer toe eene huebscen crans</l>
<l>So moet ic van haer scheyden</l>
<l>Ja schoon is mijn lief</l>
<l n="45">God spaerse lange ghesont</l>
</lg>
<lg><l>Hier mede heb ic ghecosen</l>
<l>Het is mi van herten leet</l>
<l>Ick hebbe om uwen wille</l>
<l>Ghereden so menigen dach</l>
<l n="50">Schoon lief laet u gedencken</l>
<l>Ende die trouwe die ic u gaf</l>
<l>Ende laet u twee bruyn ooghen op mi wencken</l>
<l>Ja schoon is mijn lief</l>
<l>Adieu ic scheyde van hier</l>
</lg>

</body>
</text>
<text>
<body><head type="comment">103 Een oudt liedeken </head>
<lg><l><hi rend="bold">I</hi>c hads mi onderwonden</l>
<l>Van eender ioncfrou fyn</l>
<l>Si snijt mi diepe wonden</l>
<l>Al in dat ionghe herte mijn</l>
<l n="5">och hoe mochtic haer dienen</l>
<l>Haer gestadich dienaer zijn</l>
<l>Al heeft si mi ghevanghen</l>
<l>Haer vrij eyghen wil ic zijn</l>
</lg>
<lg><l>Het is der minnen seden</l>
<l n="10">dat si ongestadich zijn</l>
<l>Si spreken schoone woorden</l>
<l>int herte en meynen zijs niet</l>
<l>Vanden eenen totten anderen</l>
<l>Gheen trou daer en si</l>
<l n="15">Hi sprac met valscher herten</l>
<l>Och ghi zijt die liefste mijn</l>
</lg>
<lg><l>Des en ben ick niet alleyne</l>
<l>dat achte ick waerlijck cleyne</l>
<l>Twee honden aen een beyne</l>
<l n="20">Si draghen selden wel overeen</l>
<l>Met grimmen ende met morren</l>
<l>Ten mach niet anders zijn</l>
<l>Hi moet uut mijnder herten</l>
<l>Een ander weder daer in</l>
</lg>
<lg><l n="25">Mijn lief die wil wandelen</l>
<l>daer slae den hencker toe</l>
<l>Vanden eenen totten anderen</l>
<l>Die hi veel liever hae</l>
<l>Ende hi mi niet en meende</l>
<l n="30">Die ick so wel versach</l>
<l>So wil ic hem laten varen</l>
<l>Ende hebben veel goeder nacht</l>
</lg>

</body>
</text>
<text>
<body><head type="comment">104 Een nyeu liedeken </head>
<lg><l><hi rend="bold">I</hi>ck weet een vrouken amoreus</l>
<l>die ic met herten minne</l>
<l>Haer wesen is so gracieus</l>
<l>Si staet in mijnen sinne</l>
<l n="5">Gestadich is si in alder stont</l>
<l>Men vinter niet seer vele</l>
<l>want si heeft eenen rooden mont</l>
<l>Twee borstkens ront</l>
<l>Ende een snee witten kele</l>
</lg>
<lg><l n="10">Alle vroukens heb ic lief</l>
<l>Om eender vrouwen wille</l>
<l>Om haer lijt myn herte grief</l>
<l>Heymelic alstille</l>
<l>Niet dan reyne eerbaerhede</l>
<l n="15">En wil ic haer betooghen</l>
<l>want si heeft een geluwe hayr</l>
<l>Een aenschijn claer</l>
<l>Ende daer op twee bruyn ogen</l>
</lg>
<lg><l>Aen haer weet ic geen misset</l>
<l n="20">Des wil ic vruecht orboren</l>
<l>Haer tandekens zyn also wit</l>
<l>Al warent fijn yvoren</l>
<l>Haer lippen bloeyen als corael</l>
<l>Ende uut gedaelt van kinne</l>
<l n="25">waert geen zonde int generael</l>
<l>dit ist principael</l>
<l>Ic hieltse voor een godinne</l>
</lg>
<lg><l>Moedich ende fier is die ganc</l>
<l>Mer selden coemt si buyten</l>
<l n="30">Haer vingherkens spelen snaren clanck</l>
<l>Op harpen ende op luyten</l>
<l>Haer tonge waer ic vruecht bi gewan</l>
<l>Spreect woorden van Retorijcke</l>
<l>Aerdigher en sach ick noyt an</l>
<l n="35">die vruecht ghewan</l>
<l>Haer stemme singhet wel goede musijcke</l>
</lg>
<lg><l>Van leden is si wel ghemaect</l>
<l>Het schijnt een albasteren beelde</l>
<l>Moecht icse noch aenschouwen moedernaect</l>
<l n="40">dat waer mijn herteken een weelde</l>
<l>Gondese mi dam haer ghebruyck</l>
<l>Het mochte haer luttel deeren</l>
<l>Want op haren witen buyc</l>
<l>Eenen swaerten struyc</l>
<l n="45">Dat waer al mijn begheeren</l>
</lg>
<lg><l>Dit singhe ic uut ionsten reyn</l>
<l>Ter eeren van alle schoone vrouwen</l>
<l>Want om mijn lief in swerelts pleyn</l>
<l>Op u staet alle mijn betrouwen</l>
<l n="50">Mocht mi ghebueren een cussen vrij</l>
<l>Van haer bloeyende wanghen</l>
<l>Waer ghi zijt lief peyst om mi</l>
<l>Als ic om dy</l>
<l>Daer na staet mijn verlanghen</l>
</lg>
<lg><l n="55">Princersse mijnder herten fijn</l>
<l>Oorlof neme ic met desen</l>
<l>Want u complexie is sanguijn</l>
<l>Laet mi u dienaer wesen</l>
<l>Schoon lief al hoort ghi wat</l>
<l n="60">Quade tonghen die liefde scheeden</l>
<l>Al hoor ic van u in die stadt</l>
<l>Nu dit nu dat</l>
<l>Ghi en moecht mi niet verleeden</l>
</lg>

</body>
</text>
<text>
<body><head type="comment">105 Een nyeu liedeken </head>
<lg><l><hi rend="bold">I</hi>c had mijn sinnekens uutgheleyt</l>
<l>Aen een so schoonen beelde</l>
<l>Si hadde mi wat troosts toe geseyt</l>
<l>Mijn herteken stont in weelde</l>
<l n="5">mer haren losen sin</l>
<l>Die had wat anders in</l>
<l>dat vernam ic in so corter stonde</l>
<l>Men payter so vele met eenen lachende monde</l>
</lg>
<lg><l>Ic plach te zijn haer alder liefste greyn</l>
<l n="10">Mijn herteken hielt si bedwonghen</l>
<l>Mer lacen nu isser gecomen eyn</l>
<l>Die mi heeft uutghedronghen</l>
<l>Mer lacen ic arm man</l>
<l>Dat ic niet ghebeteren en can</l>
<l n="15">Niet achtende dat icse beminne</l>
<l>This wonder dat ic niet en ontsinne</l>
</lg>
<lg><l>Al heeft si mi dus uutgherecht</l>
<l>Ick en sals te droever niet wesen</l>
<l>So waer ic wel van sinnen also slecht</l>
<l n="20">Bedroefde ic mi in dsesn</l>
<l>Al heeft si mi begheven</l>
<l>Een ander sal ic aencleven</l>
<l>Al sonder druck oft thoren</l>
<l>Een verloren ses ander vercoren</l>
</lg>
<lg><l n="25">Hi is sot die hem over gheeft</l>
<l>met herte siele ende lijve</l>
<l>Dat hi so lange in raserie leeft</l>
<l>Ter eeren van eene wijve</l>
<l>Al lope ick na haer sot</l>
<l n="30">met mi hout si haer spot</l>
<l>Niet achtende al soude ic daer om sterven</l>
<l>Tsi liefde daermen vruecht moet derven</l>
</lg>
<lg><l>Adieu mijn vruecht adieu solaes</l>
<l>Adieu mijn lief blijft in eeren</l>
<l n="35">Al ben ick thuwaerts gheworden dwaes</l>
<l>Ick hope den tijt sal noch keeren</l>
<l>Al moetet aldus zijn</l>
<l>Dat ghi troest u fenijn</l>
<l>Ten is gheen trouwe van trouwen</l>
<l n="40">Het mochte u noch wel berouwen</l>
</lg>
<lg><l>Nu rade ick allen amoreusen wel</l>
<l>Die venus chijs willen verpachten</l>
<l>Eer hem fortuyne brenghet int ghequel</l>
<l>dat zijs hem leeren wachten</l>
<l n="45">Sulck is so schoon voor ooghen</l>
<l>Si can wel vriendschap tooghen</l>
<l>Al waer een werelt fijn van goude</l>
<l>Si en woude niet dat haer droomen soude</l>
</lg>

</body>
</text>
<text>
<body><head type="comment">106 Een nyeu liedeken </head>
<lg><l><hi rend="bold">I</hi>c quam mer gister avont</l>
<l>also mi dochte</l>
<l>Daer moete een meysken een meysken dat was fier</l>
<l>Ick boot haer goeden avont</l>
<l n="5">met woordekens sochte</l>
<l>Oft ic een vreken met haer mocht maken chier</l>
<l>Si seyde lief coemt schier</l>
<l>en beyt niet lanck</l>
<l>Ic sal gaen boeten tvier</l>
<l n="10">coemt door die ganc</l>
<l>Op dat wi ons verblijen</l>
<l>en al laten fantasien</l>
<l>Ende melancolijen</l>
<l>nu ende tot allen tijen</l>
</lg>
<lg><l n="15">Ic quam met haesten spoede</l>
<l>si sach al omme</l>
<l>Om ende om al na die nijders quaet</l>
<l>Si sprac met snelle woorden</l>
<l>ic heet u willecome</l>
<l n="20">si toode mi daer een also fieren gelaet</l>
<l>Si seyde liefken gaet</l>
<l>ende weest bedect</l>
<l>Mijn herteken verfraeyt</l>
<l>bi dit bancket</l>
<l n="25">Op dat wi ons verblijen etc</l>
</lg>
<lg><l>Si hief op en si sanck</l>
<l>met also soeten tale</l>
<l>Alsulcken voeysken en had ic nije ghehoort</l>
<l>Haer stemmeken dat clanck</l>
<l n="30">ghelijcken dye nachtegale</l>
<l>Met minne so worde mijn hertken so doorboort</l>
<l>Si seyde gaet ongestoort</l>
<l>ick blijf u by</l>
<l>Ten worter niet gehoort</l>
<l n="35">doet u willeken met mi</l>
<l>Op dat wi ons verblijen etc</l>
</lg>
<lg><l>Ick lach te nacht bi haer</l>
<l>wi waren alleyne</l>
<l>Gebruyckende daer ons beider sherten lust</l>
<l n="40">Hi seyde lief weest gedachtich</l>
<l>die woordekens reyne</l>
<l>Die wi te samen in minnen hebben gheblust</l>
<l>Si seyde liefken rust</l>
<l>in die armkens van mijn</l>
<l n="45">Op dattet si ghelust</l>
<l>voor die nijders fenijn</l>
<l>Op dat wi ons verblijen etc</l>
</lg>
<lg><l>   Daer laghen wi twee</l>
<l>wi twee wi mosten scheyden</l>
<l n="50">Het scheyden dat dede ons beyder herten verdriet</l>
<l>Haer oochskens op hem loeghen</l>
<l>haer handekens die si spreyde</l>
<l>Ic bid u mijn alderliefste en segtet immers niet</l>
<l>Wi willen noch te samen</l>
<l n="55">al in dat riet</l>
<l>Wi willen iolijt bedrijven</l>
<l>spijt al dees nijders diet</l>
<l>Op dat wi ons verblijen</l>
<l>ende laten alle fantasijen</l>
<l n="60">Ende melancolijen</l>
<l>nu ende tot allen tijden</l>
</lg>

</body>
</text>
<text>
<body><head type="comment">107 Vanden Keyser </head>
<lg><l><hi rend="bold">L</hi>of toeverlaet maria sonder sneven</l>
<l>Dies mogen wi wel loven sonder respijt</l>
<l>Den keyserliken hoet die is ons coninc bleven</l>
<l>Dies moghen wi wel maken groot iolijt</l>
<l n="5">In desen tijt</l>
<l>Ende al met hem verblijden</l>
<l>Ende laten trueren lijden</l>
<l>Van grave Jan den vierden man</l>
<l>So is hi dan segt so wie can</l>
<l n="10">Aloncius prophecie</l>
</lg>
<lg><l>Den Arent coen quam eerst uut Oostenrijck</l>
<l>Met een leewinne was hi eerst ghepaert</l>
<l>Een stout baroen men vant niet zijns gelijc</l>
<l>der leeuwen dieren heeft hi wel bewaert</l>
<l n="15">Sijn volc geschaert</l>
<l>stelde hi in ordinancien</l>
<l>met wapenen ende lancien</l>
<l>Hi en vant noyt lien die werc bien</l>
<l>Si en mosten vlien Voor het wijse engien</l>
<l n="20">Ghemoet waren alle zijn cansen</l>
</lg>
<lg><l>Den Arent snel heeft ons gheweest ontsprongen</l>
<l>Mer den heyligen geest heeft ons so wel versien</l>
<l>Ende niemant el met een van sinen ionghen</l>
<l>Groote victorie sal hem geschien</l>
<l n="25">Somen mach sien</l>
<l>In boecken diet wel weten</l>
<l>Gheschreven van propheten</l>
<l>Int aertsche dal heeft hi gheval</l>
<l>Ende tvolc int stal heere boven al</l>
<l n="30">Mach hi hem wel vermeten</l>
</lg>
<lg><l>Der leeuwen stoc is nu seer hert om biten</l>
<l>Want den edelen Arent is ons comen bi</l>
<l>In zijn belock tot onser alder profijten</l>
<l>Wi hopen vlaenderen wort van oorloghen vry</l>
<l n="35">Verstaet wel mi</l>
<l>Mi heeft gedocht in droome</l>
<l>Den edelen Keyser van roome</l>
<l>Den grooten Kan des heydens soudaen</l>
<l>Sal hi verslaen ende voortwaert gaen</l>
<l n="40">Al totten drooghen boome</l>
</lg>
<lg><l>O princelijc graen ghi zijt sovent idone</l>
<l>Want den oppersten coninc heeft u so wel versint</l>
<l>ghi sult ontfaen die keiserlicke crone</l>
<l>En acht dese nijders tonghen niet en twint</l>
<l n="45">Ghi zijt gemint</l>
<l>Wil u noch yemant deren</l>
<l>Wi sullent helpen weren</l>
<l>Met lijf ende ghelt als ghi op velt</l>
<l>u tenten stelt Der leeuwen moet swelt</l>
<l n="50">met schilden ende met speren</l>
</lg>

</body>
</text>
<text>
<body><head type="comment">108 Een nyeu liedeken </head>
<lg><l><hi rend="bold">L</hi>ustige gheestkens amoreus</l>
<l>Aventurieus int werck van minnen</l>
<l>Ic bidde u met herten coragieus</l>
<l>dat ic vlus troost mach ghewinnen</l>
<l n="5">Mijn sinnen zijn mi so vast gheleyt</l>
<l>Aen een die mi so wel ghereyt</l>
<l>Sterven sal ic moet ic niet</l>
<l>Triumpheren bancketeren</l>
<l>met mijn boel hoveren</l>
<l n="10">Want si lust alle mijn verdriet</l>
<l>Als si eens vriendelic op mi siet</l>
</lg>
<lg><l>Al had ic alder werelt goet</l>
<l>In mijn behoet ende ic moet sterven</l>
<l>dat bi zijn van minen lieve soet</l>
<l n="15">Sonder moet so soude ic derven</l>
<l>Verwermen sal ic als ic mach</l>
<l>mijns liefs troost al sonder verdrach</l>
<l>Sterven sal ic moet ic niet etc</l>
</lg>
<lg><l>Die aerdighe brieven die si mi sandt</l>
<l n="20">In mijn hant ende die amoreuse tale</l>
<l>Si hout mijn herte in haer bedwanck</l>
<l>Ghewont ben ic met Venus strale</l>
<l>Ick en salts haer niet af gaen</l>
<l>Altijt tot haren dienste staen</l>
<l n="25">Sterven sal ick moet ick niet etc</l>
</lg>
<lg><l>Ick sal alle mijn leven lanck</l>
<l>der liefden dranck sonder versaden</l>
<l>drincken al souden mijn sinnen cranck</l>
<l>In liefs bedwanc bliven versmaden</l>
<l n="30">In staden sal ic altoos staen</l>
<l>die mi met minnen heeft bevaen</l>
<l>Sterven sal ic moet ic niet etc</l>
</lg>
<lg><l>Sulck in venus boecken toeyet</l>
<l>Hem vernoeyt lustich hanteren</l>
<l n="35">Als ic daer mede ben ghemoeyt</l>
<l>Therte doorgroeyt ic en cans bestieren</l>
<l>Roseren sal ic in alder tijt</l>
<l>Na liefs danck der nijders spijt</l>
<l>Sterven sal ic moet ic niet etc</l>
</lg>
<lg><l n="40">O Venus met uwen strale fel</l>
<l>Gheeft bevel mijnen lieve alteenen</l>
<l>Dat si mi minne ende nyemant el</l>
<l>Met herten snel al sonder vereenen</l>
<l>Verleenen willet mi gestadich</l>
<l n="45">Ende tot mi also genadich</l>
<l>Sterven moet etc</l>
</lg>
<lg><l>Princelijck lief vol alder duecht</l>
<l>Als ghi moecht wilt bi mi blijven</l>
<l>Want bi u mijn sin verhuecht</l>
<l n="50">In ghelijcke vruecht doet ghi mi bedriven</l>
<l>Schriven sal ic met bloede root</l>
<l>U eyghen te zijne tot in mijn doot</l>
<l>Sterven sal ic moet ic niet etc</l>
</lg>

</body>
</text>
<text>
<body><head type="comment">109 Een oudt liedeken </head>
<lg><l><hi rend="bold">M</hi>et luste willen wi singhen</l>
<l>Schoon lief al bider hant</l>
<l>Van drie lantsheeren dingen</l>
<l>Geboren uut nederlant</l>
<l n="5">Cleve Hoorne ende Batenborch</l>
<l>Haer namen zijn wel becant</l>
<l>Met sanghe willen wijse prijsen</l>
<l>Gaen wandelen al door dat lant</l>
</lg>
<lg><l>Die heeren zijn uut ghetogen</l>
<l n="10">Al in dat gulden iaer</l>
<l>Si en wouden niet weder keeren</l>
<l>Si en waren ridder geslaghen</l>
<l>Te Venegien dat si quamen</l>
<l>Si maecten een verdrach</l>
<l n="15">Si en wouden niet weder keeren</l>
<l>Si en besochten dat heylige graf</l>
</lg>
<lg><l>Si namen daer malcander</l>
<l>Al bider witser hant</l>
<l>Wi rijden nu te samen</l>
<l n="20">Al door dat gulden lant</l>
<l>Si saghen int suytwesten</l>
<l>Al dat vergulden iaer</l>
<l>Mer si waren vreemde gasten</l>
<l>Te Jerusalem was haer begaer</l>
</lg>
<lg><l n="25">Die een heere sprack den stierman toe</l>
<l>Hout uwen ancker al vast</l>
<l>Bewaert u schip met staden</l>
<l>Siet wel tot uwen mast</l>
<l>Ghi hebt drie heeren gheladen</l>
<l n="30">Het en is om gheen ghelt te doen</l>
<l>Bewaer u schip van schaden</l>
<l>Dat ons gheen ghebrec en coem</l>
</lg>
<lg><l>Schip roer ende provanden</l>
<l>Alle dinck is wel ghestelt</l>
<l n="35">Nu stieret vanden landen</l>
<l>Al in des gods gewelt</l>
<l>Voor wint ende ooc voor waghe</l>
<l>dat meyr is onghewelt</l>
<l>Wi willen vrolijck waghen</l>
<l n="40">Het ghelt ons even dier</l>
</lg>
<lg><l>Si seylden voor den wint</l>
<l>Ende ooc al voor die waghen</l>
<l>Te Jerusalem aen dat lant</l>
<l>Salomons tempel dat si saghen</l>
<l n="45">Si traden te Jerusalem</l>
<l>Al op dat heylich lant</l>
<l>Si traden op dat heylich graf</l>
<l>Daer maria so innich op lach</l>
</lg>
<lg><l>Ghi heeren sidy daer om comen</l>
<l n="50">dat ghi ridders wilt gheslaghen zijn</l>
<l>Hout uwe scharen baren</l>
<l>Ende laet den coopman varen</l>
<l>Ende voert dat sweert met recht</l>
<l>Ende beschermt weduwen ende weesen</l>
<l n="55">So voert ghi een goet recht</l>
<l>Nu hebt ghi edelheyt ghecreghen</l>
</lg>

</body>
</text>
<text>
<body><head type="comment">110 Een amoreus liedeken </head>
<lg><l><hi rend="bold">M</hi>oet mi lacen dijn vriendelic schijn</l>
<l>Dus pijnlijc zijn Ghi liefste mijn</l>
<l>In u ooghen ghelijc dat everswijn</l>
<l>Dangerues is vol int bescheyden</l>
<l n="5">Al hadde ic den moet als peerlen fijn</l>
<l>En claer robijn Stort dat herte mijn</l>
<l>Vol griefs als water inden rijn</l>
<l>Ick lijdt van allen siden</l>
<l>Hebt met mi doch medelijden</l>
</lg>
<lg><l n="10">Och mijn liefste lieveken snel</l>
<l>Alle mijn ghequel Mach niemant el</l>
<l>Dan ghi mineren also wel</l>
<l>dat is midts dijns wijs beraden</l>
<l>Wiens troost ic noch een cranck ghestel</l>
<l n="15">Hoe dat herte snel Doet u bevel</l>
<l>Int storten van uwen soeten rel</l>
<l>die mi niet en can versaden</l>
<l>Neemt mi doch in ghenaden</l>
</lg>
<lg><l>Mijn reynste lief vol eeren benijdt</l>
<l n="20">Ghi selve zijt Ick kendt ick lijdt</l>
<l>Beware u godt gebenedijt</l>
<l>dijn sien is so vol weelden</l>
<l>Wiens wesen so reyn so eerbaer zijt</l>
<l>Ter werelt wijt Met dij verblijt</l>
<l n="25">Ick beminne u als levens tijt</l>
<l>Wat batet dat ict hele</l>
<l>Ghi en moecht mi niet vervelen</l>
</lg>
<lg><l>Kendt mi doch die u ionste biet</l>
<l>Voor nijders vliet Mer vrij aensiet</l>
<l n="30">dat u is swaer is mijn verdriet</l>
<l>Ghestadich van motive</l>
<l>Och edel lief in duechden doorvliet</l>
<l>die mi den spriet Van minnen doorvliet</l>
<l>En weet ic en sal u laten niet</l>
<l n="35">En twijfelt niet u eyghen sal ic bliven</l>
</lg>
<lg><l>Juno Venus ende Pallas stranck</l>
<l>Ghi hout mi in u bedwanck Vry ende vranc</l>
<l>Want u gelaet wint al den danck</l>
<l>So vriendelijck is u aenschouwen</l>
<l n="40">Tis recht dat u mijn ionste inspranck</l>
<l>Wiens dicht oft sanc Mi maect geclanck</l>
<l>Want inder werelt ommeganc</l>
<l>Noyt vriendeliker van aenschouwe</l>
<l>Ick blijve u goet ende getrouwe</l>
</lg>
<lg><l n="45">Neerstich ist mi dat ghi mi ontslaet</l>
<l>Ende al mishaecht Wat liefde maect</l>
<l>Wiens sinnen ghi hebt nu ontschaect</l>
<l>Ende laet vruecht vermincken</l>
<l>Mer waert dat ghi mi wat trooste</l>
<l n="50">Daer nu na snaect Mijn siele waect</l>
<l>Och lief wilt mijns gedincken</l>
<l>Ende laet troost aen mi sincken</l>
</lg>

</body>
</text>
<text>
<body><head type="comment">111 Een nyeu liedeken </head>
<lg><l><hi rend="bold">M</hi>ijn herte is myn in tween geclooft</l>
<l>Wie sal mi heelen dese wonde</l>
<l>daer en is geen meester toe gelooft</l>
<l>dan een daer ic toe hebbe gesonden</l>
<l n="5">Om medecijne van haer te ontfaen</l>
<l>Troost si mi niet in corter stonden</l>
<l>Eylacen van drucke sal ic vergaen</l>
</lg>
<lg><l>Daer en is gheen cruyt so goet so fijn</l>
<l>Noch goet suycker noch noten muscaten</l>
<l n="10">Noch spise noch dranc noch bier noch wyn</l>
<l>die mijnder siecten connen gheven bate</l>
<l>Dan liefkens troost gaet boven maten</l>
<l>Och mochte ic troost van haer ontfaen</l>
<l>Troost si mi niet het is te laet</l>
<l n="15">Eylacen van druck sal ick vergaen</l>
</lg>
<lg><l>Schoone woorden en zijn die cruyden niet</l>
<l>Ten is gheen rechte medecijn</l>
<l>die troost met goeder herten biet</l>
<l>Verdrijft den druc uut dat herte mijn</l>
<l n="20">Eens siaers plach ic die liefste zijn</l>
<l>Ick en weet niet wat ic hebbe misdaen</l>
<l>Laet si mi langer in desen schijn</l>
<l>Eylacen van drucke sal ick vergaen</l>
</lg>
<lg><l>Had ic misdaen het waer mi leedt</l>
<l n="25">Dat mi vrou Venus wrake dede</l>
<l>Ick hebbe so lange geweest haer knecht</l>
<l>Ghetrouwe ende ooc gestadich mede</l>
<l>Ende haer gedient na venus seden</l>
<l>Ende altijt wel te passe gedaen</l>
<l n="30">Troost si mi niet het is onreden</l>
<l>Eylacen van drucke sal ick vergaen</l>
</lg>
<lg><l>Wee uwer bedroefden herten zijn</l>
<l>Ic hadde u gaerne troost ghegeven</l>
<l>Te kiesen voor verlies ghewin</l>
<l n="35">Hadt ghi na mi willen cleven</l>
<l>Mer neen ghi niet des moet ghi sneven</l>
<l>Ende altijts grooten druc ontfaen</l>
<l>Ende en wildi mi dan gheen troost gheven</l>
<l>Eylacen van drucke sal ick vergaen</l>
</lg>

</body>
</text>
<text>
<body><head type="comment">112 Een amoreus liedeken </head>
<lg><l><hi rend="bold">M</hi>ijn hertelic lief wel schoon ioncfrouwe</l>
<l>ghi zijt certeyn myn lief alleyn</l>
<l>moet ic u derven so lijde ic rouwe</l>
<l>Ghi zijt mijn lief mijns herten greyn</l>
</lg>
<lg><l n="5">Als ic dan peynse om dijn figuere</l>
<l>Reyn bloeme yent seer excellent</l>
<l>Door amoreusheyt schoon creatuere</l>
<l>mijn herteken laet ick bi u ontrent</l>
</lg>
<lg><l>Ghi zijt die liefste ghi sultse blijven</l>
<l n="10">Spijt diet benijt het moet ymmers zijn</l>
<l>Het is mi solaes bi u te wesen</l>
<l>Als liefde met liefde geloont mach zijn</l>
</lg>
<lg><l>Ghi zijt die liefste int herte gepresen</l>
<l>Boven silver gout oft peerlen fijn</l>
<l n="15">Ick hope ick sal noch bi u slapen</l>
<l>Oft craey en sal gheen voghel zijn</l>
</lg>
<lg><l>Vrou venus pacxken heb ic gheladen</l>
<l>Ic ben die ghene diet draghen moet</l>
<l>Al in mijn herteken ligdy begraven</l>
<l n="20">Ghi zijt die ghene diet mi doet</l>
</lg>
<lg><l>Reyn lieflijck beelde u minlijck wesen</l>
<l>Verdrijft den rouwe van dat herte mijn</l>
<l>Als ick mach comen al sonder vreesen</l>
<l>Ghi zijt mijn troost myn medecijn</l>
</lg>
<lg><l n="25">Ick hebt gheleert ick salt onthouwen</l>
<l>Hebbe ict anders wel verstaen</l>
<l>Dat heete liefde wel mach vercouwen</l>
<l>Mer reyne liefde en mach niet vergaen</l>
</lg>
<lg><l>Adieu schrive ick met droeven sinne</l>
<l n="30">Lief peynst om mi als ick om dy</l>
<l>Met quade tonghen draecht reyne minne</l>
<l>mijn herteken laet ick u altoos bi</l>
</lg>

</body>
</text>
<text>
<body><head type="comment">113 Van mijn here van Mallegem </head>
<lg><l><hi rend="bold">M</hi>ijn here van mallegem die quam ghereden</l>
<l>Buyten brugge daer staet een lindeken breyt</l>
<l>Daer vant hi een herderken was cleyne</l>
<l>Hi moeste vertollen al wast hem leyt</l>
</lg>
<lg><l n="5">Och herderken ic soude u gaerne vraghen</l>
<l>mocht ic onbegrepen van u wesen</l>
<l>Waen coemt u die lustelijcken horen</l>
<l>Desghelijcx en hebbe ic niet ghesien</l>
</lg>
<lg><l>O Here Mallegem rijdt wech uwer straten</l>
<l n="10">Want daer leyt u so luttel an</l>
<l>Stake ick op mijnen horen</l>
<l>mijn lammerkens souden worden gram</l>
</lg>
<lg><l>Dat herderken dede dat hem die heren baden</l>
<l>Hi sette den horen aen sinen mont</l>
<l n="15">die lammerkens quamen daer uut gesprongen</l>
<l>Ghelijc die hase loopt voor den hont</l>
</lg>
<lg><l>Och heere van Mallegem zijt willecom</l>
<l>Willecoom so moet ghi zijn</l>
<l>Ons ghelach moet ghi betalen</l>
<l n="20">Wi drincken so geerne den coelen wijn</l>
</lg>
<lg><l>Myn heere van Mallegem ginc in zyn buydel</l>
<l>Hi langde daer die penninghen waren root</l>
<l>Hout daer lieve ghesellen dats u gelach te baten</l>
<l>Want u geselschap is mi te groot</l>
</lg>
<lg><l>  25 Si namen alle zijn ridders ghesmeyt</l>
<l>Ende alle zijn sware goet</l>
<l>Si lieten hem weder te Mallegem rijden</l>
<l>dat deden si om zijn edel bloet</l>
</lg>
<lg><l>Och wie wil hooren van lammerkens</l>
<l n="30">Wi sullen den sanck verkeeren moeten</l>
<l>Vercken hebben so wilden swijnen</l>
<l>Si hebben handen ende si gaen op voeten</l>
</lg>
<lg><l>Die menighe souse al te noode ghemoeten</l>
<l>Haer borstelkens dat zijn yseren</l>
<l n="35">In haghen in bosschen si wroeten</l>
<l>Al onder groene rijseren</l>
</lg>
<lg><l>Dan brenctmense daer ter merct gedreven</l>
<l>Seer verstoort ende so schou</l>
<l>Gheen vleyschouwer en wilse coopen</l>
<l n="40">Om dat haer borstelkens zijn rou</l>
</lg>
<lg><l>Dan gaetmense daer besiden drijven</l>
<l>Besiden aen haer gesellekens dans</l>
<l>Twaer mi leedt dat icker af songhe</l>
<l>Want voorwaer si zijn ongans</l>
</lg>

</body>
</text>
<text>
<body><head type="comment">114 Een nyeu liedeken </head>
<lg><l><hi rend="bold">M</hi>ijn sinnekens zijn mi doortoghen</l>
<l>Van een schoon ioncfrou fijn</l>
<l>si doet mi pijne dooghen</l>
<l>Si is die alder liefste mijn</l>
<l n="5">Om haer so wil ic waghen</l>
<l>mijn lijf ende al mijn goet</l>
<l>Mijn lijf ende al mijn goet</l>
<l>Ende laten vrienden ende maghen</l>
<l>Ende schencken haer mijns herten bloet</l>
</lg>
<lg><l n="10">Die liefste mach ick wel schriven</l>
<l>door u vrouwelijcke beelde schoon</l>
<l>Want boven alle wijven</l>
<l>Spant si int herte der minnen croon</l>
<l>Si staet in mijn behagen</l>
<l n="15">Op haer rust mijnen moet</l>
<l>Op haer rust mijnen moet</l>
<l>dus wil ic haer liefde draghen</l>
<l>Ende schencken haer mijns herten bloet</l>
</lg>
<lg><l>Twijfel gheeft mi veel nopen</l>
<l n="20">Anxt ende suchten is mi bi</l>
<l>Naer haer staet alle mijn hopen</l>
<l>dies moet ic zijn van herten bly</l>
<l>Mijn sinnekans na haer iaghen</l>
<l>die mi dick suchten doet</l>
<l n="25">Die mi dick suchten doet</l>
<l>Al soude mi druc noch plagen</l>
<l>Ic moet haer schencken mijns herten bloet</l>
</lg>
<lg><l>Venus strael van minnen</l>
<l>Heeft mijn herte seer doorwont</l>
<l n="30">Ick blijve ghequetst van binnen</l>
<l>doort derven van mijns liefs roode mont</l>
<l>Nu ende tot allen daghen</l>
<l>Wort si van mi ghegroet</l>
<l>Wort si van mi ghegroet</l>
<l n="35">Om haer moet ick nu claghen</l>
<l>Ende schencken haer mijns herten bloet</l>
</lg>
<lg><l>Princersse melodieuse</l>
<l>Schenct uwen dienaer medecijn</l>
<l>Boven alle schoone amoreuse</l>
<l n="40">Suldi int hert die liefste zijn</l>
<l>Al legghen die niders laghen</l>
<l>Hout mi in u behoet</l>
<l>Hout mi in u behoet</l>
<l>Ende wilt mi niet veriaghen</l>
<l n="45">Ick sal u schencken mijns herten bloet</l>
</lg>

</body>
</text>
<text>
<body><head type="comment">115 Van Keyser Maximiliaen </head>
<lg><l><hi rend="bold">M</hi>et luste willen wi singhen</l>
<l>Ende loven dat roomsche rijck</l>
<l>Van coninck Maximiliaen</l>
<l>Gheboren uut Oostenrijck</l>
<l n="5">die edel coninck den edelen staet</l>
<l>Hoe dat hi zijnder vrouwen</l>
<l>Uut Britanien beschreven hae</l>
</lg>
<lg><l>Die brieven heeft si vernomen</l>
<l>die edel ioncfrou saert</l>
<l n="10">Die met mi wil rijden</l>
<l>Die maket hem op die vaert</l>
<l>Ic moet rijden na dat duytsche lant</l>
<l>Tot minen edelen heere</l>
<l>Hi is mi onbekant</l>
</lg>
<lg><l n="15">die bruyt sadt op met eeren</l>
<l>Si reedt na dat duytsche lant</l>
<l>Met suchten ende met beven</l>
<l>Groot iammer quam daer van</l>
<l>Dat dede die coninc van vrancrijck</l>
<l n="20">door zijn lant moeste si rijden</l>
<l>Die ioncfrou was duechdelijc</l>
</lg>
<lg><l>Doen reedt si een weynich voort</l>
<l>die coninc quam haer teghen ghegaen</l>
<l>Van tranen werden haer ooghen nat</l>
<l n="25">Si wert seer ongedaen</l>
<l>Hi seyde god groete u ioncfrou teer</l>
<l>U eere wil ic behouden</l>
<l>den roomschen coninck te lee</l>
</lg>
<lg><l>Si sprack dat en wil god nemmermeer</l>
<l n="30">Ghi hebt een ander wijf</l>
<l>Ic hebbe eenen coninck tot een heere</l>
<l>Gheboren uut Oostenrijck</l>
<l>Hi is edel ende daer toe fijn</l>
<l>Ter eeren van hem willic draghen</l>
<l n="35">Van goude een cranselijn</l>
</lg>
<lg><l>Mijn wijf en was niet oudt ghenoech</l>
<l>Si en heeft maer neghen iaren</l>
<l>Si was mi teghen minen wil gegheven</l>
<l>dat segge ic u voorwaer</l>
<l n="40">Het was een ioncfrou op desen dach</l>
<l>Si was mi toe gheschreven</l>
<l>Doen si inder wieghen lach</l>
</lg>
<lg><l>Die paeus nam dat ghelt van mi</l>
<l>Hi scheyde mi van minen wive</l>
<l n="45">Hi scheyde ons beyden te samen</l>
<l>Twee sielen ende eenen lijve</l>
<l>Mer dat sal costen so menighen man</l>
<l>die daerom sullen sterven</l>
<l>Luttel schulden hebben si daer van</l>
</lg>
<lg><l n="50">Si schreyde nacht ende dach</l>
<l>Si screyde al om haer eer</l>
<l>Van tranen so werden haer ooghen nat</l>
<l>Si versuchte so lancx so meer</l>
<l>Si sprac dat en wil god nemmermeer </l>
<l n="55">Ic sal mijn eere behouden</l>
<l>Den Roomschen coninck ter eer</l>
</lg>
<lg><l>Die dit liedeken eerstwerf sanck</l>
<l>Dat waren drie ruyters fijn</l>
<l>Si hebbent so lichte gesongen</l>
<l n="60">Te Cuelen op den rijn</l>
<l>Si trocken al door des conincx lant</l>
<l>Om buyt so souden si gangen</l>
<l>Si en hadden ghelt noch pant</l>
</lg>

</body>
</text>
<text>
<body><head type="comment">116 Een nyeu liedeken </head>
<lg><l><hi rend="bold">M</hi>et Venus geschut ben ic doorscoten</l>
<l>Van een die alderliefste mijn</l>
<l>Haer claer aenschijn dat heeft doorwont</l>
<l>Mijns herten gront schoon roode mont</l>
<l n="5">Tot alder stont so lijde ic pijn</l>
</lg>
<lg><l>O Cupido god vander minnen</l>
<l>Wilt ghi mi noch in staden staen</l>
<l>Ic ben gevaen in Venus net</l>
<l>So vast geset</l>
<l n="10">Ic en cans ontrijden noch ontgaen</l>
</lg>
<lg><l>Ic bemin so seer dat alderliefste greyn</l>
<l>Haer handekens teer haer vingerkens cleyn</l>
<l>In venus pleyn spant si die croon</l>
<l>Dat vrouken schoon vijf duysent doon</l>
<l n="15">Crijghe ick te loon van haer certeyn</l>
</lg>
<lg><l>Princersse troost mi mijnder herten kersouwe</l>
<l>So waer mijn ionc herteken gesont</l>
<l>Tot alder stont oock verhuecht</l>
<l>Met uwer duecht troost mi ghi muecht</l>
<l n="20">Met uwer duecht u vrientschap iont</l>
</lg>
<lg><l>Prince ghi zijt mijn alderliefste princesse</l>
<l>Als mi van u troost ghebueren mach</l>
<l>Nacht ende dach ben ick verblijt</l>
<l>Tot alder tijt verduldich lijdt</l>
<l n="25">Al werden wi benijt maect gheen geclach</l>
</lg>

</body>
</text>
<text>
<body><head type="comment">117 Een nyeu liedeken </head>
<lg><l><hi rend="bold">M</hi>et eenen droeven sanghe</l>
<l>ist dat ic u claghen moet</l>
<l>Dat ic dus bi bedwange</l>
<l>Moet laten dat liefste goet</l>
<l n="5">Haer wesen dat is so soet</l>
<l>Van haer die mi trueren doet</l>
<l>Na haer moet ic verlangen</l>
<l>Verteerende mijns herten bloet</l>
</lg>
<lg><l>Schoon lief uut charitaten</l>
<l n="10">Ontsluyt dat herte dijn</l>
<l>Ende wilt compassie vaten</l>
<l>Des bitteren lijden myn</l>
<l>U amoreus aenschijn</l>
<l>Verblijt dat herte mijn</l>
<l n="15">Al hebt ghi mi gelaten</l>
<l>U dienaer wil ic zijn</l>
</lg>
<lg><l>Ick ben so dom van sinnen</l>
<l>dat ic u met al mijnder macht</l>
<l>Moet eeren ende minnen</l>
<l n="20">U ende al u geslacht</l>
<l>Al ben ic ongeacht</l>
<l>Van u reyn vroulijc dracht</l>
<l>Daer ionste is van binnen</l>
<l>die wortel hout haer cracht</l>
</lg>
<lg><l n="25">Laet ons niet verscheyden</l>
<l>Scoon lief waer ghi bevaert</l>
<l>Wi en houden tusscen ons beyden</l>
<l>Den amoreusen aert</l>
<l>Want dicwils openbaer</l>
<l n="30">ghi segt mi waer ghi bevaert</l>
<l>Dies wil u god geleyden</l>
<l>die alle dinc bewaert</l>
</lg>
<lg><l>Wat dinge mach mi gebreken</l>
<l>Wat heb ic u misdaen</l>
<l n="35">Dat ic dus ben versteken</l>
<l>Van u reyn vroulijc graen</l>
<l>Rijck god waer sal ic gaen</l>
<l>Oft hoe salt met mi staen</l>
<l>Al uut mijn ooghen leken</l>
<l n="40">So menighen heeten traen</l>
</lg>
<lg><l>Adieu suyver princesse</l>
<l>Adieu reyn violier</l>
<l>Adieu reyn acoleye</l>
<l>Adieu reyn eglentier</l>
<l n="45">Adieu bemint rosier</l>
<l>Adieu reyn balsemier</l>
<l>Dit is mijn bien alleye</l>
<l>Adieu ic moet van hier</l>
</lg>
<lg><l>Int slot van mijnen gedichte</l>
<l n="50">So rade ick elken persoon</l>
<l>dat hi zyn minne niet en stichte</l>
<l>Ghetroulijc sonder loon</l>
<l>Want venus kinder doen</l>
<l>Die comen gaerne int groen</l>
<l n="55">Och lacen also lichte</l>
<l>Diende ick sonder loon</l>
</lg>

</body>
</text>
<text>
<body><head type="comment">118 Op die selve wijse </head>
<lg><l><hi rend="bold">M</hi>et eenen nyeuen sange</l>
<l>Verhuecht dat herteken fier</l>
<l>Ghi die zijt in bedwange</l>
<l>Ontsteken in venus vier</l>
<l n="5">Aensiet den eglentier</l>
<l>Die bloeyt schone ende playsant</l>
<l>In venus eerste schier</l>
<l>Si staet so triumphant</l>
</lg>
<lg><l>Den mey lustich ende groene</l>
<l n="10">Die schoon gebloeyt staet</l>
<l>Hi is nu in saysoene</l>
<l>Hi riect so delicaet</l>
<l>Spaceert reyn vroulic saet</l>
<l>Om te horen der vogelen sanc</l>
<l n="15">Reyn ionste niet en baet</l>
<l>Aenhoort der kelen geclanck</l>
</lg>
<lg><l>Ghi minnaers cloeck van moede</l>
<l>Spaceert int groene gras</l>
<l>met haer doet als de vroede</l>
<l n="20">Als Thisbe die bloemkens las</l>
<l>Schout vileynich ghebras</l>
<l>Oft dorperheyt een paer</l>
<l>Ist so oft ghevet pas</l>
<l>Bedrijft solaes met haer</l>
</lg>
<lg><l n="25">Metter liefste kersouwe</l>
<l>Spaceert int groene wout</l>
<l>Si wort u so ghetrouwe</l>
<l>Op haer en valt niet te stout</l>
<l>Die voghelen ionc ende oudt</l>
<l n="30">verhuegen elc herteken reyn</l>
<l>Met ander so menichfout</l>
<l>Int spijt der nijders deyn</l>
</lg>
<lg><l>Cypres ende maioleyne</l>
<l>Elc herte nu verhuecht</l>
<l n="35">den rosemareyn ten pleyne</l>
<l>Versoec die zijn onthuecht</l>
<l>Alsmen aensiet die ieucht</l>
<l>met eenen lachenden mont</l>
<l>Elc minnaer maect dan vruecht</l>
<l n="40">Hi is genesen die is gewont</l>
</lg>
<lg><l>Ist niet een melodie</l>
<l>Te wesen inder vogelen sanc</l>
<l>Met zijn liefste amye</l>
<l>Bi dattet is inder rotten geianc</l>
<l n="45">Alsmen mach vrij ende vranck</l>
<l>met haer zijn in solaes</l>
<l>men mach haer wel weten danc</l>
<l>Door een amorues relaes</l>
</lg>
<lg><l>Princersselijcke beelde</l>
<l n="50">Gaet pluct den groenen mey</l>
<l>Ghi vinter uus herten weelde</l>
<l>Gaet aen hoort der vogelen gescrey</l>
<l>Int bidden en zijt niet te ley</l>
<l>Voor den keyser bidt dach ende nacht</l>
<l n="55">Dat hi comen mach tot sinen grey</l>
<l>Voor verraderie moet zijn gewacht</l>
</lg>

</body>
</text>
<text>
<body><head type="comment">119 Een nyeu liedeken </head>
<lg><l><hi rend="bold">M</hi>argrietken ghy zijt so huebscen dier</l>
<l>Ghi hebter twee bruyn oochkens die ic gaern aensie</l>
<l>reyn vrouwelijc dier</l>
<l>Sout ghi niet willen scheyden eer lanc</l>
<l n="5">Inden crijch sal ic u leyden</l>
<l>schoon lief ist uwen danck</l>
</lg>
<lg><l>Al inden crijch daer wil ick zyn</l>
<l>Men schencter de vrome lantsknechten den wijn</l>
<l>Reyn vrouwelijck fijn</l>
<l n="10">al onder die blauwe lendauwe</l>
<l>Voorwaer daer is gebrec van vrouwen</l>
<l>Schoon lief had ic u daer</l>
</lg>
<lg><l>Mer grietken woudy met mi gaen</l>
<l>Ick soude u leyden al voor Terwaen</l>
<l n="15">Reyn vrouwelijc graen</l>
<l>daer sullen die lantsknechten neven u staen</l>
<l>Si en sullen u schoon lief tot geender noot af gaen</l>
</lg>
<lg><l>Al voor Terwaen daer is groot noot</l>
<l>Men slater die vrome lantsknechten al doot</l>
<l n="20">Cleyn ende groot</l>
<l>te voet ende oock te paerde</l>
<l>Gaet me schoon lief rijdt uwer vaerde</l>
<l>Laet mi met vreen</l>
</lg>
<lg><l>Mer grietken wout ghi met mi Ic wou met dy</l>
<l n="25">veel voorder soude ic met u gaen</l>
<l>Begheerdijs op my</l>
<l>So gaet hem af ende blijft mi bi</l>
<l>Tis al verloren wat ic doe</l>
<l>schoon lief om di</l>
</lg>
<lg><l n="30">Margrietken woudt ghi so wel als ick</l>
<l>Ghetrouwe bleef ic tot in den laetsten stric</l>
<l>Ic en sach mijn dagen noyt fraeyder quick</l>
<l>Soudt ghi niet dorren avontueren schoon lief</l>
<l>Also wel als ick</l>
</lg>
<lg><l n="35">Mer die dit liedeken heeft gedicht</l>
<l>Sijn herteken dat truerde licht</l>
<l>Vrij niet en sucht</l>
<l>Quade nijders die houden hem in die pijn</l>
<l>Daerom dat hise derven moet</l>
<l n="40">dat vrouken fijn</l>
</lg>
<lg><l>Mer die dit liedeken eerstwerf sanck</l>
<l>Dat was een ruyterken uut westlant</l>
<l>Vrij ende vranc</l>
<l>Sijn leven dat viel hem veel te lanck</l>
<l n="45">daerom dat hise derven moet</l>
<l>tegen sinen danck</l>
</lg>

</body>
</text>
<text>
<body><head type="comment">120 Een nyeu liedeken </head>
<lg><l><hi rend="bold">O</hi> Tresoor mijnder herten melodien</l>
<l>In wiens opsien ic verhuegen moet</l>
<l>Wilt doch uwen dienaer verblien</l>
<l>dat bidde ic u mijn liefste beelde soet</l>
<l n="5">Ende neemt desen mey in u behoet</l>
<l>Die lustelic staet in desen sien</l>
<l>Al waer mijn alder werelt goet</l>
<l>Mijn herte moet in u aensien altijt verblien</l>
</lg>
<lg><l>Hoe coemt lief dat ghi mi niet en troost</l>
<l n="10">Daer ghi mi siet in desen allende</l>
<l>den mey te planten hebbe ick gheglooft</l>
<l>God wils mi gonnen tot goeden eynde</l>
<l>Desen mey ick ionstelijc tuwert seynde</l>
<l>Uut liefden so minne toebehoort</l>
<l n="15">O Venus wildi mi met allen scheynden</l>
<l>So blijf mijn herte in drucken versmoort</l>
</lg>
<lg><l>O Rosier mijnder herten ghetrouwe</l>
<l>Neemt doch in dancke myn minlic saluyt</l>
<l>U eyghen blijve ick tot uwen behoeve</l>
<l n="20">Mijnder herten sidy een conduyt</l>
<l>Ontfaet den mey die lustich spruyt</l>
<l>Ic wil hem u schencken tot uwer eeren</l>
<l>O Venus hadde ic mijns liefs ghebruyck</l>
<l>Alle vruecht soude in mi vermeeren</l>
</lg>
<lg><l n="25">O bloemkens die spruyten int groene dal</l>
<l>daer menich amoreus herte verkeert</l>
<l>Ende menich minnaer brenghet misval</l>
<l>Bi nijders die therte verteert</l>
<l>Al staet den mey in vruechden vermeert</l>
<l n="30">Een droef herte en mach niet verblijden</l>
<l>Ten doet Venus die alle duechden leert</l>
<l>Door zijns liefs aensien tot allen tijden</l>
</lg>
<lg><l>O roose bloeme prieel van waerden</l>
<l>Engien mijnder herten confoort</l>
<l n="35">Ontfaet van mi desen mey in duechden</l>
<l>Ende geeft mijn herteken een troostelijc woort</l>
<l>Alle droefheyt worp ic overboort</l>
<l>Ende in u wil ic mi selven veriuechden</l>
<l>Al waer mijn herte in druck versmoort</l>
<l n="40">Als ic u sie so moet ic verhuechden</l>
</lg>
<lg><l>O lieflijcke tijt schoon ende lustich</l>
<l>Wie soude zijn hi en soude hem verhuechden</l>
<l>Als twee minnaers moghen comen rustich</l>
<l>Den mey te planten altijt in duechden</l>
<l n="45">Elcx herte dunct mi in duysent vruechden</l>
<l>Als si malcanderen haer oochskens toogen</l>
<l>O venus wat doet ghi door u vermoghen</l>
<l>Door u is so menich goet herte bedroghen</l>
</lg>

</body>
</text>
<text>
<body><head type="comment">121 Een oudt liedeken </head>
<lg><l><hi rend="bold">O</hi>ch hoe mach hem zijns levens lusten</l>
<l>Die zijn lieveken verloren heeft</l>
<l>Sijn sinnekens zijn hem in swaer onrusten</l>
<l>Want dat herteken gheenen troost en heeft</l>
</lg>
<lg><l>  5 Twas mijnder herten wel een medecijn</l>
<l>Doen ick hem laetst met ooghen aensach</l>
<l>Eylacen nu is dat trueren mijn</l>
<l>Want ic hem sien noch spreken en mach</l>
</lg>
<lg><l>Dat lot is nu op mi gevallen</l>
<l n="10">Dat ic dat suer opsuypen moet</l>
<l>Ende ic en weet gheenen troost met allen</l>
<l>dan wat ic doe het is teghenspoet</l>
</lg>
<lg><l>Mijn liefken hadde mi uutvercoren</l>
<l>Eer hi mi laetswerven verliet</l>
<l n="15">Hi en leyde mi niet dan duecht te voren</l>
<l>Ende nu laet hi mi int swaer verdriet</l>
</lg>
<lg><l>Och mochte ic den tijt gheleven</l>
<l>Dat hi mi minde ende ic hem niet</l>
<l>Ic soude mijn herteken in ruste stellen</l>
<l n="20">En laten hem oock int swaer verdriet</l>
</lg>
<lg><l>Die ons dit liedeken so lustich stelde</l>
<l>Het was een gheselleken ionc ende fijn</l>
<l>Vrou venus liefde die hem daer toe quelde</l>
<l>Het is so quaet bi nijders te zijn</l>
<l n="25">Een valsche tonghe gheen arher fenijn</l>
</lg>

</body>
</text>
<text>
<body><head type="comment">122 Een oudt liedeken </head>
<lg><l><hi rend="bold">O</hi> Venus bant o vierich brant</l>
<l>Hoe heeft dat vrouken so playsant</l>
<l>Mijn herteken onbedwonghen</l>
<l>Dat doet haer troostelijc onderstant</l>
<l n="5">Twelc mi hout inder vruechden bant</l>
<l>Gheswongen ondanck der nijders tongen</l>
</lg>
<lg><l>Reyn lieflijck beelt reyn suyver ieucht</l>
<l>Ende wel ghedaen vol alder duecht</l>
<l>Aen u staen alle mijn sinnen</l>
<l n="10">Als ic u sie mijn herteken verhuecht</l>
<l>Ghi zijt die mi troost gheven moecht</l>
<l>alleyne och wout ghi dat bekennen reyne</l>
</lg>
<lg><l>In trouwen vry waer dat ick si</l>
<l>Hebbe ick bereyt mijn herte tot dy</l>
<l n="15">Nochtans moet ic u derven</l>
<l>Gheen meerder pijn noch lijden in mi</l>
<l>dan dat ic u niet en mach wesen bi</l>
<l>Mer sterven dat sal ick noch verwerven</l>
</lg>
<lg><l>Dat blijde woort is mijn confoort</l>
<l n="20">dat heeft nu strijt in mi gestoort</l>
<l>Mijn herte en mach verwerven</l>
<l>Och heere hout mi van moede accoort</l>
<l>Ghi zijt die alle mijn cracht doorboort</l>
<l>Alleene lief wilt mi troost verleenen</l>
</lg>
<lg><l n="25">U fier gelaet u soete aenschijn</l>
<l>Belieft so wel dat herte mijn</l>
<l>Och wout ghi mi troost gheven</l>
<l>Ontfanghet mi doch in dat herte dijn</l>
<l>So sal ick die alderliefste zijn</l>
<l n="30">Sonder sneven boven al die ter werelt leven</l>
</lg>
<lg><l>U woordeken soet mijn trueren boet</l>
<l>Si leyden mijn herte ter minen vloet</l>
<l>Al reyn van alle smerten</l>
<l>Hout u gestadich wat ghi doet</l>
<l n="35">Tot u seynde ick alle mijn groet</l>
<l>Op aerden tot uwer ganser waerden</l>
</lg>
<lg><l>Och vrouwen raet is dicwils quaet</l>
<l>Mer dat si mint ende na versmaet</l>
<l>En zijn geen abel seden</l>
<l n="40">Dies hope ick daer alle mijn troost aenstaet</l>
<l>Si is int woort als in die daet</l>
<l>Besneden dies ben ick badt te vreden</l>
</lg>
<lg><l>Aen u so staet mijn leven al</l>
<l>Ghi zijt mijns herten liefghetal</l>
<l n="45">Ten can mi niet vergheten</l>
<l>Mijn herte gheen liever kiesen en sal</l>
<l>door eenich druck oft ongheval</l>
<l>door weten dies wil ic mi vermeten</l>
</lg>
<lg><l>Ick ben haer raet ende niet so waert</l>
<l n="50">Haer minlike woorden myn herte doorgaet</l>
<l>U alderliefste wil ick wachten</l>
<l>Door u so lijde ick menich leet</l>
<l>Aen u alleen myn hope steet</l>
<l>Mer crachten dus wil ick op u wachten</l>
</lg>
<lg><l n="55">Die swanme singt wanneer haer dwingt</l>
<l>die doot diet al te niet bringt</l>
<l>dus volghe ick haer natuere</l>
<l>Ic proeve vroech also mi dinct</l>
<l>dat si mi voor een ander winct</l>
<l n="60">Ter duere mijn edel schoon creature</l>
</lg>
<lg><l>Van u en scheyde ick nemmermeer</l>
<l>Ghi zijt mijn troost ende mijn begeer</l>
<l>Gheeft mi nu troost ende hulp te mate</l>
<l>die liefde quelt mi also seer</l>
<l n="65">Wilt mi doch gheven troost noch meer</l>
<l>Ende bate daer ick mi toe verlate</l>
</lg>
<lg><l>Die duyve puer hout haer natuer</l>
<l>Dat suyver is al haer gheduer</l>
<l>Als haer gaey laet zijn leven</l>
<l n="70">Hier in so neme ic een figuer</l>
<l>Bedroeft blijve ick in venus vier</l>
<l>Mijn leven och woudi mi troost gheven</l>
</lg>
<lg><l>Och minlic aert schoone roose graet</l>
<l>O soete lief dat is venus aert</l>
<l n="75">Blijf nu in mijn gedachte</l>
<l>O reynste mijn in wiens vruecht</l>
<l>Peynst arbeyt is doch loons waert</l>
<l>Tgedachte noyt stercker min en wrachte</l>
</lg>
<lg><l>Ick blijve u dienaer altijt cleyn</l>
<l n="80">Tot uwen dienste ben ick ghemeyn</l>
<l>Ghi sijt nu des ooc wel weert</l>
<l>Ontdoet mi op u gonsten reyn</l>
<l>Ghi zijt mijn alderliefste greyn</l>
<l>Van waerden gheen liever lief op aerden</l>
</lg>
<lg><l n="85">Mijns herten saet die ick nu meyn</l>
<l>Want si is vanden fluyten reyn</l>
<l>Die mi nu heeft bevanghen</l>
<l>Want ghi die ghene zijt alleyn</l>
<l>Al in mijn herte dat hoochste greyn</l>
<l n="90">Met sanghen daer na staet mijn verlanghen</l>
</lg>
<lg><l>Oorlof mijn lief des ben ick riet</l>
<l>Ick en meyn den wtersten oorlof niet</l>
<l>Mer altijt troost begheren</l>
<l>Mer dat ghi liever een ander siet</l>
<l n="95">Dat doet mi druck ende oock verdriet</l>
<l>Al teenen alst past het sal noch keeren</l>
</lg>
<lg><l>Mocht ic een woort van u ontfaen</l>
<l>So soude ick trueren laten staen</l>
<l>Int spijt der nijders tonghen</l>
<l n="100">Tot uwer eeren is dit ghedaen</l>
<l>Ende willet van mi in dancke ontfaen</l>
<l>Reyn ionghen dat hebbe ick ghesongen</l>
</lg>
<lg><l>Och waerdijs vroet dat ick lijden moet</l>
<l>Wanneer ic vinde wederspoet</l>
<l n="105">Aen haer dien ic betrouwe</l>
<l>Wanneer si sulcken teeken doet</l>
<l>Tbeginsel waer wel ghelaten goet</l>
<l>In vrouwen die dicwil leyt in rouwen</l>
</lg>

</body>
</text>
<text>
<body><head type="comment">123 Van proper Janneken </head>
<lg><l><hi rend="bold">O</hi>m een die liefste die ic beminne</l>
<l>Moet ic daechs voor haer duere staen</l>
<l>Si is so amoreus van sinne</l>
<l>Het sal mi aen mijn leven gaen</l>
<l n="5">Si cost myn herte so menigen traen</l>
<l>Adieu schoon Janneken tot op een wederkeren</l>
<l>Adieu ic vare na troomsce lant</l>
</lg>
<lg><l>Schoon soete lief waert u bequame</l>
<l>Dat ghi mi gaeft een troostelijck woort</l>
<l n="10">Ic en soude certeyn geen ander boelken kiesen</l>
<l>Al sout mi oock aen mijn leven gaen</l>
<l>Helpt mi maria minen druc verslaen</l>
<l>Ick hebbe verloren mijn beste pant</l>
<l>Adieu schoon Janneken tot op een wederkeren</l>
<l n="15">Adieu ic vare na troomsche lant</l>
</lg>
<lg><l>Dese nijders tonghen gaen voor mijn ooghen</l>
<l>Ende achter minen rugghe stroyen si quaet</l>
<l>Si doen mijn ionghe ieucht verdrooghen</l>
<l>Dat sal ooc aen mijn leven gaen</l>
<l n="20">Het cost mijn herteken so menighen traen</l>
<l>Hier ende elders aen elcken cant</l>
<l>Adieu schoon Janneken tot op een wederkeren</l>
<l>Adieu ic vare na troomsche lant</l>
</lg>
<lg><l>Princersselijck lief hoe moechdi mi vergheten</l>
<l n="25">Ende ic was altijt so ghereet</l>
<l>Ende dat ghi mi dus wilt versteken</l>
<l>Dat valt mijn herteken al te wreet</l>
<l>Mijn lijf mijn goet was voor u bereet</l>
<l>Want ic noeyt schoonder lief en vant</l>
<l n="30">Adieu schoon Janneken tot op een wederkeeren</l>
<l>Adieu ic vare na troomsche lant</l>
</lg>

</body>
</text>
<text>
<body><head type="comment">124 Een nyeu liedeken </head>
<lg><l><hi rend="bold">O</hi> Quade fortuyn wat doet ghi mi</l>
<l>Wat hout ghi mi dat herte bevanghen</l>
<l>Nacht ende dach so lijde ic pijn</l>
<l>Naer anders te wesen staet mijn verlangen</l>
<l n="5">Al moet ick nu in drucke zijn</l>
<l>Ic hope aen god den tijt sal keeren</l>
<l>Swijcht ende denct in elck termijn</l>
<l>Dit liedeken mach ick nu wel leeren</l>
</lg>
<lg><l>Die trou des werelts is al ghedaen</l>
<l n="10">Welc ick beclaghe tot allen stonden</l>
<l>Niemant en ghelooft this mijn vermaen</l>
<l>So en wordi namaels niet verwonden</l>
<l>Draghet int herte laet claghen staen</l>
<l>Ende weest te vreden in u lijden</l>
<l n="15">Swijcht ende denct daer mede ghedaen</l>
<l>So sult ghi namaels noch verblijden</l>
</lg>
<lg><l>Veel te betrouwwen en is niet goet</l>
<l>Want menich isser door bedroghen</l>
<l>Het doet verdwinen herte ende bloet</l>
<l n="20">Ende menighe heeftet neder ghetoghen</l>
<l>Twist ende discoort al sonder spoet</l>
<l>Daer om verdraecht ick segt den desen</l>
<l>Swijcht ende denct wel wat ghi doet</l>
<l>Van drucke sult ghi noch ghenesen</l>
</lg>
<lg><l n="25">Ghi ionghe herten in swerelts pleyn</l>
<l>Spieghelt u aen mi ick bids u uut minnen</l>
<l>Schout alle druck ende groot gheweyn</l>
<l>Ende wilt dat eynde altijt versinnen</l>
<l>Verlaet quade tonghen tsi groot oft cleyn</l>
<l n="30">Want menich werter door bedroghen</l>
<l>Swijcht ende denct van herten reyn</l>
<l>So en wordy namaels niet beloghen</l>
</lg>
<lg><l>So wie dit liedeken eerstwerf sanck</l>
<l>God gheve hem gracie tot allen stonden</l>
<l n="35">Sijn herte leyt hem in groot bedwanck</l>
<l>Mer tsal eens keren na mijn vermonden</l>
<l>Den tijt sal comen al vallet hem lanck</l>
<l>Te Loeven int stadt is hi gheboren</l>
<l>Swijcht ende denct neemt dit in danck</l>
<l n="40">Op hope te leven heeft hi vercoren</l>
</lg>

</body>
</text>
<text>
<body><head type="comment">125 Van die coninghinne van Denemercken </head>
<lg><l><hi rend="bold">O</hi> radt van avontueren</l>
<l>Hoe wonderlijck draeyt u spille</l>
<l>Den eenen moet ongeluc gebueren</l>
<l>Die ander heeft so wel sinen wille</l>
<l n="5">Van die coninghinne van Denemercke</l>
<l>Ysabeele dat vrouwelijc graen</l>
<l>Die clachte die si dede</l>
<l>God verleene haer die eewighe vrede</l>
<l>Dat suldi hier na verstaen</l>
</lg>
<lg><l n="10">O coninck van Denemercken</l>
<l>Mijn man mijn here reyn</l>
<l>God wil u in duechden stercken</l>
<l>Ende alle mijn kinderkens cleyn</l>
<l>Nu moet ic van u scheyden</l>
<l n="15">Ende laten u in eenen soberen staet</l>
<l>God willet hem vergheven</l>
<l>Die ons dus hebben verdreven</l>
<l>Oft daer toe gaf den eersten raet</l>
</lg>
<lg><l>Mijn broeders zijn verheven</l>
<l n="20">Ende mijn susters in staten groot</l>
<l>Eylaes wi zijn verdreven</l>
<l>Ende ligghen hier in groote noot</l>
<l>O heeren ende Prelaten</l>
<l>Diemen hier al met ooghen aensiet</l>
<l n="25">Coemt doch alle mijn kinderkens te baten</l>
<l>dat icse nu moet laten</l>
<l>dat is mi een groot verdriet</l>
</lg>
<lg><l>Die Coninc sprac met weenenden ooghen</l>
<l>Och edel vrouwe en zijt niet versaecht</l>
<l n="30">Hoe salt mijn herte ghedoghen</l>
<l>dat ghi dus deerlyc claecht</l>
<l>die kinderen sullen wel op gheraken</l>
<l>Den Keyser wort haer onderstant</l>
<l>Ic hope ic salt so maken</l>
<l n="35">Gods gracie sal met mi waken</l>
<l>dat ic sal comen in mijn lant</l>
</lg>
<lg><l>Adieu vrou Janne lieve moeder</l>
<l>God behoede u voor teghenspoet</l>
<l>Ende u Kaerle lieve broeder</l>
<l n="40">Dat edel Keyserlijc bloet</l>
<l>Hadde ic tegen u moghen spreken</l>
<l>Mer ic moet sterven die doot</l>
<l>Ende claghen u mijnen ghebreken</l>
<l>Dat mijn kinderen niet en worden versteken</l>
<l n="45">So en ware mi gheen stervens noot</l>
</lg>
<lg><l>Adieu hertoghe van Oostenrijcke</l>
<l>Donsernandus broeder goet</l>
<l>Ende Leonora dier ghelijcke</l>
<l>God behoede u voor teghenspoet</l>
<l n="50">Ende Katherijne suster reyne</l>
<l>Die ic noyt en hebbe gesien</l>
<l>Adieu mijn kinderkens cleyne</l>
<l>Adieu mijn vrienden alle ghemeyne</l>
<l>Adieu mijn man coninclijck engyen</l>
</lg>
<lg><l n="55">Dit heeft die coninghinne ghesproken</l>
<l>Te Swijnaerde alst is bekent</l>
<l>Daer haer herte is ghebroken</l>
<l>Den Coninck daer zijnde present</l>
<l>den xix Januario tghewaghen</l>
<l n="60">CCCCCXXV beleven</l>
<l>Hi machse wel beclaghen</l>
<l>Ende in zijn herte draghen</l>
<l>Also langhe als hi mach leven</l>
</lg>

</body>
</text>
<text>
<body><head type="comment">126 Van vrou Marie van Bourgoengien </head>
<lg><l><hi rend="bold">O</hi> felle fortuyne wat hebdy gewracht</l>
<l>Wat hebt ghi nu bedreven</l>
<l>Aen een lansvrou van grooter macht</l>
<l>Te Brugghe liet si haer leven</l>
<l n="5">Cranck avontuer schent menighen man</l>
<l>Goods gracie wil haer bistaen</l>
<l>God wil haer zijn rijcke gheven</l>
</lg>
<lg><l>Och edel prince Maximiliaen</l>
<l>mijn man mijn edel heere</l>
<l n="10">Hier moet een scheyden zijn ghedaen</l>
<l>mijn herte doet mi seere</l>
<l>Ende mijnen natuere wort mi so cranck</l>
<l>O god almachtich lof ende danck</l>
<l>Van deser werelt ick mi nu keere</l>
</lg>
<lg><l n="15">Oorlof van Ghelre neve reyn</l>
<l>Oorlof mijn heeren alte samen</l>
<l>Eylaces het moet gescheyden zijn</l>
<l>God behoede u allen van blamen</l>
<l>Adieu Philips van Ravensteyn</l>
<l n="20">Adieu van Beveren neve reyn</l>
<l>Ende Simpol hooch van namen</l>
</lg>
<lg><l>Oorlof mijn lieve nichte soet</l>
<l>Van Ghelre hertoghinne</l>
<l>Oorlof mijn reyn Keyserlijck bloet</l>
<l n="25">Dien ick so seer beminne</l>
<l>Tscheyden van u doet mi so wee</l>
<l>Ghi en siet mi levende nemmermeer</l>
<l>Oorlof alle mijn ghesinne</l>
</lg>
<lg><l>Adieu Margrite edel bloeme reyn</l>
<l n="30">Mijn liefste dochter bidt voor mi</l>
<l>Mijn herte is in grooten weyn</l>
<l>Eylaes die doot is mi so bi</l>
<l>Het moet doch eens ghestorven zijn</l>
<l>Adieu Philips lieve sone mijn</l>
<l n="35">Ick scheyde noch veel te vroech van dijn</l>
</lg>
<lg><l>Adieu mijn vrienden altemale</l>
<l>Ghi hebt mi redelijc wel ghedient</l>
<l>Nu bidde ic u met corter tale</l>
<l>Weest doch mijn kinderkens vrient</l>
<l n="40">Ende mijnen man wilt doen bistant</l>
<l>Ende zijt eendrachtich in u lant</l>
<l>Ic hope het wert u noch wel versien</l>
</lg>
<lg><l>Oorlof lieve man mijn heere</l>
<l>God verleene u paeys ende vree</l>
<l n="45">Ick ben so moede ick en mach niet meere</l>
<l>die doot beroert mi alle mijn lede</l>
<l>Adieu Brugghe schoon stede soet</l>
<l>God wil u nemen in zijn behoet</l>
<l>Daer toe elck lant ende stede</l>
</lg>

</body>
</text>
<text>
<body><head type="comment">127 Vanden reghenboghe </head>
<lg><l><hi rend="bold">O</hi>ch regenboge waer op stelt die ionghe helt zijn sinnen</l>
<l>Ic heb verteert mijn ionghhe ieucht</l>
<l>Mijn goet ende al dat ic can ghewinnen</l>
<l>Die eerste ioncfrouwe die was claer</l>
<l n="5">Dats maria die hoochgeloofde coninginne</l>
</lg>
<lg><l>Staet op sondaer hier is te lange geslapen</l>
<l>Ons heer god die verleene mi eenen man</l>
<l>Die mi sal helpen waken</l>
<l>Ons heer god die verleene mi eene man</l>
<l n="10">die mi mijn helm mijn wapen op sal binden</l>
</lg>
<lg><l>Noch weet ick drie vorsten hooch geseten</l>
<l>Dat zijn drie heylige daghes lichten</l>
<l>Daer so wert bi gheleken</l>
<l>God vader god sone god heylighe gheest</l>
<l n="15">Die roepen wi aen in allen onsen nooden</l>
</lg>
<lg><l>Die iongelinc sprac o doot mach ick met u niet verdinghen</l>
<l>Ic wil gheven wat ic hae</l>
<l>Ende wat ic can ghewinnen</l>
<l>Ic wil u gheven silver ende root gout</l>
<l n="20">Dat ghi mi laet leven met mijnder vrouwen</l>
</lg>
<lg><l>Die doot sprac met mi en is geen verdingen</l>
<l>die aerde en wil u niet langer draghen</l>
<l>die lucht wil u versinden</l>
<l>Maect u bereyt ghi iongelinck</l>
<l n="25">die doot coemt met crachte aenghedronghen</l>
</lg>
<lg><l>Die ionghelinck sprack o doot en mach ic met u niet verdinghen</l>
<l>So sette ict op gods ghenade</l>
<l>Ende op maria die hooch ghyeboren coninginne</l>
</lg>
<lg><l>Die doot sprac ic heb gedient der werelt so langhe</l>
<l n="30">Om eens so rijcker heeren sout</l>
<l>Wat gaf hi mi te loone</l>
<l>Mer eenen lijnen cleet ende clocken gheclanck</l>
<l>Als ick van deser werelt moeste scheyden</l>
</lg>
<lg><l>Die ionghelinck sprack och doot en sedt mi niet op een eynde</l>
<l n="35">Ghelijck men die verloren kinderen</l>
<l>Gheschiede mi dat so waer mijn vruecht gans ten eynde</l>
</lg>

</body>
</text>
<text>
<body><head type="comment">128 Een nyeu liedeken </head>
<lg><l><hi rend="bold">O</hi> Lustelijcke mey ghi zijt nu in saisoene</l>
<l>Schoon ende groene</l>
<l>die vogelkens singen nacht ende dach</l>
<l>Dies ic wel mach Sonder verdrach</l>
<l n="5">aensien reyn ooge opslag Van myn lief coene</l>
<l>Haer liefde macht mi veel te doene</l>
</lg>
<lg><l>Int velt staet menichte van bloemen</l>
<l>Wie soudese sommen</l>
<l>Hoe lustelic dat gersseken uuter aerden spruit</l>
<l n="10">Loof ende cruyt gheeft nu virtuyt</l>
<l>O mijnder herten iuyt Verblijt den dommen</l>
<l>Een troostelijc woort laet lief van u commen</l>
</lg>
<lg><l>Schoon lief ghi zijt die liefste creature</l>
<l>Mijns levens duere</l>
<l n="15">Blijve ic gestadich tot in mijn doot</l>
<l>Reyn lief minioot Troost mi tis noot</l>
<l>die mijn herte doorschoot Reyn maget puere</l>
<l>Om uwen troost ist dat ic labuere</l>
</lg>
<lg><l>Schoon lief ghi acht mijn woordekens cleene</l>
<l n="20">Dies ic in weene</l>
<l>Blijve ic met met drucke so seer doorwont</l>
<l>Ghi zijt diet doet Schoon beelde soet</l>
<l>Verhuecht sin ende moet Met uwen troost reene</l>
<l>Worde ic verblijt door u alleene</l>
</lg>
<lg><l n="25">Princersselic greyn wien ick geerne aenschouwe</l>
<l>Blust mijnen rouwe</l>
<l>Laet mi arm dienaer troost ontfaen</l>
<l>Reyn vrouwelijc graen Hoort myn vermaen</l>
<l>Laet mi in u gracie staen So sal ick met trouwe</l>
<l n="30">U dienen lustelijcke vrouwe</l>
</lg>

</body>
</text>
<text>
<body><head type="comment">129 Vanden Lantsknecht </head>
<lg><l><hi rend="bold">O</hi>ch moeder seyde si moeder</l>
<l>Nu geeft mi goeden raet</l>
<l>mi vrijdt een lantsknecht seere</l>
<l>Hi volcht mi altijt na</l>
</lg>
<lg><l n="5">Vrijdt u een lantsknecht seere</l>
<l>Volcht hi u altijt na</l>
<l>So slaet u ooghen nedere</l>
<l>Ende laet hem henen gaen</l>
</lg>
<lg><l>Och moeder seyde si moeder</l>
<l n="10">Die raet en ben ic niet vroet</l>
<l>Ick hebbe die lantsknecht liever</l>
<l>Dan alle mijns vaders goet</l>
</lg>
<lg><l>Hebdy den lantsknecht liever</l>
<l>dan alle uus vaders goet</l>
<l n="15">Och des moet god ontfermen</l>
<l>Dat ic u oeyt gedroech</l>
</lg>
<lg><l>Hi namse al biden handen</l>
<l>Bi haer snee witte hant</l>
<l>Hi leydese also verre</l>
<l n="20">Al daer hijt schoone vant</l>
</lg>
<lg><l>Wat gaf hi haer te loone</l>
<l>Tot haren nieuwen iaer</l>
<l>Een kindeken inde wieghen</l>
<l>Met sinen gecrulden haer</l>
</lg>
<lg><l n="25">En gheeft ons god een knape</l>
<l>So cleynen knapelkijn</l>
<l>So willen wi hem leeren scieten</l>
<l>die wilde cleyn vogelkijn</l>
</lg>
<lg><l>Ende geeft ons god een maget</l>
<l n="30">So cleynen maechdelijn</l>
<l>Wi willen haer leeren breyden</l>
<l>Van siden een huyvelijn</l>
</lg>
<lg><l>Van siden was die huyve</l>
<l>Van goude so was die snoer</l>
<l n="35">daer sal die vrome lantsknecht</l>
<l>Sijn geluwe hayr in doen</l>
</lg>
<lg><l>Ten eynde van mijns liefs hoofde</l>
<l>Daer staen drie boomkens fijn</l>
<l>die een draecht noten muscaten</l>
<l n="40">die ander draecht nagelkijn</l>
</lg>
<lg><l>Den derden draecht fiolen</l>
<l>den liefste boele mijn</l>
<l>Het soude wel bliven verholen</l>
<l>en dede dat cleyne kindekyn</l>
</lg>
<lg><l n="45">Teynden aen myns liefs voeten</l>
<l>Staet een cofferkijn</l>
<l>Ende daer leyt inne ghesloten</l>
<l>dat ionghe herte mijn</l>
</lg>
<lg><l>Die dit liedeken dichte</l>
<l n="50">dat was een lansknecht fijn</l>
<l>Hi hevet so wel ghesongen</l>
<l>Tantwerpen al inden wijn</l>
</lg>

</body>
</text>
<text>
<body><head type="comment">130 Een nyeu liedeken </head>
<lg><l><hi rend="bold">O</hi> Waerde mont Ghi maect ghesont</l>
<l>Mijns herten gront tot alder stont</l>
<l>Als ick bi u mach wesen</l>
<l>So ben ick al ghenesen</l>
</lg>
<lg><l n="5">Mer tscheyden quaet Van tfier ghelaet</l>
<l>maect mi dispereat Ten baet gheenen raet</l>
<l>Wilt si mi nu begheven</l>
<l>Van vruechden moet ic sneven</l>
</lg>
<lg><l>Haer schoon ghelu hayr Haer oochskens claer</l>
<l n="10">Brenghen mi nu in vaer Nu hier nu daer</l>
<l>dat icse soude verliesen</l>
<l>Oft si een ander soude kiesen</l>
</lg>
<lg><l>Haer lippekens root Haer borstkens bloot</l>
<l>Al sonder ghenoot Maken mi vroecht groot</l>
<l n="15">Als ic bi haer mach rusten</l>
<l>Boete ic mijns herten rusten</l>
</lg>
<lg><l>Schoon lief doet wel Ende kiest niemant el</l>
<l>In narst in spel Doet mijn bevel</l>
<l>Ende hout gelofte in trouwen</l>
<l n="20">Het en sal u niet berouwen</l>
</lg>

</body>
</text>
<text>
<body><head type="comment">131 Een oudt liedeken </head>
<lg><l><hi rend="bold">O</hi> Lacen hoe macht wezen</l>
<l>dat ic so truerich ben</l>
<l>Ic had een uutgelesen</l>
<l>Si staet so vast in mijnen sin</l>
<l n="5">Ic draghe dat lijden verborghen</l>
<l>Int ionghe herte mijn</l>
<l>Van tsavonts totten morgen</l>
<l>Het en mach niet anders zijn</l>
</lg>
<lg><l>Ic heb die alderliefste</l>
<l n="10">dats eenen brief ghesant</l>
<l>Hi hielt van trouwer liefden</l>
<l>Hi is mi wel becant</l>
<l>Den brief heeft si ghereten</l>
<l>Ick scriver haer nemmermeer</l>
<l n="15">Adieu mijn alderliefste</l>
<l>Ic en sie u nemmermeer</l>
</lg>
<lg><l>Den brief heeft si ghereten</l>
<l>die stricken heeft si ontfaen</l>
<l>Si heeft myn herte bevanghen</l>
<l n="20">Ic en can haer niet ontgaen</l>
<l>Ic sal haer duecht bewijsen</l>
<l>Waer dat ict can oft mach</l>
<l>Ic gonne die alderliefste</l>
<l>Veel duysent goeder nacht</l>
</lg>
<lg><l n="25">Gheselle laet u gedencken</l>
<l>Valt u een vrouwe so hert</l>
<l>menich hase wert gewencket</l>
<l>Die noyt gevangen en wert</l>
<l>En condise niet achterlopen</l>
<l n="30">So volcht haestelijc na</l>
<l>Door haghen ende door straten</l>
<l>die liefde die is onderdaen</l>
</lg>
<lg><l>Gheselle wel lieve gheselle</l>
<l>leeft voort op goeden troost</l>
<l n="35">Hi leyt dicwils gevanghen</l>
<l>die namaels wort verlost</l>
<l>Ic wil mi gaen verhueghen</l>
<l>Vaert wech mijnder herten pyn</l>
<l>Het is in haer vermoghen</l>
<l n="40">Het mach noch anders zijn</l>
</lg>
<lg><l>Adieu mach ic wel scriven</l>
<l>Adieu is mijn devijs</l>
<l>Ic hope noch troost te crigen</l>
<l>Mijn lief gheve ic den prijs</l>
<l n="45">Ic sal haer soetelic volghen</l>
<l>Si en mach mi niet ontgaen</l>
<l>Adieu mijn alderliefste lief</l>
<l>Ghi hout mijn herte gevaen</l>
</lg>

</body>
</text>
<text>
<body><head type="comment">132 Een liedeken vanden mey </head>
<lg><l><hi rend="bold">O</hi>ch ligdy nu en slaept</l>
<l>Mijn uutvercoren bloeme</l>
<l>Och ligdi nu en slaept</l>
<l>In uwen eersten droome</l>
<l n="5">Ontwect u soete lief</l>
<l>wilt door u veynster comen</l>
<l>Staet op lief wilt ontfaen</l>
<l>Den mey met sinen bloemen</l>
</lg>
<lg><l>Wat ruysschet daer aen die muer</l>
<l n="10">Dat mi myn ruste berovet</l>
<l>Die mi tsceyden maect suer</l>
<l>Die leit hier op gedooghe</l>
<l>In minen arm so vast</l>
<l>Wi en connens niet ontsluyten</l>
<l n="15">Myn beddeken heeft sinen last</l>
<l>plant uwen mey daer buyten</l>
</lg>
<lg><l>O suyverlijcke iuecht</l>
<l>Wilt nu u rusten laten</l>
<l>Doet op dijn vensterkijn</l>
<l n="20">Ende coemt u lief ter spraken</l>
<l>Al om te vinden troost</l>
<l>So ben ic hier tot u gecomen</l>
<l>Staet op mijn lief wilt ontfaen</l>
<l>Den mey met sinen bloemen</l>
</lg>
<lg><l n="25">Al stondy daer tot morgen</l>
<l>Ic en sal u niet in laten</l>
<l>Mijn boel leyt hier verborgen</l>
<l>Ghi en condt mi niet vermaken</l>
<l>Myn herteken op u niet en past</l>
<l n="30">Noch op gheen spel van luyten</l>
<l>Mijn beddeken heeft sinen vollen last</l>
<l>Plant uwen mey daer buyten</l>
</lg>
<lg><l>Ic sie den lichten dach</l>
<l>Al door die wolcken dringhen</l>
<l n="35">Ic sie die bloemkens schoone</l>
<l>Al uut der aerden springhen</l>
<l>Ic sie die sterren claer</l>
<l>Die verlichten inden throone</l>
<l>Staet op lief ende wilt ontfaen</l>
<l n="40">Den mey met sinen bloemen</l>
</lg>
<lg><l>Waent ghi dat ic nu slape</l>
<l>Het is anders dat ic dachte</l>
<l>Die mey hout mi in wake</l>
<l>daer na myn herteken wachte</l>
<l n="45">Niet als inder aerden wast</l>
<l>Roosen bloemen oft ander virtuyten</l>
<l>Myn beddeken heeft sinen vollen last</l>
<l>Plant uwen mey daer buyten</l>
</lg>

</body>
</text>
<text>
<body><head type="comment">133 Een nyeu liedeken </head>
<lg><l><hi rend="bold">O</hi>p een morghen stonde</l>
<l>Om den mei soo ist beghinnen</l>
<l>Daer hoorde ick eenen rooden mont</l>
<l>Si sanck so wel van minnen</l>
</lg>
<lg><l n="5">Haer voys die gaf mi confoort</l>
<l>Beter dan die nachtegale</l>
<l>Desghelijcx en hebbe ick noeyt gehoort</l>
<l>Van een so cuysschen smale</l>
</lg>
<lg><l>Natuere heeft mi gheleert</l>
<l n="10">Mijn sinnen zijn daer toe bedwonghen</l>
<l>Om te trecken in een prieel</l>
<l>Daer alle die vogelen songhen</l>
</lg>
<lg><l>Al op der vogelen sanc</l>
<l>En acht ic niet seer vele</l>
<l n="15">Veel soeter is dat geclanc</l>
<l>Van mijns liefs claerder cele</l>
</lg>
<lg><l>Ic quam al daer ic vant</l>
<l>Een schoon maghet reyn</l>
<l>Ghinder sitten op eenen cant</l>
<l n="20">Bi een claer fonteyne</l>
</lg>
<lg><l>Als mi die maghet sach</l>
<l>Haren sanck heeft si ghelaten</l>
<l>Si riep so luyde o wi o wach</l>
<l>Mijn eere boven maten</l>
</lg>
<lg><l n="25">Ay seyde si wel vuyl cockijn</l>
<l>Wilt ghi mijn vruecht versmaden</l>
<l>Ic meende hier alleyne te zijn</l>
<l>Mi dunct ic ben verraden</l>
</lg>
<lg><l>Hi seyde mijn uutvercoren ieucht</l>
<l n="30">Mijn alder weerste vrouwe</l>
<l>Ic en beghere ooc niet dan duecht</l>
<l>Dat neme ic op mijn trouwe</l>
</lg>
<lg><l>Si seyde gaet wech vuyl serpent</l>
<l>U tonge heeft seer ghelogen</l>
<l n="35">Het fenyn is in u present</l>
<l>Mi dunct ic ben bedroghen</l>
</lg>
<lg><l>Die dit liedeken eerstwerf sanck</l>
<l>Wat loon sal hem god geven</l>
<l>Syn soete lief al bider hant</l>
<l n="40">Daer na dat eewich leven</l>
</lg>

</body>
</text>
<text>
<body><head type="comment">134 Een nyue liedeken </head>
<lg><l><hi rend="bold">O</hi> Venus wilt mi nu bistaen</l>
<l>Hoort myn vermaen</l>
<l>Wilt mi van druck ontslaen</l>
<l>So dat ic mach onfaen</l>
<l n="5">Troost van die liefste mijn</l>
<l>So mach ic vrolijc zijn</l>
<l>Myn sinnekens heeftse mi ontstolen</l>
<l>Haer claer aenschijn heeft mi myn hert doorvloghen</l>
<l>O Cupido met uwen staet</l>
<l n="10">Ic ben verwaet</l>
<l>Helpt mi door uwen raedt</l>
<l>Want mi mijn troost ontgaet</l>
<l>Ende ick ben bedroghen</l>
</lg>
<lg><l>Sin ende moet mijn geest verblijt</l>
<l n="15">In druc af snijt</l>
<l>In deser werelt wijt</l>
<l>Tot alder nijders spijt</l>
<l>Sal icxse beminnen</l>
<l>Want si mijn sinnen</l>
<l n="20">Met venus vierken heeft ontsteken</l>
<l>Haer blinde min sal my mijn hert doorbreken</l>
<l>Wat ick veel truer baet mi niet</l>
<l>Ick ben bespiet</l>
<l>Twas venus diet my riet</l>
<l n="25">Ic woude wel dat zijt liet</l>
<l>Want icse moet smeeken</l>
</lg>
<lg><l>Ic bidde u soete lief expaert</l>
<l>dat ghijt mi verclaert</l>
<l>Want ghi mijn hert beswaert</l>
<l n="30">Tot u neem ick mijn vaert</l>
<l>Want ghi mi trueren doet</l>
<l>Dus bid ic door ootmoet</l>
<l>Dat ghijt in danc wilt ontfanghen</l>
<l>Inder minnen spoet lide ic so swaer verlangen</l>
<l n="35">Want niet dan druck is mi present</l>
<l>Ic blijf geschent</l>
<l>Bleef ic al daer gescent</l>
<l>want ghi mijn hert doorprent</l>
<l>Sot inder droefheyt stranghen</l>
</lg>
<lg><l n="40">O princelijcke prince schoon</l>
<l>door uwen thoon</l>
<l>Spant ghi int hert die croon</l>
<l>Onder des hemels throon</l>
<l>En weet ic gheen liever lief</l>
<l n="45">Aldus doet doch mijn gerief</l>
<l>Mijn sinneken hebt ghi mi ontstolen</l>
<l>door u miskief brengt ghi myn hert in dolen</l>
<l>Want ghi zijt soete lief certeyn</l>
<l>Int hert cleyn</l>
<l n="50">mijn uutvercoren greyn</l>
<l>In deser werelt pleyn</l>
<l>En laet dat zijn verholen</l>
</lg>

</body>
</text>
<text>
<body><head type="comment">135 Een nyeu liedeken </head>
<lg><l><hi rend="bold">O</hi> Venus u ontrouwe</l>
<l>Brengt mi lacen inden rouwe</l>
<l>Dat heeft u wanckebaerheyt ghedaen</l>
<l>Als ic u lief aenschouwe</l>
<l n="5">Mijn alder liefste vrouwe</l>
<l>So dunct mi myn herteken van drucke vergaen</l>
<l>Ghi cost mi so menighen traen</l>
</lg>
<lg><l>O edel god der minnen</l>
<l>Wat sal ick nu beghinnen</l>
<l n="10">Dat ic van die liefste dus ben versmaet</l>
<l>Mach ick gheenen troost gewinnen</l>
<l>Mi dunct ic sal ontsinnen</l>
<l>Ic blive in lijden puer desperaet</l>
<l>dat heeft ghedaen u vrolijck saet</l>
</lg>
<lg><l n="15">O suyver bloeme reene</l>
<l>U dienaer hout ghi inden weene</l>
<l>Laet dalen uwen hooghen moet</l>
<l>Sidi ghelijc den steene</l>
<l>Verhert al totten beene</l>
<l n="20">Ghi doet mi veranderen lijf ende bloet</l>
<l>Ick bidde u lieveken den sin versoet</l>
</lg>
<lg><l>O vrouwelike ymagie</l>
<l>Reyn edel personagie</l>
<l>Ick bidde u om een troostelijck woort</l>
<l n="25">Soude u hooghe couragie</l>
<l>Schouwen sulcke villeragie</l>
<l>So doedy uwen dienaer een groot confoort</l>
<l>die liefde van u mijn ionck herte doorboort</l>
</lg>
<lg><l>Ten baet schat goet noch erven</l>
<l n="30">Wi moeten alle sterven</l>
<l>Hoe hooghe gheboren op dit termijn</l>
<l>dus laet mi u verwerven</l>
<l>Troost mi of ic moet sterven</l>
<l>Ghi zijt die alderliefste medecyn</l>
<l n="35">Verblijt den bedructen schoon claer Robijn</l>
</lg>
<lg><l>Princersselijcke beelde</l>
<l>Die mi noyt en verveelde</l>
<l>Wilt doch dit liedeken in dancke ontfaen</l>
<l>Ghi waert bi mi een veelde</l>
<l n="40">Bi u ic noyt en queelde</l>
<l>Al hebben ons dese nijders leyt beraen</l>
<l>Oorlof schoon lief ende ic moet gaen</l>
</lg>

</body>
</text>
<text>
<body><head type="comment">136 Een oudt liedeken </head>
<lg><l><hi rend="bold">O</hi>ch liefde hoe geerne waer ic bi dier</l>
<l>In sulcker begherten</l>
<l>Als mi yet wert op aerden</l>
<l>Myn hopen is ic sie di schier</l>
<l n="5">Ick spreke van dier</l>
<l>Gheensins en mach liever werden</l>
<l>Och laghe ic inden arm van dier</l>
<l>Alle vruecht doet mi gheleyden</l>
<l>So balde als ic u dan weder sie</l>
<l n="10">So wordet vergheten alle mijn scheyden</l>
</lg>
<lg><l>Och lief en sal ic niet bi u moghen zijn</l>
<l>Dat herte mijn</l>
<l>splijt in duysent stucken</l>
<l>Hoe mocht ic lijden grooter pijn</l>
<l n="15">mijns liefs aenschijn</l>
<l>Hoe sal ick dat verdraghen</l>
<l>In sulcker acht wel duysentfout</l>
<l>Och vrouwe ghi zijt die waerde croon</l>
<l>Slape ick wake ick mijn herte is cranck</l>
<l n="20">Schoon lief na u begheren</l>
</lg>
<lg><l>Och liever ic niet en ghewan</l>
<l>Herte moet ende sin</l>
<l>En laet van dijn liefde niet rouwen</l>
<l>Ghy weet dat ick dijn eyghen bin</l>
<l n="25">Mijn keyserin</l>
<l>Ic make u mijnder trouwen</l>
<l>Ghi zijt dye gene mer die ic mene</l>
<l>Dier ic mijn trou hebbe gegeven</l>
<l>Alleene ende anders gheene</l>
<l n="30">Uus ghelijc en leeft niet op aerden</l>
</lg>

</body>
</text>
<text>
<body><head type="comment">137 Een amoreus liedeken </head>
<lg><l><hi rend="bold">R</hi>ozijn hoe is dijn gestelt</l>
<l>Bi coninck Paris tijden</l>
<l>Doen hi den appel hadde in zijn ghewelt</l>
<l>Die alderliefste woude hijt gheven</l>
<l n="5">Voorwaer ghelooft</l>
<l>Hadde Paris u schoonheyt aenghesien</l>
<l>Venus en waer niet begaeft daer mede</l>
<l>Den prijs waer u ghegeven</l>
</lg>
<lg><l>Ick weet hadde Virgilius u ghekent</l>
<l n="10">Eer hi bedachte te scriven</l>
<l>Van die schoone Helena yent</l>
<l>Al uut der griecken lande</l>
<l>Een croon boven alle wijven</l>
<l>Ghi hebt die schoonheyt veel meer dan si</l>
<l n="15">Haer scoonheyt toegemeten</l>
<l>Daerom so is mijn herte so vast met haer liefde beseten</l>
</lg>
<lg><l>Ick weet had Pontus bi zijnder tijt</l>
<l>Ghesien een dier ghelijken</l>
<l>Sydona die hadde breedt ende wijdt</l>
<l n="20">Met haer schoonheyt moeten wijcken</l>
<l>Ende ander veel meer daer ick deer</l>
<l>Lief hebben u in trouwen</l>
<l>saert ioncfrou fijn U dienaer so wil ick zijn</l>
<l>So langhe als ick leve opter aerden</l>
</lg>

</body>
</text>
<text>
<body><head type="comment">138 Een amoreus liedeken </head>
<lg><l><hi rend="bold">R</hi>ijck god hoe is myn boelken dus wilt</l>
<l>So menich alsmen inden weghe vint</l>
<l>Wee mi die grote ellende</l>
<l>Doen mijn boel die liefste was</l>
<l n="5">Doen moeste ic van haer scheyden</l>
</lg>
<lg><l>Dat wout is breedt die liefde is groot</l>
<l>Dat ic dit homoet lijden moet</l>
<l>Des wil mijn ionge herte breken</l>
<l>Die minen boel ghestolen heeft</l>
<l n="10">Dat wil ic noch eens wreken</l>
</lg>
<lg><l>Mi rout so seer haer ghelu ghecrult hayr</l>
<l>Ende dat haer god in duechden spaer</l>
<l>Si is so wel gestallet</l>
<l>Ic en weet in alle den lande geen</l>
<l n="15">Die mi so wel bevallet</l>
</lg>
<lg><l>Nu ghi schoon lief wilt tot mi keeren</l>
<l>Ende wilt ghi mi u vrientschap gheven</l>
<l>Een troostelick woort toespreken</l>
<l>Uwen oorlof is mi so bitteren cruyt</l>
<l n="20">Des wil mijn herteken breken</l>
</lg>
<lg><l>Mijn boel is alder eeren waert</l>
<l>Si heeft al dat haer herteken begeert</l>
<l>Dat wil ic haer wel gonnen</l>
<l>Al heeft si myn hert so seer beswaert</l>
<l n="25">Ic hope ic salt verwinnen</l>
</lg>
<lg><l>Die ons dit liedeken eerstwerf sanck</l>
<l>Een vroom lantsknecht was sinen naem</l>
<l>Hi hevet so wel ghesonghen</l>
<l>Hi hevet van sinen schoonen boel gedicht</l>
<l n="30">God scheynde der nijders tonghen</l>
</lg>

</body>
</text>
<text>
<body><head type="comment">139 Een nyeu liedeken </head>
<lg><l><hi rend="bold">R</hi>ijck god wie sal ick claghen</l>
<l>Dat heymelijck lijden mijn</l>
<l>Dat ic alleene moet draghen</l>
<l>Dat doet mynder herten pijn</l>
<l n="5">Ick vinde mi bedroghen</l>
<l>Dat clage ick minen oogen</l>
<l>In lijden so moet ick dooghen</l>
<l>Ende blijven in swaer verdriet</l>
</lg>
<lg><l>O radt van avontueren</l>
<l n="10">Wildy niet omme slaen</l>
<l>Dat mi mach troost ghebueren</l>
<l>Soot voortijtes heeft gedaen</l>
<l>Mach ick gheenen troost verwerven</l>
<l>So blive ick inden druck</l>
<l n="15">Moet ick die liefste derven</l>
<l>Van rouwe so moet ick sterven</l>
<l>Het waer mi so grooten ongheluck</l>
</lg>
<lg><l>O Cupido god vander minnen</l>
<l>Helpt mi uut deser noot</l>
<l n="20">Vrou Juno troosterinne</l>
<l>Ick bid u met herten devoot</l>
<l>En laet mi niet verloren</l>
<l>Staet mi bi oft wesen mach</l>
<l>Die ick hadde uutvercoren</l>
<l n="25">Laet mi in drucke versmoren</l>
<l>Dwelc ick u claghe nacht ende dach</l>
</lg>
<lg><l>Ghi amoreuse gheesten</l>
<l>Die gaerne genoechte hanteert</l>
<l>In dansen ende in feesten</l>
<l n="30">dat ghi u so niet en regeert</l>
<l>Ghelijck Samson die stercke</l>
<l>Hem was benomen alle zijn macht</l>
<l>Al door der vrouwe wercken</l>
<l>Ende thooft van alle clercken</l>
<l n="35">Salomon seer wijs bedacht</l>
</lg>
<lg><l>Al die dit liedeken dichte</l>
<l>Fortuyne die hem was ontgaen</l>
<l>Al vallet wat in slichte</l>
<l>Hi heeft zijn beste gedaen</l>
<l n="40">Al hadde hi zyn liefken verloren</l>
<l>Hi is nu also bedacht</l>
<l>Al hebbens die nijders thoren</l>
<l>Een ander heeft hi uutvercoren</l>
<l>Dies hi nu alle vruecht verpacht</l>
</lg>

</body>
</text>
<text>
<body><head type="comment">140 Een oudt liedeken </head>
<lg><l><hi rend="bold">R</hi>ijck god verleent avontuere ons</l>
<l>Sprack daer een frisch ionghelinck</l>
<l>Dat ic mach comen binnen der mure</l>
<l>Daer woont die alder liefste mijn</l>
<l n="5">Rijck god gheeft raet</l>
<l>Die wachter en is mijn vriendeken niet</l>
<l>Dat dunct mi quaet</l>
</lg>
<lg><l>Die ioncfrou niet so vaste en sliep</l>
<l>Si hadde verhoort den ionghelinck</l>
<l n="10">Seer haestelick si ter veynster liep</l>
<l>Si bant een coordeken aenden rinc</l>
<l>Daer na niet lanck</l>
<l>Doen si dat coordeken dale liet</l>
<l>Den rinck die clanc</l>
</lg>
<lg><l n="15">Die wachter niet so vast en sliep</l>
<l>hi hadde verhoort des rincxs gheluyt</l>
<l>Seer haestelic hi ter tinnen liep</l>
<l>Hi stack zijn hooft ter veynster uut</l>
<l>hi sprac wie is daer</l>
<l n="20">Die iongelinc neder ter aerden viel</l>
<l>Van grooter vaer</l>
</lg>
<lg><l>Die ioncfrou sprack met sinnen verstoort</l>
<l>Wat isser wachter dat u deert</l>
<l>Het zijn mijn veynsteren die ghi hoort</l>
<l n="25">die herren zijn drooghe ende onghesmeert</l>
<l>Maect mi niet gram</l>
<l>Ic sie al na den lichten dach</l>
<l>Al oft hi yet quam</l>
</lg>
<lg><l>Hi sprack ioncfrou en belghet u niet</l>
<l n="30">Ick doe als een wachterkijn</l>
<l>Den lichten dach daer ghi na siet</l>
<l>Dat is die alderliefste dijn</l>
<l>Stille heymelijck swijcht</l>
<l>Want quaem int claer wi waren voorwaer</l>
<l n="35">Ons levens quijt</l>
</lg>
<lg><l>Die ionghelinc sprac och wachter goet</l>
<l>Wilt ons niet melden door u doecht</l>
<l>daer mocht of comen groot onmoet</l>
<l>Wat schadet dat wi twee zijn verhuecht</l>
<l n="40">Hi sprac ic sal</l>
<l>Nu gaet al daert die liefste begheert</l>
<l>Maect gheen gheschal</l>
</lg>
<lg><l>Al inden rinck sette hi sinen voet</l>
<l>Ghelijck hi dicwils hadde ghedaen</l>
<l n="45">Si haelde hem op al metter spoet</l>
<l>Seer vriendelijck was hi daer ontfaen</l>
<l>In corter stont</l>
<l>Si custe hem meer dan duysent werven</l>
<l>Aen sinen mont</l>
</lg>
<lg><l n="50">Och willecome seyt si soete lief</l>
<l>Mi en quam mijn daghen noeyt liever gast</l>
<l>Nu laet ons met genoechte zijn</l>
<l>Wi willen gaen drincken den coelen wijn</l>
<l>Wi worden gewacht</l>
<l n="55">Die wachter sal sinen horen blasen</l>
<l>Als coemt den dach</l>
</lg>
<lg><l>Een corte wijle was daer niet lanck</l>
<l>Die wachter sanck zijn dagheliet</l>
<l>In sinen arme dat hijse nam</l>
<l n="60">Het scheyden was hem een groot verdriet</l>
<l>Och leyder dach</l>
<l>Ghi doet mi vander liefsten scheyden</l>
<l>Die ic oeyt sach</l>
</lg>

</body>
</text>
<text>
<body><head type="comment">141 Een oudt liedeken </head>
<lg><l><hi rend="bold">R</hi>ijck god hoe mach dat wesen</l>
<l>Dat ick dus droevich ben</l>
<l>Ic hadde een uutgelesen</l>
<l>So vast in minen sin</l>
<l n="5">Ic en can haer niet vergheten</l>
<l>Hoe seere dat icx mi pijn</l>
<l>Wat wil ic mi vermeten</l>
<l>Druck moet mijn eyghen zijn</l>
</lg>
<lg><l>Schoon lief ick sou u vraghen</l>
<l n="10">Woudijt in duechden verstaen</l>
<l>Sal ic noch langer iagen</l>
<l>Eer ic u sal connen ghevaen</l>
<l>Ic hebbe u uutvercoren</l>
<l>Al in dat herte mijn</l>
<l n="15">Segt mi salt zijn verloren</l>
<l>Druck moet mijn eyghen zijn</l>
</lg>
<lg><l>Gheselle wel lieve gheselle</l>
<l>Segt mi tot deser tijt</l>
<l>Hoe dorft ghi mi vertellen</l>
<l n="20">Dat ghi in drucke zijt</l>
<l>Al hebdy mi uutvercoren</l>
<l>Wat weet ick uwen gront</l>
<l>Mach u wat goets gebueren</l>
<l>weest huesch in uwen mont</l>
</lg>
<lg><l n="25">Schoon lief conste ic vercrigen</l>
<l>Van u een troostelijc woort</l>
<l>mijn kniekens sou ick buygen</l>
<l>Voor u alst wel behoort</l>
<l>Seer stille soude ict draghen</l>
<l n="30">Al in dat herte mijn</l>
<l>Wat baet dat ic veel claghe</l>
<l>Druc moet mijn eyghen zijn</l>
</lg>
<lg><l>Geselle ghi zijt zeer schoone van woorden</l>
<l>Bedroch is u gheleert</l>
<l n="35">Gelijc den wint van noorden</l>
<l>Sidy van mi ghekeert</l>
<l>men mach u niet betrouwen</l>
<l>Dat segghe ic u goet ront</l>
<l>Begheerdy wil van vrouwen</l>
<l n="40">Sijt huesch in uwen mont</l>
</lg>
<lg><l>Schoon lief wilt goelijc wesen</l>
<l>antwoort mi niet te fel</l>
<l>Ic heb dicwils hooren lesen</l>
<l>Dat twee liefkens namaels maken spel</l>
<l n="45">Ic hope den tijt sal keeren</l>
<l>Al schiet ghi u fenijn</l>
<l>Nochtans wil ic u eeren</l>
<l>Al soude druc mijn eygen zijn</l>
</lg>
<lg><l>Geselle ghi sout u scamen</l>
<l n="50">dat ghi mi dus dic vermaent</l>
<l>Ghi gaet al door die bramen</l>
<l>den wech is onghebaent</l>
<l>die ghi beghint te treden</l>
<l>Och wiste ick uwen gront</l>
<l n="55">Ic waer noch badt te vreden</l>
<l>waerdi huesch in uwen mont</l>
</lg>
<lg><l>Schoon lief laet uus gedincken</l>
<l>so menigen swaren sucht</l>
<l>die ic u plach te schincken</l>
<l n="60">Ende al uut goeder duecht</l>
<l>Ter straten ende ter kercken</l>
<l>Als ic sach u blide aenschijn</l>
<l>Hebdijs niet willen mercken</l>
<l>So moet druc mijn eyghen zijn</l>
</lg>
<lg><l n="65">Gheselle u soeten woorden</l>
<l>Die gaen int herte mijn</l>
<l>mer oft also ghebuerde</l>
<l>dat water worde wijn</l>
<l>Ende ghi mijn minne cost crigen</l>
<l n="70">waer u dat niet een vont</l>
<l>Soudy wel connen swijghen</l>
<l>Ende huesch zijn in uwen mont</l>
</lg>
<lg><l>Och ia reyn vrouwelijc wesen</l>
<l>Van u heb ict gheleert</l>
<l n="75">so waer minen druck ghenesen</l>
<l>wes ghi op mi begheert</l>
<l>och mocht mi dat volcomen</l>
<l>U lieflijc blijde aenschijn</l>
<l>En derf ic mi niet beromen</l>
<l n="80">Druck moet mijn eyghen zijn</l>
</lg>
<lg><l>Geselle laet u niet verlangen</l>
<l>Leeft voort op goeden troost</l>
<l>men leyt so menigen gevangen</l>
<l>die namaels wert verlost</l>
<l n="85">Weest huesch tot alle tijden</l>
<l>En maect dat niemant condt</l>
<l>Trou suldi aen mi vinden</l>
<l>Sijt huesch in uwen mont</l>
</lg>
<lg><l>Ic dancke u venus minne</l>
<l n="90">Van uwer duechden groot</l>
<l>god laet mi trou aen u vinden</l>
<l>Helpt mi uut deser noot</l>
<l>U vriendelijc aenschouwen</l>
<l>doet mijnder herten pijn</l>
<l n="95">O reyn natuere van vrouwen</l>
<l>Laet vruecht mijn eygen zijn</l>
</lg>
<lg><l>Geselle wilt vruechde bedrijven</l>
<l>Als nu tot deser tijt</l>
<l>Ic wil u vruecht toescrijven</l>
<l n="100">Mijn herte hebdy verblijt</l>
<l>Al met vrou venus strale</l>
<l>hebdi mijn hert doorwont</l>
<l>U eyghen ben ick altemale</l>
<l>Weest huesch in uwen mont</l>
</lg>
<lg><l n="105">Vrouwen eere mach ic wel scriven</l>
<l>Wes mach mi aen gaen</l>
<l>Een bloeme boven alle wijven</l>
<l>die heeft mi troost ghedaen</l>
<l>Myn trouwe is mi gheloont</l>
<l n="110">Vaert wech mijnder herten pyn</l>
<l>Mijn druc derf mi niet rouwen</l>
<l>Vruecht sal mijn eyghen zijn</l>
</lg>
<lg><l>Ter eeren van alle vrouwen</l>
<l>So is dit liet gemaect</l>
<l n="115">men loont so die met trouwen</l>
<l>Daerom ist dat wel betaelt</l>
<l>Men mach wel eere bewisen</l>
<l>schoon vrouen op elc termijn</l>
<l>cost ic troost van haer vercrigen</l>
<l n="120">druck soude vergheten zijn</l>
</lg>

</body>
</text>
<text>
<body><head type="comment">142 Een oudt liedeken </head>
<lg><l><hi rend="bold">R</hi>ijck god wie sal ick claghen</l>
<l>dat heymelic lijde mijn</l>
<l>Mijn boel is mi veriaghet</l>
<l>Scheyden is mi geworden pyn</l>
<l n="5">Mijn boel is mi veriaghet</l>
<l>Sceyden is mi geworden cont</l>
<l>dus drave ic over geen heyde</l>
<l>myn herte is mi seer gewont</l>
</lg>
<lg><l>Hi badt mi so minlike</l>
<l n="10">Met witten armen blanck</l>
<l>dat ic bi hem woude blijven</l>
<l>Die somer en is niet lanck</l>
<l>Ic en mach bi u niet blijven</l>
<l>Ick en mach bi u niet zijn</l>
<l n="15">Ick wil over geen groen heyde</l>
<l>Tot die alderliefste mijn</l>
</lg>
<lg><l>Moet ic nu van haer sceyden</l>
<l>dat doet mijnder herten so wee</l>
<l>dus vaertse over gheen heiden</l>
<l n="20">Tot dat icse wederomme sie</l>
<l>Adieu mijn alderliefste</l>
<l>mijn herte blijft mi doorwont</l>
<l>Ick en mach altijt bi u niet wesen</l>
<l>Blijft ghi nu doch altijt ghesont</l>
</lg>
<lg><l n="25">Een bitter cruyt is scheyden</l>
<l>Dat proeve ick nu wel ter tijt</l>
<l>Wie noyt van zijn liefken en scheyde</l>
<l>Hi en weet van gheender pijn</l>
<l>Mijn liefken vaert over gheen heyde</l>
<l n="30">Ic en mach bi haer niet zijn</l>
<l>Adieu mijn alderliefste</l>
<l>Het moet nu gescheyden zijn</l>
</lg>

</body>
</text>
<text>
<body><head type="comment">143 Een nyeu liedeken </head>
<lg><l><hi rend="bold">S</hi>choon lief hoe moechdi mi vergeten</l>
<l>In also corter stont</l>
<l>Wat mach u aen mi ghebreken</l>
<l>Ic bidde u liefken maect mi des condt</l>
<l n="5">Noch bid ic u ter eeren</l>
<l>Van uwen rooden mont</l>
<l>die ic u gan Als getrouwich man</l>
<l>dat roode bloet uut mijnder herten</l>
<l>dat schencke ick u reyn wijflijc saet</l>
<l n="10">Mijn toeverlaet daert al aen staet</l>
<l>Ghi doet mijn herte groote smerte</l>
</lg>
<lg><l>Int smerten lijde ic groot verdriet</l>
<l>Mer si en acht mi niet een twint</l>
<l>Nochtans is si mijn weerste lief</l>
<l n="15">Al en heeft zijt niet versint</l>
<l>O mindese mi die bloeme reyn</l>
<l>So waer gheblust alle mijn miskief</l>
<l>Want si is certeyn Mijn weerste greyn</l>
<l>Voor al dat leeft draghe ic haer gonste</l>
<l n="20">haer minlijc wesen maect mi so mat</l>
<l>In venus bat ic segt u plat</l>
<l>Wanen ghemint te sine en is gheen conste</l>
</lg>
<lg><l>Conde haer herte op mi ontsteken</l>
<l>In tijts van vieriger minnen</l>
<l n="25">Alle mijnen druc soude mi breken</l>
<l>Mocht ic troost</l>
<l>Aen haer ghewinnen</l>
<l>Ic bid u lief hier op glooft</l>
<l>Want myn propoost</l>
<l n="30">Is u te crijghen in mijn gevoech</l>
<l>En laet mi niet sterven in dit verdriet</l>
<l>Mijnen druc aensiet reyn wijflijc diet</l>
<l>Eens lief om meer is mi genoech</l>
</lg>
<lg><l>   Princersse vrou boven alle amoreuse</l>
<l n="35">Een kersouwe onder Venus gracieuse</l>
<l>Licht onder des hemels throone</l>
<l>O lief van mijnen druc ontlast</l>
<l>Ic hebbe u vast In mijn herte ghetast</l>
<l>dus laet u gracie op mi douwen</l>
<l n="40">Want langhe te quelen maket seer</l>
<l>Mijn leden teer ic en singe u niet meer</l>
<l>Aen u staet alle mijn betrouwen</l>
</lg>

</body>
</text>
<text>
<body><head type="comment">144 Van Symonet </head>
<lg><l><hi rend="bold">S</hi>ymonet stont voor die poorte</l>
<l>Sinen meester die hi comen sach</l>
<l>Die groote necker met zijnder soorte</l>
<l>die geve u also quaden dach</l>
<l n="5">Wat segt ghi lieve knape fijn</l>
<l>Meester ic hiete u wellecome</l>
<l>Moet ic niet een goed bode zijn</l>
<l>Meester ick ben Symonetkijn</l>
<l>Die van uwer vrouwen camere</l>
<l n="10">draecht het slot ende het sluetelkijn</l>
<l>En ben ic niet een mannekijn</l>
<l>Ende altoos ben ic smoorpot fijn</l>
</lg>
<lg><l>Symonet over tafel was gheseten</l>
<l>Sijn vrouwe brochte spijs ende dranc</l>
<l n="15">Symonet ic laet u weten</l>
<l>Altijt staet ghy in mijn bedanc</l>
<l>Knaep ende meester suldy zijn</l>
<l>Och vrouwe dat sal ick betalen</l>
<l>Moet ic niet een goed bode zijn</l>
<l n="20">Meester ic ben Symonetkijn</l>
<l>Die van uwer vrouwen camere etc.</l>
</lg>
<lg><l>Symonet maecte goede chiere</l>
<l>daer hi op die bedsponde sadt</l>
<l>Die meester maecte die maniere</l>
<l n="25">door een cleyn spleetken dat hi sach</l>
<l>O wat maect ghi lieve knape mijn</l>
<l>Meester ic doe dat ghi behoort te doene</l>
<l>Moet ic niet een goed bode zijn</l>
<l>Meester ic ben Symonetkijn</l>
<l n="30">Die van uwer vrouwen camere etc.</l>
</lg>
<lg><l>Symonet sinen meester diende</l>
<l>Seven maenden meer noch min</l>
<l>Al hadde hi zijnder vrouwen te vriende</l>
<l>Sijn meester gaf hem zijn ghewin</l>
<l n="35">Ghi en moecht niet meer goet bode zijn</l>
<l>die van mijnder vrouwen camere</l>
<l>Draecht het slot ende sluetelkijn</l>
<l>Meester ic ben Symonetkijn</l>
</lg>

</body>
</text>
<text>
<body><head type="comment">145 Een oudt liedeken </head>
<lg><l><hi rend="bold">S</hi>ouvereyn van Vlaenderen</l>
<l>Laet sincken uwen moet</l>
<l>Wilt u ghevanghen gheven</l>
<l>Behouden lijf ende goet</l>
<l n="5">Voor Nyeupoort willen wi maken spel</l>
<l>Nu swijghet verrader stille</l>
<l>U meninghe verstae ic wel</l>
</lg>
<lg><l>Soude ic mi ghevanghen gheven</l>
<l>Ic en ben noch niet vervaert</l>
<l n="10">Ic rijde hier lancx die mueren</l>
<l>Ick sitte hier op mijn paert</l>
<l>Ic gheve den ruyters goeden moet</l>
<l>Ick drincke den wijn uut schalen</l>
<l>Ghelijck menich stout ruyter doet</l>
</lg>
<lg><l n="15">Herman die op der clocken sloech</l>
<l>Hi sach int Fransche heyr</l>
<l>Wel op ghi borgers van Nieupoort</l>
<l>Stelt u nu vromelic ter weyr</l>
<l>Want ons en gaet geen slapen aen</l>
<l n="20">Ick sie die Fransche knechten</l>
<l>Blanck in haer harnas staen</l>
</lg>
<lg><l>Si quamen daer aengedrongen</l>
<l>Veel blancker dan een ijs</l>
<l>Op eenen morgenstonde</l>
<l n="25">Si behaelden daer cleynen prijs</l>
<l>Crevecoor met alle zijnder macht</l>
<l>Nyeupoort hout u vast</l>
<l>Ghi en sult niet ghewonnen zijn</l>
</lg>
<lg><l>Die Zwitsers met haren cransen</l>
<l n="30">si lagen daer al versmoort</l>
<l>Si en hadden gheen herte om dansen</l>
<l>Dies truerde crevecoor</l>
<l>Dat hi was comen sonder avijs</l>
<l>Al voor dat stedeken van Nyeupoort</l>
<l n="35">Hi behaelde daer cleynen prijs</l>
</lg>
<lg><l>Die dit liedeken dichte</l>
<l>Dat was een ruyter goet</l>
<l>Hi faelgeerde in zijn gesichte</l>
<l>Dies truerde hi in sinen moet</l>
<l n="40">hy bidt maria die maghet soet</l>
<l>Dat si dat soete Vlaenderlant</l>
<l>Wilt nemen in haer behoet</l>
</lg>

</body>
</text>
<text>
<body><head type="comment">146 Een nyeu liedeken </head>
<lg><l><hi rend="bold">T</hi>rueren ghi zijt mijn eyghen bleven</l>
<l>Troosteloos ben ick vol fantasien</l>
<l>dat hebben dese nijders tonghen ghedaen</l>
<l>Want si solaes van liefsten benijen</l>
</lg>
<lg><l n="5">Hoe soude ick mi dan moghen verblijen</l>
<l>Want wat ick doe tis al verloren</l>
<l>dese pijn is mi seer swaer om lijen</l>
<l>die liefste en mach mi zien oft hooren</l>
</lg>
<lg><l>Deden die nijders diet souden mercken</l>
<l n="10">Ick sprackse aen waer icxse aensaghe</l>
<l>Ende segghen haer al van venus wercken</l>
<l>Hoe si mi quelt van daghe tot daghe</l>
</lg>
<lg><l>Het moet wel zijn een iammerlike plaghe</l>
<l>Van schaemten en can ic mi niet verweeren</l>
<l n="15">dat ick mijn lijden haer soude claghen</l>
<l>dus en can ic niet comen tot mijn begeeren</l>
</lg>
<lg><l>Ay lacen nu ist altemael ghedaen</l>
<l>Waer ick mi keere oft waer ick mi wende</l>
<l>Van troosten en hoor ick gheen vermaen</l>
<l n="20">Si hout haer oft si mi niet en kende</l>
</lg>
<lg><l>Woude si mi troosten die waerde gheminde</l>
<l>Ende gheven mi een vriendelijck opslach</l>
<l>So waer verdreven alle mijn allende</l>
<l>Ende al dat mijn herte deeren mach</l>
</lg>
<lg><l n="25">Och lacen nu ist al om niet</l>
<l>dat ic haren wille hebbe ghedaen</l>
<l>Van mi vliet si als si mi siet</l>
<l>Mijn lijden en wl si niet verslaen</l>
</lg>
<lg><l>Och woude si mi in danc ontfaen</l>
<l n="30">Ick soude haer noch te beminnen gheven</l>
<l>Mer neense si sout noode van monde slaen</l>
<l>Twelck doet mi suchten ende beven</l>
</lg>
<lg><l>   Schoon lief ick en weets mi gheenen raet</l>
<l>Hoe ick mi selven soude moghen vermaken</l>
<l n="35">Mijn sinnekens zijn seer disperaet</l>
<l>Mi en mach gheenen troost ghenaken</l>
</lg>
<lg><l>In hopen moetic mijn genoechte maken</l>
<l>Ende dencken op haer wesen soet</l>
<l>Ende studeren altijt in venus saken</l>
<l n="40">Ick hope het sal noch werden goet</l>
</lg>

</body>
</text>
<text>
<body><head type="comment">147 Een oudt liedeken </head>
<lg><l><hi rend="bold">T</hi>rueren moet ick nacht ende dagch</l>
<l>Ende lijden also groot verlangen</l>
<l>Om een die liefste die ick oeyt sach</l>
<l>Si heeft mijn herteken bevanghen</l>
<l n="5">Doorschoten heeft zijt also menichfout</l>
<l>Si heeft mijn herte in haer ghewout</l>
<l>Na haer staet mijn verlangen</l>
</lg>
<lg><l>In wat plaetsen dat ick bin</l>
<l>Si staet in mijn gedachte</l>
<l n="10">Daer en mach gheen liever liefken comen in</l>
<l>Bi daghe noch oock bi nachte</l>
<l>Dat heeft haer claer aenschijn ghedaen</l>
<l>Woude si mi in hare herteken ontfaen</l>
<l>So waer alle mijn lijden sachte</l>
</lg>
<lg><l n="15">In alle deser werelt wijt</l>
<l>En weet ick geen so lief</l>
<l>Als ick aensie haer claer aenschijn</l>
<l>Daer af neme ick alle mijn gherief</l>
<l>Mer lacen als ick van haer moet zijn</l>
<l n="20">So is alle mijn blijschap pijn</l>
<l>Ick en doe niet dan suchten ende beven</l>
</lg>
<lg><l>Helpt rijck god hoe wee is mi</l>
<l>Als ick van haer moet scheyden</l>
<l>Och mochten wi wesen van clappaerts vrij</l>
<l n="25">So waer mijn herte ghenesen</l>
<l>Si brenghen die menighe in swaer verdriet</l>
<l>Schout quade tonghen waer gise siet</l>
<l>Si zijn so valsch ghepresen</l>
</lg>
<lg><l>Clappaerts moeten clappaerts zijn</l>
<l n="30">Ic wilse gaen laten varen</l>
<l>Ende schencken die alderliefste mijn</l>
<l>Thien duysent goeder iaren</l>
<l>Si is die liefste op al aertrijck</l>
<l>Ic wilse gaen dienen ghetrouwelijck</l>
<l n="35">God wil mijn liefken bewaren</l>
</lg>
<lg><l>Help rijck god heere hoe wee is mi</l>
<l>Als ick van haer moet scheyden</l>
<l>Trueren ghi blijft mi altoos bi</l>
<l>God wil mijn liefken gheleyden</l>
<l n="40">Al is mijn avontuere dus cranck</l>
<l>Ic hope het sal beteren eer eyt lanck</l>
<l>Den tijt moet ic verbeiden</l>
</lg>

</body>
</text>
<text>
<body><head type="comment">148 Een oudt liedeken </head>
<lg><l><hi rend="bold">T</hi>is al verkeert dat plach te zijn</l>
<l>genoecht solaes myns herten vruecht</l>
<l>dat heeft ghedaen haer scheydens pijn</l>
<l>God wilse bewaren die suyver iuecht</l>
<l n="5">Herte ende sin is onverhuecht</l>
<l>God heeft mijn liefste boel gehaelt</l>
<l>Al is den wijn claer int aenschijn</l>
<l>In mijn herte is hi verschaelt</l>
</lg>
<lg><l>Die nachtegale ende die leeuwercken</l>
<l n="10">die bloemkens die aender heyden staen</l>
<l>Trompen luyten ende harpen</l>
<l>En moghen van mi gheen vruecht ontfaen</l>
<l>dat scheyden hevet mi al ghedaen</l>
<l>Ick ben een haveloos ruyterken</l>
<l n="15">In Venus prijsoen ben ick ghevaen</l>
<l>dus moet ick trueren al dleven mijn</l>
</lg>
<lg><l>Rijck god ick ben mijns levens moe</l>
<l>Int herte lijde ick heymelijck dooghen</l>
<l>Eet ick drinck ick wat ick doe</l>
<l n="20">dat is met twee beweende ooghen</l>
<l>Hoe soude ic connen vruecht betooghen</l>
<l>God heeft benomen mijn liefste ghenoot</l>
<l>die liefste had ic so diepe ghesooghen</l>
<l>Tis mi rouwe tot in mijn doot</l>
</lg>
<lg><l n="25">Tvergaderen en was noeyt so soet</l>
<l>Het scheyden en is veel meerder pijn</l>
<l>die niet en weten mijnen noot</l>
<l>Hoe soude hi kennen dat herte mijn</l>
<l>Want hier te zijn is cort termijn</l>
<l n="30">Al ligghen wi hier in blancken armen</l>
<l>Ten eynde moet al gescheyden zijn</l>
<l>God wil haer lieve siele ontfermen</l>
</lg>
<lg><l>   Och rijck heer god en waert geen sonde</l>
<l>Over u riepe ick veel meer dan moort</l>
<l n="35">Ghi hebt mijn liefste lief ghevonden</l>
<l>Weest doch haerder armer sielen confoort</l>
<l>Ghenadich god ick bidde u voort</l>
<l>Om haren wille mijn herte sneeft</l>
<l>Op rechter minne was ick ghestoort</l>
<l n="40">Ick bidde u dat ghijt mi vergheeft</l>
</lg>
<lg><l>Mi heeft ghedroomt so menighen droom</l>
<l>dat niet en is dat mach noch zijn</l>
<l>Al in die stadt van Room</l>
<l>Daer leyt begraven die liefste mijn</l>
<l n="45">Op gods acker alst is aenschijn</l>
<l>daer droegense die ruyters vander banck</l>
<l>Ic schencte hem lieden den coelen wijn</l>
<l>Si wistens mi also grooten danck</l>
</lg>

</body>
</text>
<text>
<body><head type="comment">149 Een oudt liedeken </head>
<lg><l><hi rend="bold">T</hi>andernaken op den rijn</l>
<l>Daer vant ic twee maechdekens spelen gaen</l>
<l>die een dochte mi aen haer aenschyn</l>
<l>Haer ooghen waren met tranen ombevaen</l>
<l n="5">Nu segt mi lieve ghespele goet</l>
<l>Hoe sweert u herte hoe truert uwen moet</l>
<l>waer om is dat woudijs mi maken vroet</l>
<l>Ic en cans u niet gesagen</l>
<l>Tis die moeder diet mi doet</l>
<l n="10">Si wil mijn boel veriagen veriagen</l>
</lg>
<lg><l>Och lieve ghespele daer en leyt niet an</l>
<l>den mey die sal noch bloeyen</l>
<l>So wie zijn liefken niet spreken en can</l>
<l>die minne mach hem niet vermoeyen</l>
<l n="15">Och lieve ghespeelken dats quaet sanck</l>
<l>den mey te verbeyden valt mi te lanc</l>
<l>Het soude mi maken van sinnen also cranc</l>
<l>Ick soude van rouwen sterven</l>
<l>Ick en weets mijnder moeder gheenen danc</l>
<l n="20">Si wil mijn boel verderven verderven</l>
</lg>
<lg><l>Och lieve ghespele daer en leyt niet an</l>
<l>Nu sedt nu schict u herteken al in vreden</l>
<l>Mijn moeder plach te spinnen des en doet si niet</l>
<l>Den tijt en is niet langhe gheleden</l>
<l n="25">Nu schelt si mi hier nu vloect si mi daer</l>
<l>Mijn boelken en derf niet comen naer</l>
<l>Daer om is mijn herteken dus swaer</l>
<l>Ist wonder dat ick truere</l>
<l>Ende ick en mach niet gaen van haer</l>
<l n="30">Ter veynster noch ter duere noch ter duere</l>
</lg>
<lg><l>Och lieve ghespele dat waer wel quaet</l>
<l>Wilt sulcker tale begheven</l>
<l>Hadde ick ghedaen mijns moeders raet</l>
<l>Ic waer wel maecht ghebleven</l>
<l n="35">Nu hebbe ick sinen wille ghedaen</l>
<l>Mijn buycxken is mi opgheresen</l>
<l>Ende nu so is hi mi ontgaen</l>
<l>Ende gaet elwaerts spelen</l>
<l>Des moet ick laten so menighen traen</l>
<l n="40">Ic en cans u niet gehelen gehelen</l>
</lg>
<lg><l>Ghespele wel lieve ghespele goet</l>
<l>En sidy dan gheen maecht</l>
<l>Och neen ick lieve ghespele goet</l>
<l>Ende dat si ons heer god gheclaecht</l>
<l n="45">Mer datmer vint so veel god dank dat ick noch maget si</l>
<l>Spiegelt u lieve ghespeelken aen mi</l>
<l>Ende wacht u oft ghi en zijt niet vrij</l>
<l>Ten sal u niet berouwen</l>
<l>Coemt hem nemmermeer niet na bi</l>
<l n="50">Oft ghi wort gheloont met trouwen met trouwen</l>
</lg>
<lg><l>Ghespele gespele hi seyt dat hi mi mint</l>
<l>Die minne plach mi te lieghen</l>
<l>En gelooft die clappaerts niet en twint</l>
<l>Si staen al na bedrieghen</l>
<l n="55">doen loech sinen grooten schach</l>
<l>dat was die maghet die op mi sach</l>
<l>Ic boodt haer minnelijck goeden dach</l>
<l>Ic groetese hoochlike</l>
<l>God geve dat icse vinden mach</l>
<l n="60">Bi mi in hemelrijcke in hemelrijcke</l>
</lg>

</body>
</text>
<text>
<body><head type="comment">150 Een oudt liedeken </head>
<lg><l>   <hi rend="bold">T</hi>ghepeys leyt mi seer vast en quelt</l>
<l>Van mi en can icx niet gheweeren</l>
<l>Mijn sinnen zijn mi so seer ontstelt</l>
<l>Want troost van haer moet ic ontbeeren</l>
<l n="5">Ten coemt niet al na mijn begheeren</l>
<l>Want niet en baet wat ick labuere</l>
<l>Aldus moet ick mijn bloet verteeren</l>
<l>Ic ben daer in ic moet daer duere</l>
</lg>
<lg><l>Reyn gonste moet ick tot haer draghen</l>
<l n="10">Die nu so dick verwandelt mijn bloet</l>
<l>Mocht ick haer noch eens mijn lijden claghen</l>
<l>Mijn herte ontlasten dat waer mi goet</l>
<l>Nu moet ick derven haer vrientschap soet</l>
<l>Gheen slodt en can ic geschieten daer vore</l>
<l n="15">Dwelc mi bedroeft herte sin ende moet</l>
<l>Ic ben daer in ic moeter duere</l>
</lg>
<lg><l>Och lacen ic en weet niet waert mi ledt</l>
<l>Dat si mi schout die waerde reyn</l>
<l>dat is een plaet dat mi besmet</l>
<l n="20">Want ick gheen troost aen haer vinde</l>
<l>Lijde ick verdriet ende groot alleynde</l>
<l>Ick en vinde nerghens gheen avontuere</l>
<l>Mer ick hope het sal noch beteren ten eynde</l>
<l>Ick ben daer in ick moet daer duere</l>
</lg>
<lg><l n="25">Die nijders tongen hebbent gebrouwen</l>
<l>Dat ick van haer ben ghedreven</l>
<l>Op haer stont alle mijn betrouwen</l>
<l>Mer si heeft mi altemael begheven</l>
<l>Ic en derf niet meer op hope staen</l>
<l n="30">Want si maect mi dat leven te suere</l>
<l>Ten baet nyet alle mijn suchten ende beven</l>
<l>O lacen ick ben daer in ick moet daer dueren</l>
</lg>
<lg><l>Ter eeren van alle schoone ioncfrouwen</l>
<l>Die geerne in Venus armen ligghen</l>
<l n="35">So hebbe ick nu dit liet ghesonghen</l>
<l>Dat daer elck af mach smaken</l>
<l>Niemant en derf daer na seer haken</l>
<l>Dat soete verwandelt so dick int suere</l>
<l>Elck wachte hem voor vrou Venus saken</l>
<l n="40">Ick ben daer in ick moet daer duere</l>
</lg>

</body>
</text>
<text>
<body><head type="comment">151 Een oudt liedeken </head>
<lg><l><hi rend="bold">T</hi>e Bruynswijck staet een casteel</l>
<l>Daer woonen ghebroeders sesse</l>
<l>Die een die hadde een meysken lief</l>
<l>Hi en condese niet verghessen</l>
<l n="5">Dat clage ick god</l>
<l>Hi en condese niet verghesse</l>
</lg>
<lg><l>Die ridder sprac sinen schiltknecht toe</l>
<l>Och hansken lieve gheselle</l>
<l>Nu sadelt mi mijn alder beste ros</l>
<l n="10">Laet ruysschen over den velde</l>
<l>Dat clage ic god Laet ruysschen etc</l>
</lg>
<lg><l>Doen hy dat groene woudt over quam</l>
<l>dat ros dat viel ter aerden</l>
<l>Helpt mi Maria schoone moeder gods</l>
<l n="15">wat sal mijns nu ghewerden</l>
<l>dat clage ick god Wat sal mijns etc</l>
</lg>
<lg><l>Ende hi hief op een liedeken hi sanck</l>
<l>Alle druc woude hi vergheten</l>
<l>So luyde dat opter salen clanc</l>
<l n="20">Daer zijn liefken was gheseten</l>
<l>Dat claghe ick god Daer etc</l>
</lg>
<lg><l>Si stack haer hooft ter tinnen uut</l>
<l>Met twee beweende ooghen</l>
<l>Helpt mi Maria schoone moeder gods</l>
<l n="25">Men gaet mijn lief onthoofden</l>
<l>dat claghe ick go Men gaet etc</l>
</lg>
<lg><l>Si nam dat hooft al in haer hant</l>
<l>Si wiesschet vanden bloede</l>
<l>Helpt mi Maria schoone moeder gods</l>
<l n="30">Hoe wee is mi te moede</l>
<l>dat clage ick god Hoe wee is etc</l>
</lg>
<lg><l>Si nam dat swaert al metten knoop</l>
<l>Si settet op haer herte</l>
<l>Si litet so lijselijc innewaert gaen</l>
<l n="35">Des hadde die ridder smerte</l>
<l>Dat claghe ick god Des had etc</l>
</lg>
<lg><l>Nu zijn daer twee ghelievekens doot</l>
<l>die een om des anders wille</l>
<l>Waer vintmense nu in kerstenrijck</l>
<l n="40">die draghen sulcke minne</l>
<l>dat claghe ick god Die draghen etc</l>
</lg>
<lg><l>Nu zijn daer twee gheliefkens doot</l>
<l>Och waer salmense graven</l>
<l>Al onder eenen eglentier</l>
<l n="45">Dat graf sal rooskens draghen</l>
<l>dat claghe ick god</l>
<l>Dat graf sal etc</l>
</lg>

</body>
</text>
<text>
<body><head type="comment">152 Een oudt liedeken </head>
<lg><l><hi rend="bold">T</hi>e Gherbeken binnen</l>
<l>daer staet een steenen huys</l>
<l>daer rijdt alle daghe</l>
<l>Een edel lantsvrouwe uut</l>
<l n="5">Si rijdt uut alle daghe</l>
<l>Selve heeft si een so goeden getrouwen man</l>
<l>die clerc die scrijver stont in haeren sinne</l>
</lg>
<lg><l>Die heere tot zijnder vrouwen sprack</l>
<l>Wel edel ioncfrouwe mijn</l>
<l n="10">Seer wonderlijcke dinghen</l>
<l>Mi ter oore ghecomen zijn</l>
<l>Mi is ter ooren ghecomen</l>
<l>Hoe dat ghi metten scrijver gaet spaceren inden wijn</l>
<l>Ende te samen boeleren gaet inder stoven</l>
</lg>
<lg><l n="15">Och heere seyde si heere</l>
<l>Wel edel heere mijn</l>
<l>Van alle sulcke dinghen</l>
<l>Wil ick onschuldich zijn</l>
<l>Ic en quam noeyt inder stoven</l>
<l n="20">Tis so menighe vrou soo menich eerbaer wijf</l>
<l>Si worden also dick beloghen</l>
</lg>
<lg><l>Tsmorghens vroech alst was schoon dach</l>
<l>die heere reedt van huys</l>
<l>Mer des avonts also spade</l>
<l n="25">So quam hi wederom na huys</l>
<l>Hi streeck op zijnder salen</l>
<l>Daer vant hi sinen scrijver bi zijnder ioncfrouwen staen</l>
<l>Seer vriendelic dat si op malcanderen sagen</l>
</lg>
<lg><l>Die vrouwe tot haren heere sprac</l>
<l n="30">Wel edel heere mijn</l>
<l>Van alsulcke saken</l>
<l>Moet ic nu schuldich zijn</l>
<l>Laet uwen moet doch sincken</l>
<l>Daer twee soete liefkens tsamen vergadert zijn</l>
<l n="35">Den rijnschen coelen wijn woudy hem gaerne schincken</l>
</lg>
<lg><l>Den rijnschen coelen wijn</l>
<l>Die ick u schincken sal</l>
<l>Daer sult ghi wel op dincken</l>
<l>Alle u leven lanc</l>
<l n="40">Ghi sult daerom wel dincken</l>
<l>Ic sal u beyde te gader doen steken in eenen sac</l>
<l>Al inder masen sal ic u doen verdrincken</l>
</lg>
<lg><l>Hi namse daer beyde te gader</l>
<l>Hi stackse in eenen sack</l>
<l n="45">Hi worpse al in der masen</l>
<l>Die mase die was nat</l>
<l>Hi worpse al inder masen</l>
<l>Daer stont so menich heere so menich edel man</l>
<l>die dat met beweenenden ooghen saghen an</l>
</lg>

</body>
</text>
<text>
<body><head type="comment">153 Een oudt liedeken </head>
<lg><l><hi rend="bold">T</hi>yrannich werc vol archs gedronghen</l>
<l>mi en twifelt niet noeyt erger quaet</l>
<l>dat ic oyt was van venus discipels ionghen</l>
<l>Dat maect mijn herte al desperaet</l>
<l n="5">Ick hebbe u verloren mijn toeverlaet</l>
<l>Ic en weet niet hoet gaet</l>
<l>Alleen so blijve ick boelken inder noot</l>
<l>Want trouwe is nu ter werelt doot</l>
</lg>
<lg><l>Alle mijnen druck moet ic nu ontbinden</l>
<l n="10">Hoe wel mi tvermaen is leedt</l>
<l>Gheenen troost en can ic aen u ghevinden</l>
<l>Elders te soecken dat waer mi onghereedt</l>
<l>Noyt scherper snede mijn herte doorsneet</l>
<l>Och noyt spere so wreet</l>
<l n="15">Si heeft mijn herte heel doorvloghen</l>
<l>Ter eeren van u schoon lief so wil ict gedoogen</l>
</lg>
<lg><l>   Gheen dinc ter werelt en dunct mi so fel</l>
<l>dat mijn ioncherte also seere deert</l>
<l>Als dat si met een ander bedrijft haer spel</l>
<l n="20">die mijn ionc herte also seer begeert</l>
<l>Het is mijnder herten een snijdende sweert</l>
<l>Och ic bens onweert</l>
<l>dat ic die alderliefste moet wesen schou</l>
<l>des sterve ic thien duysentich dooden nu</l>
</lg>
<lg><l n="25">Wee mi dat ic oeyt was gheboren</l>
<l>Ter droever tijt ic die werelt aensach</l>
<l>Dat ic moet derven die ic heb uutvercoren</l>
<l>dat is mijnder herten een swaer gelach</l>
<l>Ic mach wel roepen o wy o wach</l>
<l n="30">Ende bedrijven geclach</l>
<l>Coemt doot haelt mi uuten verdwijne</l>
<l>Want langer te leven is mijnder herten pijne</l>
</lg>
<lg><l>Schoon lief als ic van deser werelt sal sceiden</l>
<l>Ende ghi met eenen anderen doet u gevoech</l>
<l n="35">Segt doch eens god wil zyn siele geleyden</l>
<l>Hebbe ic also vele tis mi genoech</l>
<l>die noeyt dat pack van minnen en droech</l>
<l>Oft en trock die ploech</l>
<l>der ialousien in swaer verdriet</l>
<l n="40">Ic rade u voor tbeste sidyer niet en coemter niet</l>
</lg>

</body>
</text>
<text>
<body><head type="comment">154 Een nyeu liedeken </head>
<lg><l><hi rend="bold">T</hi>fij der valscher ialosien</l>
<l>Ghi valt mi teghen in partien</l>
<l>dat ic mijn lief met gherief</l>
<l>Moet derven hoe soude icx mi verblijen</l>
<l n="5">Wel roepen ic mach met geclach</l>
<l>Tsi nacht oft dach dat ic oeyt sach</l>
<l>diet mi doet die gon ic goet</l>
<l>Met woorden soet moet ic mi lien</l>
<l>Tfy der valscher ialosien</l>
</lg>
<lg><l n="10">Daer noyt wanck an en was gevonden</l>
<l>Jaloerscheyt doet mi anders gronden</l>
<l>Tot alder tijt so maect ghi nijt</l>
<l>door ialosie wort menich man verslonden</l>
<l>Jaloertsheyt snel ghi valt mi fel</l>
<l n="15">Laet u ghequel so vaer ic wel</l>
<l>Het cost mijn bloet der minnen soet</l>
<l>ghi weet den moet in vrien Tfy der etc</l>
</lg>
<lg><l>Die tortelduyf wil ic slachten</l>
<l>Haer eerste gaey niet te verachten</l>
<l n="20">Helpt haer die gaey van herten fraey</l>
<l>dat blust veel vreemde gedachten</l>
<l>Want this somen siet een groot vedriet</l>
<l>die mensch is crancker dan een riet</l>
<l>Staet hi vast hi wort verrast</l>
<l n="25">Tfaelt hem een last tontrien Tfy der etc</l>
</lg>
<lg><l>Noch gheef ic prijs eerbare vrouwen</l>
<l>Die haer vercieren met vast betrouwen</l>
<l>Met blij gelaet hoe dattet gaet</l>
<l>dat is den raet wilt dat onthouden</l>
<l n="30">En maken haer yent tot een present</l>
<l>Och thert verwent door liefden blent</l>
<l>Schoon bloem weest niet so dom</l>
<l>Rijt herwaerts om bi tien Tfy der etc</l>
</lg>
<lg><l>Prins wacht u der valscher ialosien</l>
<l n="35">Wilt niemant met een ander betien</l>
<l>daer noyt en was daer coemt wel ras</l>
<l>Veel vreemde fantasien</l>
<l>Mijn hert verhuecht in die genoecht</l>
<l>myn ieucht maect vruecht in die genoecht</l>
<l n="40">Sout niet so zijn dat cost mi pijn</l>
<l>Schout dat fenijn ende latet glien Tfy etc</l>
</lg>

</body>
</text>
<text>
<body><head type="comment">155 Een oudt liedeken </head>
<lg><l><hi rend="bold">V</hi>erblijt u ic sal u singhen voren</l>
<l>Den tijt heeft vruecht uutvercoren</l>
<l>Wi waren naect gheboren te voren</l>
<l>Al verteeren wi tgoet</l>
<l n="5">Wi dienen den heeren van selden vroet</l>
<l>Die al verdoet</l>
</lg>
<lg><l>Men moet den droeven sin verblijden</l>
<l>Om tgoet en sullen ons vrienden niet strijden</l>
<l>Wi sullent verteeren in tijden snijden</l>
<l n="10">So diep int vet</l>
<l>Ons penninghen blijven altemet</l>
<l>Int cabaret</l>
</lg>
<lg><l>Ghewet is hier tot desen spele</l>
<l>Besmet zijn wi met roeyaerts mele</l>
<l n="15">Wat batet dat ict hele seer vele</l>
<l>Om tvet van dien</l>
<l>Die sommighe souden vruecht implien</l>
<l>En deden die lien</l>
</lg>
<lg><l>Wilt vlien van hier die met ons gecken</l>
<l n="20">Wi sien genoechte in allen plecken</l>
<l>Ondanc der nijders becken wi wecken</l>
<l>Jolijt ende vruecht</l>
<l>Wie in zijn ioncheyt niet en verhuecht</l>
<l>Die is onduecht</l>
</lg>
<lg><l n="25">Doet duecht als duecht is in saysoene</l>
<l>Dijn iuecht hout altijt even groene</l>
<l>Die sulcke en was noyt coene in doene</l>
<l>Daer vruecht aencleeft</l>
<l>Wie om dat aertsche goet in sorgen leeft</l>
<l n="30">Voorwaer hi sneeft</l>
</lg>
<lg><l>Begheeft en schout die nijders plaghen</l>
<l>Wi heeft zijn goet voor hem gedraghen</l>
<l>Ons ouders oudt van daghen wi saghen</l>
<l>Si scheiden daer van</l>
<l n="35">Wel hem die tgoet oorboren can</l>
<l>Tsi wijf oft man</l>
</lg>
<lg><l>God gan haer broot diet hopelijc eten</l>
<l>Dus dan is best die sorghe vergheten</l>
<l>Die sulck is hooch gheseten ghesmeten</l>
<l n="40">Voort op een radt</l>
<l>Al vinden wi ons ghildebroeders achter nat</l>
<l>Wat achten wi dat</l>
</lg>
<lg><l>Wel sadt werden wi noch tavont vonden</l>
<l>In vat leyt eenen dronckaert ghebonden</l>
<l n="45">Die hout in ghesonden al stonden</l>
<l>Wi ghelijc een troey</l>
<l>Tweerdinneken borghet ons uuten doy</l>
<l>Dus woorden wi moy</l>
</lg>
<lg><l>Poy poy wort tavont ons maniere</l>
<l n="50">Schoy schoy laet ons genoechte hantieren</l>
<l>Wi willent van thienen van vieren te bieren</l>
<l>Tis goet int lijf</l>
<l>Neemt al in danc ist man oft wijf</l>
<l>Ons sot bedrijf</l>
</lg>

</body>
</text>
<text>
<body><head type="comment">156 Een nyeu liedeken </head>
<lg><l><hi rend="bold">V</hi>an lieve te dichten wil ic beginnen</l>
<l>Al en ist ooc niet int openbaer</l>
<l>al wilde ict laten ic en soude niet connen</l>
<l>die minne van haer valt mi te swaer</l>
</lg>
<lg><l n="5">Helpt god heere wie sal ict claghen</l>
<l>Mijn onghenoechte mijn swaer verdriet</l>
<l>Ic gae te niet en van daghe tot daghen</l>
<l>Mer niemant en weet wat mijns geschiet</l>
</lg>
<lg><l>Ic hebbe ghemint ic en twijfel niet</l>
<l n="10">Een die mi noch bedriegen sal</l>
<l>Oorlof schoon lief wi moeten scheyden</l>
<l>Ten halven ghekeert en doelt niet al</l>
</lg>
<lg><l>Ist quaden wille oft quaet insteken</l>
<l>dat ic so rasch vergheten moet zijn</l>
<l n="15">U minne die doet mijn herte breken</l>
<l>Si quelt mi ter doot dat dunct mi</l>
</lg>
<lg><l>Heer god mocht ic den dach noch leven</l>
<l>dat si mi minde ende ic haer niet</l>
<l>So soude mijn herteken in vruechden leven</l>
<l n="20">daer ic nu ben in swaer verdriet</l>
</lg>
<lg><l>Die dit liedeken eerstwerf sanck</l>
<l>dat was een ruyter van herten fijn</l>
<l>Mocht hi slapen in zijn liefs armen blanck</l>
<l>Vol vruechden waer dat herte zijn</l>
</lg>

</body>
</text>
<text>
<body><head type="comment">157 Een oudt liedeken </head>
<lg><l><hi rend="bold">V</hi>erlangen ghi doet mijnder herten pijn</l>
<l>Al om te weten boelken oft icx u bade</l>
<l>Om troost om voetsel en medecijn</l>
<l>U liefde lieveken gaet mi te nade</l>
<l n="5">Eylaes eylaes eylaes boelken ay mi</l>
<l>Eylaes het moet gescheyden</l>
</lg>
<lg><l>Ghelijck die roose wast op den doren</l>
<l>heb ick met vruechden mijnen tijt gheleyt</l>
<l>daer ic voormaels was uutvercoren</l>
<l n="10">Certeyn daer ist mi nu ontseit</l>
<l>Eylaes eylaes eylaes myn herte dat screyt</l>
<l>O doot coemt voor rasch en niet en beyt</l>
</lg>
<lg><l>Ic hadde mi haer selven over ghegeven</l>
<l>Te doene daer haren sin toe droech</l>
<l n="15">Mer quade tonghen die hebbent bedreven</l>
<l>dat ic nu lijde dit ongevoech</l>
<l>Eylaes eylaes eylaes ten is niet genoech</l>
<l>Eylaes het scheyden coemt mi te vroech</l>
</lg>
<lg><l>O lief die mijn herte doorknaecht</l>
<l n="20">U minne doet mi so grooten pijn</l>
<l>Ic heb u so dicwils minen noot gheclaecht</l>
<l>Mer u driakel is moort ende fenijn</l>
<l>Eylaes eylaes eylaes adieu die liefste myn</l>
<l>Eylaes het moet ghescheyden</l>
</lg>
<lg><l n="25">Mocht ick haer ter sprake comen</l>
<l>Als ic hier voormaels heb gedaen</l>
<l>Ic soudt haer loonen het soude haer vromen</l>
<l>Nemmermeer en soude icx haer afgaen</l>
<l>eylaes eylaes ic mach wel myn handen slaen</l>
<l n="30">Eylaes si heeft mi ontrou ghedaen</l>
</lg>
<lg><l>Troost begheer ick noch aen dy</l>
<l>Och hertelijck lief mocht mi gheschien</l>
<l>Mi en roecx in wat manieren dat si</l>
<l>Mocht ic u voortstel noch eens aensien</l>
<l n="35">eylaes eylaes eylaes wat sal myns geschien</l>
<l>O doot coemt rasch ic sal u mi bien</l>
</lg>

</body>
</text>
<text>
<body><head type="comment">158 Een oudt liedeken </head>
<lg><l><hi rend="bold">V</hi>an liefden coemt groot lijden</l>
<l>Ende onder wijlen groot leyt</l>
<l>Het vrijde een hertoghinne</l>
<l>Een ridder wel ghemeyt</l>
<l n="5">Hi mindese seere hi haddese lief</l>
<l>Si en consten van grooter liefden</l>
<l>Te samen ghecomen niet</l>
</lg>
<lg><l>Die ioncvrouwe die was edele</l>
<l>Ende si ghinck eenen ganck</l>
<l n="10">Al tot haer vaders poorte</l>
<l>Daer si dat wachterken vant</l>
<l>Och wachter mijns vaders wachterkijn</l>
<l>Hoe rijck soude ick u maken</l>
<l>Woudt ghi ghelooven my</l>
</lg>
<lg><l n="15">Ick soude u wel ghelooven</l>
<l>Wel edel ioncfrouwelijn</l>
<l>Ontsage ic niet so seere</l>
<l>Den grooten heer vader dijn</l>
<l>Ick ontsie so seer dijns vaders thoren</l>
<l n="20">Waert dat u yet misquame</l>
<l>Mijn leven dat waer verloren</l>
</lg>
<lg><l>Mi en sal niet miscomen</l>
<l>Mijns vaders wachterkijn</l>
<l>Beyde ic u yet te lange</l>
<l n="25">Singt op ende wachtet mi</l>
<l>Ende wachtet mi voor der manen schijn</l>
<l>Singhet op een goet nyeu liedekijn</l>
<l>Singhet op nede wachtet mi</l>
</lg>
<lg><l>Die wachter ontsloot die poorte</l>
<l n="30">die ioncfrou die was bereedt</l>
<l>Den sadel die worp si op haer paert</l>
<l>Si reedt ten holen steene waert</l>
<l>Daer si haer soete liefken niet en vant</l>
<l>Daer sadt die fiere nachtegale</l>
<l n="35">Van minnen so wel en sanck</l>
</lg>
<lg><l>Nu segghet mi seyde si nachtegale</l>
<l>Wel cleyn wilt vogelkijn</l>
<l>Woudt ghi mi die bootscap draghen</l>
<l>Waer mijn schoon lief mach zijn</l>
<l n="40">Hi nam die ioncfrou edele</l>
<l>Hi settese achter hem op zijn paert</l>
<l>Hi voerdese also verre tot zijnder moeder waert</l>
</lg>
<lg><l>Moeder hier is mijn soete lief</l>
<l>die ick vant ten holensteen</l>
<l n="45">Vondise ten holensteen so voertse wederom</l>
<l>daer af soude comen groot leyt</l>
<l>daer af sal comen grooten noot</l>
<l>Daer salder eer morghen noene</l>
<l>Noch drie om wesen doot</l>
</lg>
<lg><l n="50">Hi nam die ioncfrou edele</l>
<l>Hi settese achter hem op zijn paert</l>
<l>Hi voerdese wederomme</l>
<l>Ten holensteen waert</l>
<l>Daer lach haer lief van rouwe doot</l>
<l n="55">Al in zijns selfs swaert vermoort</l>
<l>Was dat niet iammer groot</l>
</lg>
<lg><l>Si nam daer dat selve swaert</l>
<l>Si settet op haer herte</l>
<l>Mer eer dat swaert ten halven quam</l>
<l n="60">Haer herteken dat haer brac</l>
<l>daer lagen si beiden van rouwe doot</l>
<l>den ridder en zyn soete lief</l>
<l>was dat niet iammer groot</l>
</lg>
<lg><l>Die nacht die was seer doncker</l>
<l n="65">Die mane en scheen niet claer</l>
<l>Scone weerde moeder gods</l>
<l>Hoe salt met mi vergaen</l>
<l>Hoordy ons wachterken kermen niet</l>
<l>Ick duechte onser beyder dochter</l>
<l n="70">Sal wesen in groot verdriet</l>
</lg>
<lg><l>Die heere die stont op</l>
<l>Ende hi ontstack een licht</l>
<l>Hi ghinc van bedde te bedde</l>
<l>Hi en vant aijn dochter daer niet</l>
<l n="75">En hoordy ons wachterken kermen niet</l>
<l>Ic ducht ons beyder dochter</l>
<l>Sal wesen in groot verdriet</l>
</lg>
<lg><l>Si namen daer dat goelijc wachterkijn</l>
<l>Si leydent op den disch</l>
<l n="80">Si snedent in vieren</l>
<l>Ghelijc den salmen visch</l>
<l>Raet waerom deden si dat</l>
<l>Om dat een ander wachterken</l>
<l>Soude wachten te badt</l>
</lg>

</body>
</text>
<text>
<body><head type="comment">159 Een amoreus liedeken </head>
<lg><l><hi rend="bold">V</hi>aert wech ghepeyns verdriet</l>
<l>Mi is so leyt gheschiet</l>
<l>Ick worde altijt bespiet</l>
<l>Al voer ick over rijn</l>
<l n="5">Tis heel met druc doorwiet</l>
<l>Soot blijct wel int aenschijn</l>
<l>Ic derve die liefste mijn</l>
<l>al door die clappaertsfenijn</l>
<l>Hoe soude ic blijde ghezijn</l>
<l n="10">Dus singhe ic een droeflijc liet</l>
<l>Mijn herte haer eere biet</l>
<l>Mijn vruecht die is al niet</l>
<l>Verlanghen ghi doet mi pijn</l>
</lg>
<lg><l>Och heer oft si mi waer</l>
<l n="15">Al tot mijn wederpaer</l>
<l>So waer ic sonder vaer</l>
<l>Si is mijns herten greyn</l>
<l>Den nacht dunct mi een iaer</l>
<l>dus duchte ic dicwils swaer</l>
<l n="20">Het soude wel wesen maer</l>
<l>Het gebreect aen haer alleyn</l>
<l>Si is mijn lief certeyn</l>
<l>In spijt commer oft dyen</l>
<l>Haer wesen is so reyn</l>
<l n="25">Mocht alle dinc zijn claer</l>
<l>dat ic mocht crijghen haer</l>
<l>daer boocht mijn herte naer</l>
<l>God weet wel wie ic meyn</l>
</lg>
<lg><l>Fortuyn nu keert u radt</l>
<l n="30">Van droefheyt ben ick mat</l>
<l>Keert doch aen een ander blat</l>
<l>dwelc mi mach wesen goet</l>
<l>Ic trede den selven padt</l>
<l>Ic bade in trueren badt</l>
<l n="35">Ic ben mijns levens sadt</l>
<l>Ic verteer mijns herten bloet</l>
<l>Om dat ic derven moet</l>
<l>Haer aenschijn is so soet</l>
<l>Si en is niet diet mi doet</l>
<l n="40">Ic en noeme u niemant plat</l>
<l>Die waer om is dat</l>
<l>Ic moet verbeyden wat</l>
<l>Na ebbe so coemt die vloet</l>
</lg>
<lg><l>Princersse die mi hout</l>
<l n="45">Gevanghen so menichfout</l>
<l>Ten is niet al haer schout</l>
<l>Want ghi mi vrientschap gant</l>
<l>U derven mi seer rout</l>
<l>Ic beminne u boven gout</l>
<l n="50">Mer fortuyne mi verdout</l>
<l>Al waer ic haer viant</l>
<l>dus blijve ic inden brant</l>
<l>Al om mijn liefken playsant</l>
<l>Ic cnaghe den droeven cant</l>
<l n="55">Therte is mi seer dicwil cout</l>
<l>Mer den moet is noch stout</l>
<l>den geest ooc niet en flaut</l>
<l>Soot blijct na mijn verstant</l>
</lg>

</body>
</text>
<text>
<body><head type="comment">160 Van heer Danielken </head>
<lg><l><hi rend="bold">W</hi>ildy hooren een goet nyeu liet</l>
<l>En dat sal ic ons singen</l>
<l>Wat heer danielken is gesciet</l>
<l>Al met vrou venus minne</l>
</lg>
<lg><l n="5">Oorlof sprac hi vrouwe waert</l>
<l>Ende ic wil van u sceyden</l>
<l>Ic wil gaen trecken te romen</l>
<l>Al om des paus geleiden</l>
</lg>
<lg><l>Heer daniel wilt ghi orlof ontfaen</l>
<l n="10">ic en wil u niet begeven</l>
<l>Laet ons in die camer gaen</l>
<l>die hoochste minne pleghen</l>
</lg>
<lg><l>dat en doe ic niet vrouwe fier</l>
<l>mi dunct in alle minen sinne</l>
<l n="15">u ogen bernen al waert een vier</l>
<l>mi dunct ghi zijt een duvelinne</l>
</lg>
<lg><l>Heer daniel wat ist dat ghi segt</l>
<l>Ghi en dort u niet vermeten</l>
<l>coemt ghi noch weder inden berch</l>
<l n="20">dat woort en sal ic niet vergeten</l>
</lg>
<lg><l>Trouwe neen ic ioncfrou stout</l>
<l>Nu noch te geenen stonden</l>
<l>En peynse ic om dijnen rooden mont</l>
<l>Die en achte ic niet tot allen stonden</l>
</lg>
<lg><l n="25">Daniel wilt ghi oorlof saen</l>
<l>Neemt oorlof aen die grijsen</l>
<l>werwaert dat ghi henen keert</l>
<l>onsen lof sult ghi altijt prisen</l>
</lg>
<lg><l>Hi nam een staf al in zijn hant</l>
<l n="30">Ende hi streec te romen binnen</l>
<l>Nu bidde ic maria die moeder gods</l>
<l>Dat ic den paus mach vinden</l>
</lg>
<lg><l>Doen quam hi voor den paus ghegaen</l>
<l>Voor onsen eertschen vader</l>
<l n="35">Here ic soude mi biechten geerne</l>
<l>Ende roepen op god genade</l>
</lg>
<lg><l>Ic soude mi biechten seer bevreest</l>
<l>Met alle mijnen sinne</l>
<l>Ic heb seven iaer inden berch gheweest</l>
<l n="40">Met vrou Venus die duyvelinne</l>
</lg>
<lg><l>Hebdi seven iaer inden berch gheweest</l>
<l>Met vrou venus due duyvelinne</l>
<l>So sult ghi bernen eewelijc</l>
<l>Al in die helsce pijne</l>
</lg>
<lg><l n="45">Die paus nam eenen drooghen stock</l>
<l>Ende stack hem in die aerde beneven</l>
<l>Wanneer desen stock roosen draecht</l>
<l>Dan zijn u sonden vergheven</l>
</lg>
<lg><l>Vermaledijt moeten die pausen zijn</l>
<l n="50">Die ons ter hellen drijven</l>
<l>Si hebben gode so menighen siele ghenomen</l>
<l>Die wel behouden mochten blijven</l>
</lg>
<lg><l>Hi tooch te ronsen opt hooge huys</l>
<l>Om drie zijnder suster kinder</l>
<l n="55">Die nam hi al metter hant</l>
<l>Ende leydese bi Venus zijnder vriendinne</l>
</lg>
<lg><l>Al doen den derden dach omme quam</l>
<l>Dien droogen stock droech roosen</l>
<l>Men sant bode ende wederbode</l>
<l n="60">Om heer daniel te soecken</l>
</lg>
<lg><l>Doen hi voor den berch quam</l>
<l>Vrou venus die quam hem teghen</l>
<l>Segt mi segt mi daniel fijn</l>
<l>Hoe is die reyse gelegen</l>
</lg>
<lg><l n="65">Hoe nu die reyse is gelegen</l>
<l>Daer toe is mi so leyde</l>
<l>Die paus heeft mi sulcken troost gegeven</l>
<l>Eewelic van god te zijn ghescheyden</l>
</lg>
<lg><l>Si sette hem eenen stoel</l>
<l n="70">Daer in so ghinck hi sitten</l>
<l>Si haelden hem eenen vergulden nap</l>
<l>Ende wilden danielken schincken</l>
</lg>
<lg><l>Hi en wilde eten noch drincken</l>
<l>Si wilde eenen raet versieren</l>
<l n="75">Hoe si in die camer soude comen</l>
<l>Met seven camerieren</l>
</lg>
<lg><l>Mer doen si uuter camer quam</l>
<l>Al lachende ende al speelende</l>
<l>Al had si eewelijck ghespeelt</l>
<l n="80">Heer Daniel die hadde gheswegen</l>
</lg>
<lg><l>Mer die dit liedeken eerstwerf sancck</l>
<l>Sijn herte lach hem in dolen</l>
<l>Hi was liever in venus bedwanck</l>
<l>Dan in helsche scholen</l>
</lg>

</body>
</text>
<text>
<body><head type="comment">161 Een nyeu liedeken </head>
<lg><l><hi rend="bold">W</hi>aect op waect op ghi waerde gast</l>
<l>die valcke is opter stranghen</l>
<l>Hi keert hem seer na des daghes licht</l>
<l>daer na staet sijn verlanghen</l>
<l n="5">daerom ic u in trouwen rade</l>
<l>die morghen sterre inden hemel staet</l>
<l>Siet dat u niet en worde te spade</l>
<l>Keert u schoon lief van danen</l>
</lg>
<lg><l>Neen wachter neen laet dat geschal</l>
<l n="10">Wat dinghe helpt u dat schimpen</l>
<l>Ghi brenget ons beyde in groot ongeval</l>
<l>Het can u luttel ghehelpen</l>
<l>Dat ghi verstoort den liefsten gast</l>
<l>Hi coemt hier lacen selden</l>
<l n="15">Ten is noch niet so na den dach</l>
<l>Ghi sullet noch misghelden</l>
</lg>
<lg><l>Neen vrou neen weest niet so fel</l>
<l>Door ghene swerte wolcken</l>
<l>Mi dunct ic sie een sterre claer</l>
<l n="20">Al door die wolcken comen stolcken</l>
<l>Oft ic daer in bedroghen ben</l>
<l>daer gheve ic mi in schuldich</l>
<l>den dach en is niet so na daer bi</l>
<l>Ghi slaept noch wel een vre oft dry</l>
<l n="25">Laet mi in uwer hulpen</l>
</lg>
<lg><l>Die gast die gast die si vercoos</l>
<l>Haers herten een tabernakel</l>
<l>In heeter liefden haers herten begheert</l>
<l>Si brant recht als een fackel</l>
<l n="30">Haer dunct een vre een iaer lanck dueren</l>
<l>Si en heves gheen verdrieten</l>
<l>Si speelde beyde haers herten begheeren</l>
<l>Tot dat die lichte morghen sterre</l>
<l>Quam aenden hemel schieten</l>
</lg>
<lg><l n="35">Dat vrouken in haer bedde lach</l>
<l>Met haer snee witte wanghen</l>
<l>Haer roode mont haer bruyn ogen opslach</l>
<l>Haer herte is so banghe</l>
<l>Voor die nijders tonghen is si seer versaecht</l>
<l n="40">Den dach coemt aen ghestreken</l>
<l>Hi spranck daer lustelijck door den clee</l>
<l>Dat scheyden doet hem beyden wee</l>
<l>Ende strijdt boven alle valcken</l>
</lg>

</body>
</text>
<text>
<body><head type="comment">162 Een nyeu liedeken </head>
<lg><l><hi rend="bold">W</hi>ie wil hooren een goet nyeu liet</l>
<l>En dat sal ick ons singhen</l>
<l>mer dat te wittenberg is geschiet</l>
<l>Van also vreemde dinghen</l>
</lg>
<lg><l n="5">Daer ghinghen twee gespeelken goet</l>
<l>So verre aen gheen groen heyde</l>
<l>die een die voerde eenen huebscen moet</l>
<l>die ander weende seere</l>
</lg>
<lg><l>Ghespele wel lieve ghespeelken goet</l>
<l n="10">Waer om weende ghi so seere</l>
<l>Mer weent ghi om uus vaders goet</l>
<l>Oft weent ghi om u eere</l>
</lg>
<lg><l>Ic en ween niet om mijns vaders goet</l>
<l>Ic en ween niet om mijn eere</l>
<l n="15">Wie twee wi hebben eenen lantsknecht lief</l>
<l>Rijck god wie sal hem werden</l>
</lg>
<lg><l>Ghespele wel lieve ghespele goet</l>
<l>Laet mi den lantsknecht alleene</l>
<l>Ick sal u mijnen broeder gheven</l>
<l n="20">Mijns vaders goet een deele</l>
</lg>
<lg><l>Och dijnen broeder en wil ic niet</l>
<l>Noch dijns vaders goet een deele</l>
<l>Ic hebbe veel liever mijn soete lief</l>
<l>Dan silver oft root gulden</l>
</lg>
<lg><l n="25">En neme ick dan die rijcke</l>
<l>So truert die suyverlijcke</l>
<l>die rijcke wil ick laten varen</l>
<l>Ende nemen die suyverlijcke</l>
</lg>
<lg><l>Een luttel goets is haest verteert</l>
<l n="30">dan heeft die liefde een eynde</l>
<l>dan zijn wi twee noch ionc ende sterck</l>
<l>Meer goets mach ons ghewerden</l>
</lg>
<lg><l>   Hi nam dat maechdeken bider hant</l>
<l>Bi haer snee witten handen</l>
<l n="35">Hi voerdese voor dat groene wout</l>
<l>dat groene wout ten eynde</l>
</lg>
<lg><l>Daer vonden si twee een bedde</l>
<l>Van peerlen ende van siden</l>
<l>Adieu adieu mijn soete lief</l>
<l n="40">Het gaet sich aen een scheyden</l>
</lg>
<lg><l>Maer die dit liedeken eerstwerf sanck</l>
<l>Hi hevet wel ghesonghen</l>
<l>Hi hevet alle vroukens lief</l>
<l>God scheynde die verraders tonghen</l>
</lg>

</body>
</text>
<text>
<body><head type="comment">163 Een oudt liedeken </head>
<lg><l><hi rend="bold">W</hi>ie wil hooren een goet nyeu liet</l>
<l>En dat sal ick ons singhen</l>
<l>Al vander edelder minne</l>
<l>Van een ridder ende een ioncfrouwe</l>
<l n="5">Si droeghen verholen minne</l>
</lg>
<lg><l>Die vrouwe op hoogher salen lach</l>
<l>Van also verre dat si sach</l>
<l>Si sach hem van so verre</l>
<l>Si sach hem comen ghereden</l>
<l n="10">Veel claerder dan een sterre</l>
</lg>
<lg><l>Si stack zijn hant onder zijn cleet</l>
<l>Een vingherlinck was daer bereedt</l>
<l>Dat worp hi inden rijn</l>
<l>die vrouwe op haer salen lach</l>
<l n="15">Seer noode wou zijt verloren laten blijven</l>
</lg>
<lg><l>Ende si had een cleyn vondel hont</l>
<l>dat conste wel duycken tot in den gront</l>
<l>So diep in ghenen gronde</l>
<l>dat haelde haer dat vingherlijn</l>
<l n="20">In also corter stonden</l>
</lg>
<lg><l>Doen si dat vingherlinc ontfangen hadde</l>
<l>Ende si dat seer wel besach</l>
<l>So stont daer in gescreven</l>
<l>Och rijck heer god hoe salich dat hi waer</l>
<l n="25">Die lazarus mochte wesen</l>
</lg>
<lg><l>Si ghinc voor haren vader staen</l>
<l>Voor haren liefsten vader</l>
<l>Siet vader ick moet u claghen</l>
<l>Ic ben besmet met lazarie</l>
<l n="30">Ic moet uut alle mijnen maghen</l>
</lg>
<lg><l>Och dochter sprac hi dochter mijn</l>
<l>Hoe soude dat moghen ghezijn</l>
<l>Want ghi zijt also schone</l>
<l>Ende boven alle lantsvrouwen</l>
<l n="35">So spant ghi die croone</l>
</lg>
<lg><l>Die vader al totter dochter sprac</l>
<l>Och dochter wel lieve dochter mijn</l>
<l>Hoe gaerne soude ic weten</l>
<l>Waer u die leelike lazarije</l>
<l n="40">eerst uut sal breken</l>
</lg>
<lg><l>Dat meysken dat niet laten en dorst</l>
<l>Si nam een mes si cloofde haer borst</l>
<l>Siet vader ic salt u bethoonen</l>
<l>Si en condese daer na in seven iaer</l>
<l n="45">Ghesuyveren noch gheschoonen</l>
</lg>
<lg><l>Men ghinc haer daer een huysken maken</l>
<l>Besiden des weechs al vander straten</l>
<l>Men huerde haer eenen gheselle</l>
<l>die haer al door die minne van god</l>
<l n="50">Soude clincken die lazarissche helle</l>
</lg>
<lg><l>Daer in so lach si seven iaer</l>
<l>dat si noch sonne noch mane en sach</l>
<l>Niet meer dan tot eenen tijde</l>
<l>So liet si haer dore open staen</l>
<l n="55">Si sach den ridder comen rijden</l>
</lg>
<lg><l>Si wiesch haer handen si waren schoon</l>
<l>Si leydese opten sadel boom</l>
<l>Si lieter die sonne op schijnen</l>
<l>Doen kende hi dat vingherlijn</l>
<l n="60">Dat hi worp inden rijne</l>
</lg>
<lg><l>Hi settese voor hem op dat paert</l>
<l>Hi voerdese tot sinen lande waert</l>
<l>Hi cleedese al met gouwe</l>
<l>Ten eynden vanden seven iaer</l>
<l n="65">So was si des ridders vrouwe</l>
</lg>

</body>
</text>
<text>
<body><head type="comment">164 Vanden Timmerman </head>
<lg><l><hi rend="bold">W</hi>ie wil hooren singhen</l>
<l>Van eenen Timmerman</l>
<l>Van eender borchgravinnen</l>
<l>Hoe si haer leif ghewan</l>
</lg>
<lg><l n="5">Die heeren seyden wellecome timmerman</l>
<l>Ghi zijt ons waerste gast</l>
<l>Ghy sult noch tavont hangen</l>
<l>Aen eenen boom staet vast</l>
</lg>
<lg><l>Waer om so sal ic hanghen</l>
<l n="10">Ic en ben ia gheen dief</l>
<l>dat herte van minen iongen lieve</l>
<l>heeft een schoon vrou seer lief</l>
</lg>
<lg><l>Sal ic noch tavont hangen</l>
<l>Aen eenen boom staet vast</l>
<l n="15">Versincken moeten die wortelen</l>
<l>Verbarnen moet den bast</l>
</lg>
<lg><l>Dat vernam een vrouwe</l>
<l>Eens groten lantsheren wijf</l>
<l>si dede haer paerdeken sadelen</l>
<l n="20">Al om des timmermans lijf</l>
</lg>
<lg><l>Doen si haer paerdeken ghesadelt had</l>
<l>Haer sporen had aenghedaen</l>
<l>So was den timmerman</l>
<l>Ter leederen opghegaen</l>
</lg>
<lg><l n="25">Nu hoort ghi heeren alle</l>
<l>Quaem die borchgravinne voor u beddeken staen</l>
<l>Soudyse helsen ende cussen</l>
<l>Oft soudise laten gaen</l>
</lg>
<lg><l>Quaem mi die borchgravinne</l>
<l n="30">Voor myn beddeken staen</l>
<l>Ic soudese helsen ende cussen</l>
<l>Ende vriendelijck ontfaen</l>
</lg>
<lg><l>Soudijse helsen ende cussen</l>
<l>Ende vriendelijck ontfaen</l>
<l n="35">so en heeft dese timmerman</l>
<l>Niet al te veel misdaen</l>
</lg>
<lg><l>Coemt af coemt af goet timmerman</l>
<l>U is verbeden u lijf</l>
<l>dat heeft gedaen een vrouwe</l>
<l n="45">Eens groot lantsheeren wijf</l>
</lg>
<lg><l>Hevet dat gedaen een vrouwe</l>
<l>Eens groot lantsheeren wijf</l>
<l>God houdse in haerder eeren</l>
<l>Ende mi mijn ionghe lijf</l>
</lg>
<lg><l>  50 Hi wranck van sinen handen</l>
<l>Een gouden vingherlijn</l>
<l>dat gaf hy haer teenen pande</l>
<l>Si hadde behouden zijn lijf</l>
</lg>

</body>
</text>
<text>
<body><head type="comment">165 Een oudt liedeken </head>
<lg><l><hi rend="bold">W</hi>ilt god ic sal beginnen</l>
<l>Vander alderliefste mijn</l>
<l>myn hert wil ic bi haer eynden</l>
<l>Rijc god waer machse zijn</l>
<l n="5">Si wil mi nu begheven</l>
<l>Si neemt mi lijf ende leven</l>
<l>die alderliefste mijn</l>
</lg>
<lg><l>Myn hert is mi doorschoten</l>
<l>Met eene vierighen pijl</l>
<l n="10">Dat heeft ghedaen een vrouken</l>
<l>Si staet int herte mijn</l>
<l>Si hout myn herte bevanghen</l>
<l>Na haer staet mijn verlangen</l>
<l>Si staet int herte mijn</l>
</lg>
<lg><l n="15">Mijn lieveken heeft twee borstkens ront</l>
<l>Veel witter dan die snee</l>
<l>Mach si mi niet ghewerden</l>
<l>dat doet mijn herte so wee</l>
<l>Gheen liever op aerden</l>
<l n="20">Mach si mi niet ghewerden</l>
<l>dat doet mijn herte so wee</l>
</lg>
<lg><l>Schoon lief ic sal u helpen</l>
<l>Wat u te helpen staet</l>
<l>Ic sal om uwen wille</l>
<l n="25">Vader ende moeder af gaen</l>
<l>Schoon lief laet u gebruycken</l>
<l>Ende wilt u herte ontsluyten</l>
<l>Laet mi daer rusten in</l>
</lg>
<lg><l>Schoon lieveken wi moeten scheyden</l>
<l n="30">Is dat niet iammer groot</l>
<l>die maget bestont te weynen</l>
<l>den ruyter in haren schoot</l>
<l>Wat gaf hi haer te loone</l>
<l>Een vriendelijc cussen scoone</l>
<l n="35">Aen haren rooden mont</l>
</lg>
<lg><l>Die dit liedeken dichte</l>
<l>dat was een ruyter fijn</l>
<l>Hi hevet wel ghesonghen</l>
<l>hi en mach bi zijn lief niet zijn</l>
<l n="40">Si singhet wel boven maten</l>
<l>Mijn boel en sal ic niet laten</l>
<l>Ten eynden vanden leven mijn</l>
</lg>

</body>
</text>
<text>
<body><head type="comment">166 Een oudt liedeken </head>
<lg><l><hi rend="bold">W</hi>aer sal ic mi henen keren</l>
<l>ic arm broederlijn</l>
<l>Wes sal ic mi gheneren</l>
<l>Mijn goet is veel te cleyn</l>
<l n="5">Als ic een wesen haen</l>
<l>So moet ic balde van daen</l>
<l>dat ic nu soude verteeren</l>
<l>dat heb ic te voren verdaen</l>
</lg>
<lg><l>Ic ben te vroech gheboren</l>
<l n="10">Al keer ic mi om emde om</l>
<l>Myn gheluc coemt eerst morgen</l>
<l>Al had ic een keyserdom</l>
<l>daer toe den tol vanden rijn</l>
<l>Ende waer Venegien mijn</l>
<l n="15">Het waer doch al verloren</l>
<l>Het moeste versluymet zijn</l>
</lg>
<lg><l>So en wil ick dan niet sparen</l>
<l>Ende wil dat ooc verteeren</l>
<l>ic en wil daerom niet sorghen</l>
<l n="20">God besorghes mi morgen meer</l>
<l>Wat helpt my dat ic spaer</l>
<l>Billicx ick verloort te gaer</l>
<l>Tsou mi een dief ontdragen</l>
<l>Het roude mi wel een iaer</l>
</lg>
<lg><l n="25">Ic wil hem laten sorghen</l>
<l>die dat ter herten gaet</l>
<l>Mijn gelt wil ic verbrassen</l>
<l>Versluymen vroech ende spae</l>
<l>Ende ic ben even bly</l>
<l n="30">Bi die menighe waer dat si</l>
<l>Het springet opter heyden</l>
<l>God behoede zijn geschil</l>
</lg>
<lg><l>Ic sie op gheender heyden</l>
<l>Menichte van bloemen staen</l>
<l n="35">Si zijn so wel ghecleydet</l>
<l>Wat sorghen soude ic haen</l>
<l>Als mijn goet over quam</l>
<l>Ic ben so frisch ende ionck</l>
<l>Sou mi die doot bedwingen</l>
<l n="40">Ic en truerde daer niet om</l>
</lg>
<lg><l>Drie worpen inder caerten</l>
<l>dat is die wapen mijn</l>
<l>ses huebsce vroulijns hertzen</l>
<l>Op elcke side drie</l>
<l n="45">Coemt hier du schoonste wijf</l>
<l>Ghi verblijt dat herte mijn</l>
<l>Lief mocht ic bi u slapen</l>
<l>So waer mijn herte bly</l>
</lg>
<lg><l>Die voghelen laet ic sorgen</l>
<l n="50">Al teghen desen winter calt</l>
<l>Wil mi de weert niet borgen</l>
<l>Mijn rock gheve ic hem balt</l>
<l>myn hueyckelijn ooc daer toe</l>
<l>ic en heb noch rast noch rou</l>
<l n="55">des avonts ende des morgens</l>
<l>Beyde ict al verdoe</l>
</lg>
<lg><l>Geen beter dinc op aerden</l>
<l>Wanneer ic goet leven hae</l>
<l>En weet ic meer</l>
<l n="60">dan sluymen vroech ende spae</l>
<l>daer toe eenen vrijen moet</l>
<l>Ic en stae niet seer na tgoet</l>
<l>Als menich rijck borghere</l>
<l>Na grooten woecker doet</l>
</lg>
<lg><l n="65">Hi wint zijn goet met slaven</l>
<l>daer toe met sorghen groot</l>
<l>Wanneer hi rust sal haven</l>
<l>So leyt hi al waer hi doot</l>
<l>So ben ick frisch ende ionck</l>
<l n="70">God geve mi veel terstont</l>
<l>God hoede mi ionge knape</l>
<l>dat mi gheen homoet en coemt</l>
</lg>
<lg><l>Heerweert steect aen het ghebraden</l>
<l>daer toe die hoenderen ionck</l>
<l n="75">daer toe mach ons beraden</l>
<l>Eenen frischen coelen dronck</l>
<l>brengt hier den coelen wijn</l>
<l>ende schenct ons dapper in</l>
<l>Mi is een buyt beraden</l>
<l n="80">die moet versluymet zijn</l>
</lg>
<lg><l>Dat swaert op mijnder siden</l>
<l>Ick make mi haest daer van</l>
<l>En heb ick niet rijden</l>
<l>Te voet so moet ick gaen</l>
<l n="85">Het en wil niet zijn ghelijck</l>
<l>Ic en ben oock niet so rijck</l>
<l>Ic moet den tijt verbeyden</l>
<l>ende verwachten dat goet arffelic</l>
</lg>
<lg><l>Die dit liedeken schoone</l>
<l n="90">Ghesongen heeft voorwaer</l>
<l>dat heeft gedaen een sluymer</l>
<l>God geve hem een goet iaer</l>
<l>Al inden coelen wijn</l>
<l>Hi wilde altijt vrolijc zijn</l>
<l n="95">Sijn gelt heeft hi verbrasset</l>
<l>Met schoone vrouwen fijn</l>
</lg>

</body>
</text>
<text>
<body><head type="comment">167 Vanden Coninck van Castilien </head>
<lg><l><hi rend="bold">W</hi>ie wil hooren singhen</l>
<l>een druckelijc nieu liet</l>
<l>Van die coninc van Castilien</l>
<l>Hoe dat hi uuten lande schiet</l>
</lg>
<lg><l n="5">Trompetten ende claroenen</l>
<l>dede hi so sere slaen</l>
<l>dat si alle souden comen</l>
<l>die met hem wilden gaen</l>
</lg>
<lg><l>Als si opt water quamen</l>
<l n="10">daer geschieden iammer groot</l>
<l>die scepen vlogen van macander</l>
<l>si waren alle in groter noot</l>
</lg>
<lg><l>Die coninc sprac Joanna</l>
<l>Wel edel vrouwe mijn</l>
<l n="15">dit is bi uwen schulden</l>
<l>dat wi in desen noode zijn</l>
</lg>
<lg><l>Die coninc totten stierman sprac</l>
<l>wel edel stierman fijn</l>
<l>Nu brenget mi weder te lande</l>
<l n="20">mi en roect niet waer wij zijn</l>
</lg>
<lg><l>Die stierman fijn totten coninc sprac</l>
<l>Wel edel heere mijn</l>
<l>Ic en can u niet te lande gebrenghen</l>
<l>Ic en weet niet waer wi zijn</l>
</lg>
<lg><l n="25">Die coninc viel ootmoedelijc</l>
<l>Op beyde zijn knien</l>
<l>Hi badt gode van hemelrijck</l>
<l>dat hem gracie mocht geschien</l>
</lg>
<lg><l>Die stierman totten coninck sprac</l>
<l n="30">Wel edel here mijn</l>
<l>Mi dunct ic hoore die voghelen singhen</l>
<l>Ic hope het sal wel zijn</l>
</lg>
<lg><l>Doen si in Engelant quamen</l>
<l>Men hiet hem willecoem zijn</l>
<l n="35">Men scanc hem daer te drincken</l>
<l>den alderbesten wijn</l>
</lg>
<lg><l>Van daer so gingen si seylen</l>
<l>Al na dat spaensche lant</l>
<l>Tot zijnder edelder vrouwen</l>
<l n="40">Al in behoudender hant</l>
</lg>

</body>
</text>
<text>
<body><head type="comment">168 Vanden storm van Munster </head>
<lg><l><hi rend="bold">W</hi>ie was die ghene die die looverkens brac</l>
<l>Ende diese inder narren cappen stac</l>
<l>Het wil hem openbaren</l>
<l>Wi riepen dat cruyce al vanden hemel an</l>
<l n="5">Wi vrome lantsknechten alle</l>
</lg>
<lg><l>Het was op eenen maendach</l>
<l>datmen den storm voor Munster sach</l>
<l>Ontrent den seven uren</l>
<l>daer bleef so menich lantsknecht doot</l>
<l n="10">Te Munster onder die mueren</l>
</lg>
<lg><l>Die storm die duerde een corte tijt</l>
<l>Tot dat die metten waren bereyt</l>
<l>die metten waren ghesonghen</l>
<l>doen schoten wi daer drie bussen los</l>
<l n="15">Al arm so sloeghen die trommelen</l>
</lg>
<lg><l>Wi vielen Munster dapperlijck an</l>
<l>Wi leden schade so menighen man</l>
<l>Men sach daer menich bloet verghieten</l>
<l>Men sach daer menigen vromen lantsknecht</l>
<l n="20">Het bloet liep over haer voeten</l>
</lg>
<lg><l>Die lantsknechten waren in grooter noot</l>
<l>daer bleeffer wel drie duysent doot</l>
<l>In onderhalver uren</l>
<l>Was dat niet een groote schare van volc</l>
<l n="25">Noch en sal geen lantsknecht trueren</l>
</lg>
<lg><l>Wi weecken in een wilde velt</l>
<l>In die scanssen hebben wi gevuert ons gelt</l>
<l>Eenen raet souden si ons gheven</l>
<l>Wi riepen Maria gods moeder aen</l>
<l n="30">Beschermt ons lijf ende leven</l>
</lg>
<lg><l>Knipperdollinc tot sinen knechten sprac</l>
<l>Ghi borghers coemt hier op die wacht</l>
<l>Laet ons den hoop aenschouwen</l>
<l>Al waren si noch drie duysent sterc</l>
<l n="35">den prijs willen wi behouden</l>
</lg>
<lg><l>Een busschieter die daer was</l>
<l>Hi schoot drie cortouwen al op dat pas</l>
<l>Veel snelder dan een duyve</l>
<l>Wistent mijn vader ende moeder thuys</l>
<l n="40">Si soude mi helpen trueren</l>
</lg>
<lg><l>Die dit liedeken eerstmael sanck</l>
<l>Een vroom lantsknecht is hi ghenaemt</l>
<l>Hi hevet seer wel ghesonghen</l>
<l>Hi heeft te Munster aen dans gheweest</l>
<l n="45">den rey is hi ontspronghen</l>
</lg>

</body>
</text>
<text>
<body><head type="comment">169 Een nyeu liedeken </head>
<lg><l><hi rend="bold">W</hi>y groete myn heer met grooter eer</l>
<l>Van keyenborch verheven</l>
<l>Sonder yet meer wi groete hem seer</l>
<l>God laet hem langhe leven</l>
<l n="5">Van ons geslacht so isser veel</l>
<l>Men canse niet ghetellen</l>
<l>Wat batet dat ict swijch oft heel</l>
<l>Wi zijn bestroeyt met dat tuylsche meel</l>
<l>Wi draghen cappen met bellen</l>
</lg>
<lg><l n="10">Wi zijn al mal tis ons gheval</l>
<l>Wi willent ooc wel weten</l>
<l>Int aertsche dal maecken wi gheschal</l>
<l>Ons wijsheyt is versleten</l>
<l>Wi en kennen groen wit swert noch root</l>
<l n="15">Waer vintmen meerder dwasen</l>
<l>Onse sotheyt is so groot</l>
<l>Si blijft ons bi tot inder doot</l>
<l>Wi en konnen niet dan rasen</l>
</lg>
<lg><l>Die sommighe gaen strijcken men machse kijcken</l>
<l n="20">Si willen ons verachten</l>
<l>Voor ons ghelijcken so willen wi wijcken</l>
<l>Si zijn van ons gheslachten</l>
<l>Te botterdam zijn si ghedoopt</l>
<l>Te dixmuyen zijn si gheboren</l>
<l n="25">Waer ghi gaet oft waer ghi loopt</l>
<l>Ghi vinter sotten opgehoopt</l>
<l>Int bont gaen si versmoren</l>
</lg>
<lg><l>Si gaen brageren met bonte cleeren</l>
<l>Si zijn seer opgheblasen</l>
<l n="30">Men moetse eeren ghelijcken heeren</l>
<l>Waer vintmen meerder dwasen</l>
<l>Om datse hebben so grooten goet</l>
<l>doen si al wijse wercken</l>
<l>Watmen met sulcken dwasen doet</l>
<l n="35">Het schijnt al datmense prijsen moet</l>
<l>Dus en canment niet wel mercken</l>
</lg>

</body>
</text>
<text>
<body><head type="comment">170 Een amoreus liedeken </head>
<lg><l><hi rend="bold">U</hi>ut liefden siet Lijde ick verdriet</l>
<l>Ic en macht ooc niet uutspreken</l>
<l>Hoe dat si hiet die therte doorschiet</l>
<l>Twelc venus heeft ontsteken</l>
<l n="5">Noyt smert so groot In desen stoot</l>
<l>Wie soude den cloot ghenaken</l>
<l>Reyn roosken root troost mi tis noot</l>
<l>Eer ic den doot sal smaken</l>
</lg>
<lg><l>Ick ben doorwont Sijt des oorcont</l>
<l n="10">In tshertsen gront met liden</l>
<l>Nochtans haer mont ende borstkens ront</l>
<l>Can mi terstont verblijden</l>
<l>Int swerelts troon Door haren toon</l>
<l>Spant si den croon der vrouwen</l>
<l n="15">In desen hoon Haer dienaers loon</l>
<l>Wie soude die scoon betrouwen</l>
</lg>
<lg><l>Liefs woorden soet Voor ghelt voor goet</l>
<l>Want lief bi lief moet bliven</l>
<l>Noch vintmen goet dat troosten doet</l>
<l n="20">Twelc liefde doet verdrijven</l>
<l>Mer dees kersou daer ick op bou</l>
<l>Is bi geen vrou te ghelijcken</l>
<l>derf ic den dou Ick sterf van rou</l>
<l>Schoon liefken trou moet blijcken</l>
</lg>
<lg><l n="25">Laet hoop mijn vertrooster zijn</l>
<l>Schoon roosemarijn gepresen</l>
<l>soet medecijn Eer ick verdwijn</l>
<l>So is mijn pijn ghenesen</l>
<l>Mer weyghert zijt gheen meerder spijt</l>
<l n="30">Mijn herte dat splijt doort derven</l>
<l>Vermalendijt Si vre oft tijt</l>
<l>Ic roepe ic crijt om sterven</l>
</lg>
<lg><l>Ist haer behaecht Eer ghi lof draecht</l>
<l>haer si bevraecht met smeeken</l>
<l n="35">Ic heb ghewaecht Tsi gode gheclaecht</l>
<l>Dus hoort de maecht eerst spreken</l>
<l>Loppe niet verblint al teghen wint</l>
<l>Oock niet en mint met ooghen</l>
<l>Mer wel versint Eer ghi mint</l>
<l n="40">Eer ghi u vint bedroghen</l>
</lg>
<lg><l>Met oorlof reyn Siet int gemeyn</l>
<l>Ic blijf alleyn in smerte</l>
<l>Ic prijs dat greyn in swerelts pleyn</l>
<l>Si blijft alleyn int herte</l>
<l n="45">Si is eerbaer haer bruyn oochskens claer</l>
<l>Al sonder maer gheschepen</l>
<l>Een vre van haer Is duysent iaer</l>
<l>Tblock valt swaer te slepen</l>
</lg>

</body>
</text>
<text>
<body><head type="comment">171 Een nyeu liedeken </head>
<lg><l><hi rend="bold">W</hi>i meyskens net schoon gheblancket</l>
<l>die gaerne vreucht hantieren</l>
<l>Wi zijn verplet in Venus bruywet</l>
<l>Niemant en wilt ons nu vieren</l>
<l n="5">dat heeft ghedaen</l>
<l>Ons cussen ons lecken ons boerden ons gecken</l>
<l>ons drincken ons clincken ons roepen ons wincken</l>
<l>Het cost ons so menighen traen</l>
<l>Voor cort iolijt een lanc verwijt</l>
<l n="10">Ons vruecht die mach haest vergaen</l>
<l>Ons vruecht die mach haest vergaen</l>
</lg>
<lg><l>Om dat wi eens al binnens beens</l>
<l>Speelden met venus brande</l>
<l>Met luttel gheweens certeyn ic meens</l>
<l n="15">bleef onsen maechdom te pande</l>
<l>dat heeft ghedaen</l>
<l>Ons cussen ons lecken ons boerden ons gecken</l>
<l>ons drincken ons clincken ons roepen ons wincken</l>
<l>Ist nu niet qualijck ghemaect</l>
<l n="20">den buyc is groot dat is den noot</l>
<l>Wi zijn aen een kind gheraect Wi zijn etc</l>
</lg>
<lg><l>   Dan claghen wi snel met groot ghequel</l>
<l>Ons moeder om troost te verwerven</l>
<l>dan antwoort si fel een dubbel vel</l>
<l n="25">Een hoerken sult ghi sterven</l>
<l>dat heeft ghedaen</l>
<l>Ons cussen ons lecken ons boerden etc</l>
<l>Ons drincken ons schincken etc</l>
<l>Wat wilt ghi claghen mi</l>
<l n="30">dan gaen wi dolen wat batet verholen</l>
<l>Niemant en ontsegghen wi Niemant etc</l>
</lg>
<lg><l>Dus treden wi voort hoort dit appoort</l>
<l>Ende crijghen voor ons ghelucken</l>
<l>die pocken aent boort ende worden gesmoort</l>
<l n="35">So dat wi danssen op cruycken</l>
<l>dat heeft ghedaen</l>
<l>Ons cussen ons lecken ons boerden etc</l>
<l>Ons drincken ons clincken etc</l>
<l>dua worden wi cruypel ende manck</l>
<l n="40">Ons vrienden ons maghen wi luttel behagen</l>
<l>dus eyndt ons leven cranck Dus etc</l>
</lg>
<lg><l>Eens waren wi ient al omme bekent</l>
<l>Tot allen feesten om drucx vernielen</l>
<l>Nu ist gewent wi zijn geschent</l>
<l n="45">Ende schoeyen metten sielen</l>
<l>dat heeft ghedaen</l>
<l>Ons cussen ons lecken ons boerden</l>
<l>Ons drincken ons clincken etc</l>
<l>daer crijghen wi menighen waert</l>
<l n="50">Van lande te lande dan clappen ons tanden</l>
<l>Ende menighen couwen haert Ende etc</l>
</lg>
<lg><l>Dus worden wi lau int werck seer flau</l>
<l>Verleept ende afgebraeyen</l>
<l>die tanden grau die lippen blau</l>
<l n="55">dan moeten wi coppelen draeyen</l>
<l>dat heeft ghedaen</l>
<l>Ons cussen ons lecken ons boerden</l>
<l>Ons drincken ons clincken etc</l>
<l>Ghewvreven is onsen struyck</l>
<l n="60">die mammen zijn plat als een scotel doec nat</l>
<l>Si hangen op onsen buyck Si han etc</l>
</lg>
<lg><l>Dus sietmen ons rijen doort niet bedijen</l>
<l>Om gode al voor die kercken</l>
<l>Ons boelken daer lijen met tween met drien</l>
<l n="65">Si en willen op ons niet mercken</l>
<l>dat heeft ghedaen</l>
<l>Ons cussen ons lecken ons boerden etc</l>
<l>Ons drincken ons clincken</l>
<l>Elck wijst ons met vingheren naer</l>
<l n="70">Pover dat bijt ons aermoede smijt ons</l>
<l>Het valt ons veel te swaer Het valt etc</l>
</lg>
<lg><l>Ons leste huys is met een cruys</l>
<l>Niemant en derffer na haecken</l>
<l>Dan zijn wi confuys tis een abuys</l>
<l n="75">daer leeren wi luysen craecken</l>
<l>dat heeft ghedaen</l>
<l>Ons cussen ons lecken ons boerden</l>
<l>Ons drincken ons clincken etc</l>
<l>Hier toe comen wi bloot</l>
<l n="80">Vol seren vol schellen vol sweeren vol bellen</l>
<l>daer sterven wi inden noot Daer etc</l>
</lg>
<lg><l>Princerskens fier ient int bestier</l>
<l>die noch zijn maechdekens reyne</l>
<l>Wacht u voor tvier der liefden hier</l>
<l n="85">Ende slaept noch vry alleyne</l>
<l>Ende wacht u doch</l>
<l>Voor cussen voor lecken etc</l>
<l>Voor drincken voor schincken etc</l>
<l>Weest eerbaer in uwen mont</l>
<l n="90">Wiet anders doet ick maect u vroet</l>
<l>Het sal u berouwen terstont Het sal etc</l>
</lg>

</body>
</text>
<text>
<body><head type="comment">172 Een nyeu liedeken </head>
<lg><l><hi rend="bold">M</hi>et eenen droeven sanghe</l>
<l>So claghe ick mijnen noot</l>
<l>Het scheyden valt mi stranghe</l>
<l>Al van dat vrouken minioot</l>
<l n="5">Uut mijnen ooghen saen</l>
<l>Vloeyt so menighen heten traen</l>
<l>Al om die liefste mijn</l>
<l>die nu anders is beraen</l>
<l>En mijn ontrou heeft ghedaen</l>
<l n="10">Och het scheyden doet mi pijn</l>
</lg>
<lg><l>Schoon amoreuse care</l>
<l>Ick en haddes u noyt betrout</l>
<l>Laests spraken wi te gare</l>
<l>Schoone woorden menichfout</l>
<l n="15">Och hoe was ick also bot</l>
<l>En met mi hout ghi u spot</l>
<l>Ja also ic aensie</l>
<l>Laetsts vant ic die doere in slot</l>
<l>Met een ander lief int cot</l>
<l n="20">Waert ghi vrolijc ende blije</l>
</lg>
<lg><l>Dus vinde ic mi bedroghen</l>
<l>Quade tonghen hebbent mi verbeent</l>
<l>Schoon woorden al gelogen</l>
<l>Spraect ghi en niet en meent</l>
<l n="25">Ja al biden raet</l>
<l>Door qua tonghen quaet</l>
<l>Sijt ghi van mi vervreemt</l>
<l>Ende ock heel van mi versaet</l>
<l>Hoe coemt dat ghi mi aldus versmaet</l>
<l n="30">Noeyt en heb ick met u geschimt</l>
</lg>
<lg><l>Adieu schoon reyn figuere</l>
<l>Adieu schoon eglentier</l>
<l>Ic en can gherusten niet een vre</l>
<l>Om u reyn violier</l>
<l n="35">Och mocht ic noch eens ontfaen</l>
<l>Eenen soen het waer gedaen</l>
<l>Aen u schoon roode mont</l>
<l>Och mijn lijden saen</l>
<l>Waer dan al geheel ghedaen</l>
<l n="40">Want mijn herteken hebt ghi doorwont</l>
</lg>
<lg><l>O edel god der minnen</l>
<l>Cupido staet mi bi</l>
<l>Venus discipulinnen</l>
<l>Aen u roep ic ay mi</l>
<l n="45">Also ghi mi doet aen schijn</l>
<l>Oock bedroghen sal ick zijn</l>
<l>Ghelijck Salomon seer wijs</l>
<l>Ende oock Absalon seer fijn</l>
<l>Wel schoone rosemarijn</l>
<l n="50">Stae ick op een craeckende ijs</l>
</lg>
<lg><l>Adieu adieu princesse</l>
<l>Daer ic sin op hadde gheleyt</l>
<l>Het was mi een droeve lesse</l>
<l>Als ghi mi u trouwe ontseyt</l>
<l n="55">Qua tonghen breken wel een been</l>
<l>En si en genesen geen</l>
<l>dat heb ic nu verstaen</l>
<l>Och adieu wi moeten scheen</l>
<l>God die wil u wel gheleen</l>
<l n="60">En beschermen van alle quaen</l>
</lg>

</body>
</text>
<text>
<body><head type="comment">173 Een amoreus liedeken </head>
<lg><l><hi rend="bold">T</hi>ribulatie ende verdriet</l>
<l>Wat moet mijn herte al lijden</l>
<l>Eylacen schoon lieveken</l>
<l>Is dat niet een grote pijn</l>
<l n="5">Confortatie gheeft mi soete lief</l>
<l>Ic soudet so wel ghelijden</l>
<l>Mer eylacen schoon lieveken</l>
<l>Ten mach anders niet zijn</l>
<l>Ic wijts quade tonghen</l>
<l n="10">Veel ergher dan fenyn</l>
<l>Want zijt al beniden</l>
<l>waer datter vruecht gesciet</l>
<l>Troost ghi mi niet</l>
<l>so blijf ic int verdriet</l>
</lg>
<lg><l n="15">O troost confoort</l>
<l>Na u staet alle mijn verlanghen</l>
<l>O wreede fortuyne</l>
<l>Hoe valdy mi dus fel</l>
<l>Van die liefste die ic vercoos</l>
<l n="20">En can ic gheenen troost verwerven</l>
<l>Mer eylacen schoon lieveken</l>
<l>Is dat niet groot gequel</l>
<l>Ic wijts quade tonghen etc</l>
</lg>
<lg><l>Onghetroost te sine</l>
<l n="25">Waer vintmen meerder pijne</l>
<l>Want rooc ende smaec</l>
<l>Die doet al vergaen</l>
<l>Wel rieckende roosemarijne</l>
<l>Gheeft mijn herteken een medecijne</l>
<l n="30">Sal ick soete lieveken</l>
<l>Van u gheenen troost ontfaen</l>
<l>Ic wijts quade tonghen etc</l>
</lg>
<lg><l>Oorlof schoon lieveken</l>
<l>Alst anders niet mach wesen</l>
<l n="35">Ic bedancke mi seere</l>
<l>Van uwer goeder duecht</l>
<l>Ic hope aen god den heere</l>
<l>Ic salt noch also wel ghelijden</l>
<l>Mer doet schoon lieveken</l>
<l n="40">Van alle dat ghi moecht</l>
<l>Want ghi zijt die ghene</l>
<l>die mijn ionc herte verhuecht</l>
<l>Ende ghi weet schoon lieveken</l>
<l>Wat tusschen ons beiden is geschiet</l>
<l n="45">Troost ghi mi niet</l>
<l>so blijf ic int verdriet</l>
</lg>

</body>
</text>
<text>
<body><head type="comment">174 Een nyeu liedeken </head>
<lg><l><hi rend="bold">A</hi>l ben ic van den scamel ghesellen</l>
<l>Y nochtans so willic vrolijc zijn</l>
<l>Van thienen van vieren so wil ict stellen</l>
<l>En drincken den hupscen coelen wijn</l>
<l n="5">Hi laet ons drincken en clincken</l>
<l>En laet ons maken den dobbelen haen</l>
<l>Mijn keelken moet wijnken drincken</l>
<l>Al sou mijn voetken baervoets gaen</l>
</lg>
<lg><l>Wel eten wel drincken dat doet mi specken</l>
<l n="10">Verstaghet al mijnen sin</l>
<l>Een potteken drincken een potken lecken</l>
<l>daer staet al mijn leven in</l>
<l>Hi laet ons drincken en clincken</l>
<l>En laet ons maken den dobbelen haen</l>
<l n="15">Mijn keelken moet wijnken drincken</l>
<l>Al sou mijn voetken bervoets gaen</l>
</lg>
<lg><l>Met luilic wercken en vromelic broesen</l>
<l>Daer hanghet al mijn leven aen</l>
<l>En wijnken drincken met dobbelen croesen</l>
<l n="20">Dit doen ic altijt waer ick can</l>
<l>Hi laet ons drincken en clincken</l>
<l>En laet ons maken den dobbelen haen</l>
<l>Mijn keelken moet wijnken drincken</l>
<l>Al sou mijn voetken barvoets gaen</l>
</lg>
<lg><l n="25">Sinte noywerc heb ic vercoren</l>
<l>Tot mijnen alder besten patroon</l>
<l>Ic heb hem dapperlijc hulde ghesworen</l>
<l>In leechdom eer ic zijn persoon</l>
<l>Hi laet ons drincken en clincken</l>
<l n="30">En laet ons maken den dobbelen haen</l>
<l>Mijn keelken moet wijnken drincken</l>
<l>Al sou mijn voetken barvoets gaen</l>
</lg>
<lg><l>Sinte Luyaert heb ic om ghedraghen</l>
<l>En sinte noywerc heerlic gheviert</l>
<l n="35">Ic hebse ghedient bi nachte bi daghen</l>
<l>sinte reynuyts heeft mi bestiert</l>
<l>Hi laet ons drincken en clincken</l>
<l>En laet ons maken den dobbelen haen</l>
<l>Mijn keelken moet wijnken drincken</l>
<l n="40">Al sou mijn voetken barvoets gaen</l>
</lg>
<lg><l>Dus ben ic vast te schepe gheseten</l>
<l>Int luysich schip van sinte reynuyts</l>
<l>En metter ghilde mijn daghen versleten</l>
<l>Dus geeft mi elcken toch wat cruyts</l>
<l n="45">Hi laet ons drincken en clincken</l>
<l>En laet ons maken den dobbelen haen</l>
<l>Mijn keelken moet wijnken drincken</l>
<l>Al sou mijn voetken barvoets gaen</l>
</lg>
<lg><l>Oorlof Bacchus prince ghepresen</l>
<l n="50">Ic vaer te platte borsse na mijn hol</l>
<l>Oorlof lieve Prince te desen</l>
<l>Ic drinc so gheerne mijn buycxken vol</l>
<l>Hi laet ons drincken en clincken</l>
<l>En laet ons maken den dobbelen haen</l>
<l n="55">Mijn keelken moet wijnken drincken</l>
<l>Al sou mijn voetken barvoets gaen</l>
</lg>

</body>
</text>
<text>
<body><head type="comment">175 Een nyeu liedeken </head>
<lg><l><hi rend="bold">A</hi>l dat spreect met vlaemschen tonghen</l>
<l>Hoort na dit vroelijck liet</l>
<l>Twert tuwer eeren ghesonghen</l>
<l>Wat te Watendamme is gheschiet</l>
<l n="5">Hoe dattet beschermt was voor verdriet</l>
<l>Maer this God diet al voorsiet</l>
<l>Want die vransche valsch van manieren</l>
<l>Waendent branden ende pilgieren</l>
</lg>
<lg><l>Daer was een valsch verrader</l>
<l n="10">een moelenaer bi beschee</l>
<l>hi sprack tot onser heeren allegader</l>
<l>dat si over twater souden trecken in bree</l>
<l>Alsmen screef duysent Ccccc Xl en twee</l>
<l>En dat met eenen valsche ee</l>
<l n="15">op den avont van onser vrouwe</l>
<l>te half oogst dede hi dees ontrouwe</l>
</lg>
<lg><l>Mijn heere van nyeuwer leecoene</l>
<l>Mijn heere vanden gracht</l>
<l>Om Rumegem bystant te doene</l>
<l n="20">Met schaders Rijssel ambacht</l>
<l>Scheepten over twater inder nacht</l>
<l>Maer si laghender met volle macht</l>
<l>want den verrader swoer sonder sparen</l>
<l>datter meer een vaenken knechten en waren</l>
</lg>
<lg><l n="25">Dese fransche met nauwe listen</l>
<l>Si berchden haer in een hout</l>
<l>Ons heeren diet niet en wisten</l>
<l>Volchden haer valsche ghanghe stout</l>
<l>Edel onedel ionck en out</l>
<l n="30">De vransce omm rijngdense so menich fout</l>
<l>Si en wisten haer waer solveren</l>
<l>Elck vluchte sonder cesseren</l>
</lg>
<lg><l>Bellambacht met cloecken sinnen</l>
<l>Si hoordent alaerme slaen</l>
<l n="35">Si laghen te wachtendamme binnen</l>
<l>Si lieten haer eten staen</l>
<l>Seer haest sijn si naer twater ghegaen</l>
<l>En riepen keert wi zijn al verraen</l>
<l>Veel knechten sijn huer teghen ghecomen</l>
<l n="40">Die door twater quamen gheswommen</l>
</lg>
<lg><l>Bellambacht niet om verfrayen</l>
<l>Met morsle ghinghen si voort</l>
<l>En deden dat vaenderlinc blaeyen</l>
<l>Neffens twater op den boort</l>
<l n="45">Al saghen si haer broeders versmoort</l>
<l>Dan al loopende sijn vermoort</l>
<l>Si riepen staet vrome lantsknechten</l>
<l>Laet ons liever doot vechten</l>
</lg>
<lg><l>Met bussen ende halve haken</l>
<l n="50">Vielen si seer dapperlick an</l>
<l>En schoten om gheraken</l>
<l>Daer bleef so menighen franschen man</l>
<l>Monsuer de Rues quamer toe als dan</l>
<l>Heel den leghere te lichten began</l>
<l n="55">die twee slanghen met hem brochte</l>
<l>Daermen die fransoysen met gheraeckte</l>
</lg>
<lg><l>Bin dat ons lieden dus schooten</l>
<l>Om Waten te doen bystant</l>
<l>Die fransche namen drye booten</l>
<l n="60">och op eenen anderen cant</l>
<l>En waenden so over te comen int lant</l>
<l>Dus bleef waten onghebrant</l>
<l>Maer ons lieden die dit verstonden</l>
<l>Si maectense waterhonden</l>
</lg>
<lg><l n="65">Die franchoysen met nijdighen toren</l>
<l>Quamen op dat saysoen</l>
<l>Met borgoensche cruycen voren</l>
<l>datse ons volck niet en soude misdoen</l>
<l>En haelden schapen en coen</l>
<l n="70">Want si kenden haer gheluwe hoen</l>
<l>Met die borgoensche niet en lieten</l>
<l>Noch tpark te behouden met schieten</l>
</lg>
<lg><l>God spare ons keyser machtich</l>
<l>Voor druck ende teghenspoet</l>
<l n="75">Mer allen heeren voordachtich</l>
<l>En al dat hem bystant doet</l>
<l>En beschermen tonnosel bloet</l>
<l>Op dat sy die franchoysen onvroet</l>
<l>Die om verraetschap altijt helden</l>
<l n="80">Haer valsche coopen verghelden</l>
</lg>

</body>
</text>
<text>
<body><head type="comment">176 Vanden edelen Landtman </head>
<lg><l><hi rend="bold">A</hi>ls ic aenmercke al dat de werelt hout bevaen</l>
<l>So gaet die landtman verre te boven</l>
<l>So my dunct naer mijn verstaen</l>
<l>Hy is seer duechdelijc van zeden</l>
<l n="5">Dus moet hi prijs van mi ontfaen</l>
<l>Want nacien landen sloten steden</l>
<l>Voet hi met sine sweetighen leden</l>
</lg>
<lg><l>Den goeden lantman tot alder duecht verhit</l>
<l>So loyael diet wel ontknochte</l>
<l n="10">Hi eert hi delft hi haect hi spit</l>
<l>als menich edel man leit op zyn bedde sochte</l>
<l>Peynst of die lantman niet en wrochte</l>
<l>Wie soude ons dan met trooste laven</l>
<l>Pausen Coninghen Princen Graven</l>
<l n="15">Sullen si leven hi moet beslaven</l>
</lg>
<lg><l>Den goeden lantman van groter werden</l>
<l>Elck doet hem toren ende groten bant</l>
<l>Die mollen comen uuter aerden</l>
<l>Si en wachten hoeck middel noch cant</l>
<l n="20">Si wroeten daert hen meest meshant</l>
<l>Blent zijnde makens gheen gheruchte</l>
<l>binnen der tijt dat die lantman saeyt of plant</l>
<l>so roven coeyen verkens dit wil ic pluchten</l>
<l>ende eeten den lantman af zijn vruchten</l>
</lg>
<lg><l n="25">Venus kinderen ic bens orconden</l>
<l>gaen buyten int doncker als een vedere</l>
<l>die eene valt boven die ander valt onder</l>
<l>dus liggen si des landtmans coren ter nedere</l>
<l>natuere die werct elc rect die leden fijn</l>
<l n="30">Die lantman is des cost verbeyder</l>
<l>Nochtans moet hi van als te vreden zijn</l>
<l>Men soudt gepict hebben het moet gesneden zijn</l>
</lg>
<lg><l>Seyde ic anders ic soude lieghen</l>
<l>het pluct al aenden lantman dats claer beseven</l>
<l n="35">Die voghelen die inden woude vlieghen</l>
<l>Moeten doch biden landtman leven</l>
<l>Hanen hinnen al die daer aen cleven</l>
<l>Doen haer beste si scrapen si stecken</l>
<l>sulcke menige leest aren somtijts in plecken</l>
<l n="40">Maer God weet of sise uuten schonen trecken</l>
</lg>
<lg><l>Dus laet ons den goeden landtman te vriene hebben</l>
<l>die voor ons slaeft met herten noyael</l>
<l>dan comen die papen die willen thiende hebben</l>
<l>Dan compt die coster om zijn natael</l>
<l n="45">die vier oorden maken een schoon verhael</l>
<l>Als die van weldoen sijn verbeyders</l>
<l>Ick maecht wel weten principael</l>
<l>si en begheren fruyt sleeu noch braembeyere</l>
<l>Si willen hebben ghelt kaes of eyere</l>
</lg>
<lg><l n="50">Alst coren is in tsi vroech oft spade</l>
<l>So comen die ruyters of die quade</l>
<l>Segghen herwaert wi moeter eten</l>
<l>den landtman trect men moet wel weten</l>
<l>Ter moelen wat baet dat ickt hele</l>
<l n="55">Die molenaers hen niet en vergeten</l>
<l>Si nemen redelijcke vanden meele</l>
<l>Paeys is goet God weet hoe vele</l>
</lg>
<lg><l>Den armen landtman heeft menighen stoot</l>
<l>Die wolven fel van cleynen gheruchte</l>
<l n="60">Biten haer lieden beesten doot</l>
<l>Die vossen doen ooc also int pleghen</l>
<l>Al staet die menighe dit voor een cluyte</l>
<l>die wesels suypen die eyeren uute</l>
<l>den armen landtman heeftet al teghen</l>
</lg>
<lg><l n="65">Dus laet ons gode bidden seere</l>
<l>dat hi den landtman in duechden stercken</l>
<l>Christus selve bewijst hem eere</l>
<l>soot daghelicx blijct inder kercken</l>
<l>het lichaem Gods hoe dat ict mercke</l>
<l n="70">Comt vander terwe dats waerhede</l>
<l>Leyt den landtman niet te wercke</l>
<l>Ten bleve staende slot noch stede</l>
<l>God gheve den landtman paeys ende vrede</l>
<l>Ende dat eeuich leven Amen</l>
</lg>

</body>
</text>
<text>
<body><head type="comment">177 Een nyeu liedeken </head>
<lg><l><hi rend="bold">B</hi>ourgoenschen laet ons vrolic singhen</l>
<l>Ende maken eenen goeden moet</l>
<l>Al willen ons die kleefsche dwinghen</l>
<l>En nemen ons lijf en daer toe goet</l>
<l n="5">Wi hebben victalie ende goet gheschut te vueren</l>
<l>Ghelt ende daer toe den coelen wijn</l>
<l>Antwerpen en wilter niet trueren</l>
<l>Maer laet ons altijt vrolijc sijn</l>
</lg>
<lg><l>Ons Borch is met rooskens becranst</l>
<l n="10">Te wetene wit ende root</l>
<l>Daer menich vorst ende knecht om danst</l>
<l>Wi en hebben van haer gheen noot</l>
<l>Wi willense tsamen verschueren</l>
<l>Met haren verraders fenijn</l>
<l n="15">Borgoenschen en wilter niet etc</l>
</lg>
<lg><l>Wi hebben op haer ghebrouwen</l>
<l>Ons spijse die is wel gaer</l>
<l>Met spiesen ende cortouwen</l>
<l>Tantwerpen int openbaer</l>
<l n="20">Tantwerpen op die mueren</l>
<l>Daer zijn die burghers fijn</l>
<l>Edel Antwerpen etc</l>
</lg>
<lg><l>Onsen dranck die sal verschalen</l>
<l>En comen die ghelderse niet aen boort</l>
<l n="25">Haer roemen sal hen falen</l>
<l>Elc segghet Schamt u der valscher kueren</l>
<l>Ghi kleefsche aen ghenen rijn</l>
<l>Borgoenchen en etc</l>
</lg>
<lg><l>Haer ruyters sullen ons verblijden</l>
<l n="30">Hen paerden comen ons goet</l>
<l>Dan sullen wi vroom broeders rijden</l>
<l>Die nu gaen een deel te voet</l>
<l>Ons ghevanghen in corter hueren</l>
<l>Sullen si wesen al doeghet haer pijn</l>
<l n="35">Borgoenschen en etc</l>
</lg>
<lg><l>   Goet Keysers sullen si leeren</l>
<l>die fransoysen nu over al</l>
<l>Seer cleyn tot haerder eeren</l>
<l>Tis haer een groot misval</l>
<l n="40">Dat si haer oyt ghinghen rueren</l>
<l>Teghen den Keyser ons alder medecijn</l>
<l>Borgoenschen en wilt etc</l>
</lg>
<lg><l>Marten van Rossum u mach wel verdrieten</l>
<l>Dat ghi Antwerpen oyt quaemt so by</l>
<l n="45">En dat ghijt noyt en dorste beschieten</l>
<l>Te rechte machmen u wel segghen fy</l>
<l>Maer ghi dacht ons besueren</l>
<l>Met u verraders wel als cokijn</l>
<l>Antwerpen en wilt etc</l>
</lg>
<lg><l n="55">Hier mede beveel ick u den heere</l>
<l>Ghi Borgoenschen met herten fier</l>
<l>Ende doeghet na mijn leere</l>
<l>Ende drinct den wijn ende bier</l>
<l>Maer altijt wil bespueren</l>
<l n="60">Die verraders op elck termijn</l>
<l>Borgoenschen en wilt niet trueren</l>
<l>Maer laet ons altijt vrolijck sijn</l>
</lg>

</body>
</text>
<text>
<body><head type="comment">178 Een nyeu liedeken Vanden Molenaer </head>
<lg><l><hi rend="bold">D</hi>aer was een goelijc molenaer</l>
<l>Op zijnder molen dat hi clam</l>
<l>Om datter niet te malen en quam</l>
<l>Daerom was hi so gram</l>
<l n="5">Wat nieus dat hi vernam</l>
<l>Ja ia om datter niet te malen en quam</l>
<l>Daer om was hi so gram</l>
</lg>
<lg><l>Smorghens alst was schoon dach</l>
<l>Die molenaer lach al op sijn doer</l>
<l n="10">Met dien quam daer een vrouken</l>
<l>Met haren sacxken voer</l>
<l>Het hadde so groten schoer</l>
<l>Ja ia molenaer wildi mi malen</l>
<l>Mijn corenken loopt daer door</l>
</lg>
<lg><l n="15">Molenaer als ghi mi malen wilt</l>
<l>So maelt mijn corenken wel</l>
<l>Steect een steecxken diepere</l>
<l>Het helpt mi also wel</l>
<l>Ten is gheen kinder spel</l>
<l n="20">Ja ia twaer grote scade liept coren op velt</l>
<l>Het ghelt so grooten ghelt</l>
</lg>
<lg><l>Snachts ontrent der middernacht</l>
<l>Dat belleken gaf gheluyt</l>
<l>Ay my seyt si molenare</l>
<l n="25">Ghy moeter scheyden uut</l>
<l>Ende nu eest al ghedaen</l>
<l>Ja ia so vriendelijc sprack die molenaer</l>
<l>Dat goelijc meysen aen</l>
</lg>
<lg><l>Al gheeft dat belleken groot gheluyt</l>
<l n="30">Ghi maelt noch veel te grof</l>
<l>Ay my seyde si molenaer</l>
<l>En scheet daer nyet so of</l>
<l>Het is so goeden stof</l>
<l>Ja ia steect een luttelken diepers</l>
<l n="35">So gheve ic u den lof</l>
</lg>
<lg><l>Soude ic noch langhe malen</l>
<l>mijn steen wort veel te bot</l>
<l>Ick en sout niet weten waerhalen</l>
<l>Mijn stof viel veel te cort</l>
<l n="40">Ende hi opt vrouken loech</l>
<l>Ja ia en wilter niet afscheyden</l>
<l>Het is noch veel te vroech</l>
</lg>
<lg><l>Die dit liedeken dichte</l>
<l>Dat was een ruyter fijn</l>
<l n="45">Sijn buydel was so lichte</l>
<l>Te Machelen en mach hi niet sijn</l>
<l>Daer sadt hi inden wijn</l>
<l>Hi hevet van hem selven ghedicht</l>
<l>Te Machelen bi die liefste zijn</l>
</lg>

</body>
</text>
<text>
<body><head type="comment">179 Een nyeu liedeken </head>
<lg><l><hi rend="bold">D</hi>aer ick lest leedt</l>
<l>Daer vant ick een schoon dierken</l>
<l>Ick sachse ligghen in secreet</l>
<l>Al by een parmentierken</l>
<l n="5">Het is int openbaer</l>
<l>Daer hoerekint daer</l>
</lg>
<lg><l>Hoort wat dat vrouken sprack</l>
<l>Al tot dat parmentierken</l>
<l>Den lesten dye my stack</l>
<l n="10">Die gaf my een colierken</l>
<l>Het was so vryen haer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l>Den parmentier die sprack</l>
<l n="15">Wildijt mi niet ontsegghen</l>
<l>Ick sal op uwen koers</l>
<l>Een trypen boort gaen legghen</l>
<l>Hy en wort u niet te swaer</l>
<l>Daer hoerekint daer</l>
<l n="20">Aldaer mijn liefken daer</l>
</lg>
<lg><l>Met eenen trypen boort</l>
<l>En ben ick niet om te payen</l>
<l>Maer ick ben geschuert al voort</l>
<l>Soudijt niet willen naeyen</l>
<l n="25">Dan volghe ick u al naer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l>Hoort lieven parmentier</l>
<l>Ick sal u een eyken doppen</l>
<l n="30">Ick heb een gaetken fier</l>
<l>Willet mi doch eens stoppen</l>
<l>Ick sal u tooghen waer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l n="35">Den ruyter sprack seer fijn</l>
<l>Wilt wat ontrent my troppen</l>
<l>Ick sal op dit termijn</l>
<l>Daer aen stellen twee knoppen</l>
<l>Daer me salt wesen claer</l>
<l n="40">Daer hoerekint daer</l>
<l>Aldaer mijn liefken daer</l>
</lg>
<lg><l>Wat cnoppen soudent zijn</l>
<l>Segt aen wilt u verbonden</l>
<l>al waren si noch so fyn</l>
<l n="45">sy en sullender niet aen houden</l>
<l>Daer heb ick voren vaer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l>Oorlof ghesellen alle</l>
<l n="50">En wilt daer niet op letten</l>
<l>Maer isser yemant malle</l>
<l>Die daer twee cnoppen wil aen setten</l>
<l>Die come noch bat naer</l>
<l>Daer hoerekint daer</l>
<l n="55">Aldaer mijn liefken daer</l>
</lg>

</body>
</text>
<text>
<body><head type="comment">180 Een nyeu liedeken </head>
<lg><l><hi rend="bold">D</hi>aer ic lest leet</l>
<l>Daer vant ic een ioncfrouwe</l>
<l>Ic seyde haer in secreet</l>
<l>Ic vare naer die landouwe</l>
<l n="5">En si volchde mi naer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l>Daer icxse vant</l>
<l>Die over schoone roose</l>
<l n="10">Ic namse bider hant</l>
<l>Ic custese daer een poose</l>
<l>Het stont varinck claer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l n="15">Teerste ghebet</l>
<l>Dat si aen mi begherde</l>
<l>Mijn hooft cleerken net</l>
<l>Lief wachtet van der aerde</l>
<l>En ic confenteeret haer</l>
<l n="20">Daer horekint daer</l>
<l>Aldaer mijn liefken daer</l>
</lg>
<lg><l>Wat ick haer boot</l>
<l>Het was wel haren wille</l>
<l>Al op haer buycxken bloot</l>
<l n="25">Leydick mijn hant al stille</l>
<l>En si loech eenpaer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l>Hoe vriendelijc hi sprac</l>
<l n="30">al tot dat dierken schoone</l>
<l>Sijn lancie die si brack</l>
<l>Hi creech van haer te loone</l>
<l>Want ten schilde haer niet een haer</l>
<l>Daer hoerekint daer</l>
<l n="35">Aldaer mijn liefken daer</l>
</lg>
<lg><l>Wat ic haer gaf</l>
<l>Het was al in haer namen</l>
<l>Ic toochde haer mijnen staf</l>
<l>Si en wilde haer noch niet scamen</l>
<l n="40">Maer si quam altijt bet naer</l>
<l>Daer hoerekint daer</l>
<l>Aldaer mijn liefken daer</l>
</lg>
<lg><l>Wilt dit in dancke ontfaen</l>
<l>Al smaectet van den groven</l>
<l n="45">Haer buycxken is op ghegaen</l>
<l>si is beschout met proven</l>
<l>Het is int openbaer</l>
<l>Daer hoerekint daer</l>
<l>Aldaer mijn liefken daer</l>
</lg>

</body>
</text>
<text>
<body><head type="comment">181 Een nyeu liedeken </head>
<lg><l><hi rend="bold">D</hi>ie ghelders ende die fransoysen</l>
<l>Die sijn daer ombekent</l>
<l>Sy branden ende sy roofden</l>
<l>Op dit Bourgoensche lant</l>
<l n="5">Dwelck ons Keyser was onbekent</l>
<l>Hi was ghevaren al uut zijn lant</l>
<l>Qualijck cost hijt weten</l>
<l>Wat sijn volck hier mocht ghebreken</l>
</lg>
<lg><l>Ons keyser verhoorde die sprake</l>
<l n="10">Hoe dat wi waren ghequelt</l>
<l>Hi comt sijne leghere doen maken</l>
<l>Voor Cleeflant in dat velt</l>
<l>Hy wilt aenschouwen cleyn ende groot</l>
<l>Ende smijten die cleefsche ende geldersche doot</l>
<l n="15">Ghene pays en sal hen baten</l>
<l>Al sou den Aren sijn leven om laten</l>
</lg>
<lg><l>Den Aren is stout int vlieghen</l>
<l>Met sijn vedere wijt</l>
<l>Hi sal den lelyen verdrijven</l>
<l n="20">Die Ghelders bloeme ter spijt</l>
<l>Om dat si op ons draghen haet ende nijt</l>
<l>Si meynden wi waren des Keyser quijt</l>
<l>Maer neen godt danck den heere</l>
<l>Hy comet hen den crijch verleeren</l>
</lg>
<lg><l n="25">Waer is den verrader ghevaren</l>
<l>Die lest mael voor Loven was</l>
<l>Het viel hem suer om draghen</l>
<l>Het ransoen datmen hem daer gaf</l>
<l>Van clooten van poyere was een abuys</l>
<l n="30">Hy moest dan lopen totten coninck huys</l>
<l>Om dat ransioen te draghen</l>
<l>Dat hem die lovenaers gaven</l>
</lg>
<lg><l>Het mosten hem wel seer spijten</l>
<l>Den schellem den onverlaet</l>
<l n="35">in sijne breydel bijten</l>
<l>Al om te wreeken sijn quaet</l>
<l>Om dat hi te Lueven niet en binne en quam</l>
<l>Met alle sijn verraders lam</l>
<l>Die hi daer in hadde bescreven</l>
<l n="40">En Jochendaelders hadde ghegheven</l>
</lg>
<lg><l>Ghy borgoensche en wilt niet trueren</l>
<l>Schafft weder om eenen huepschen moet</l>
<l>Na suere comt tsuete</l>
<l>Al vallet u teghen spoet</l>
<l n="45">Hebdy verloren eenich goet</l>
<l>Verwacht den Keyser met der spoet</l>
<l>En wilt hem blijven ghetrouwe</l>
<l>Ghi sult winnen die croone van gouwe</l>
</lg>
<lg><l>Maer die dit heeft ghesonghen</l>
<l n="50">Oft diet eerst mael sanck</l>
<l>Hy sprack met vlaemsche tonghen</l>
<l>Gheboren al in Brabant</l>
<l>Van blijschap drinct hy geerne den wijn</l>
<l>Lijf en goet is voor den Keyser fijn</l>
<l n="55">Wi willent met hem waghen</l>
<l>En bi staen tot alle sijn daghen</l>
</lg>

</body>
</text>
<text>
<body><head type="comment">182 Een nyeu liedeken </head>
<lg><l>Die wachters hoorde ick reden:</l>
<l>'Ghi lantsknechten, maect u in de weer:</l>
<l>Meynaert met sinen lammen leden,</l>
<l>Die comt ons voor Heynsberch heyr.</l>
<l n="5">Hy brengt met hem so menich man,</l>
<l>Ghy crijslieden, wiltse aenschouwen an</l>
<l>Ende wilt verdienen tprijsen</l>
<l>Na doude lansknechts wijsen!'</l>
</lg>
<lg><l>So haest als wy vernamen</l>
<l n="10">Ende hoorden des wachters woort,</l>
<l>Wy lantsknechten alle tesamen</l>
<l>Maecten ons al op die poort.</l>
<l>Men sach daer geen crijsknecht trueren:</l>
<l>Het dochte ons meest Gelderse boeren!</l>
<l n="15">Wy boden haer goeden morghen</l>
<l>Ende schoten daerin sonder sorghen!</l>
</lg>
<lg><l>Eenen brief is ons ghecomen</l>
<l>Met een bode, al op dat pas,</l>
<l>Daerin dat wy vernomen</l>
<l n="20">Dat Meynaert haer overste was.</l>
<l>O hertoch Willem, hoochgheboren man,</l>
<l>Is uwen raet an Meynaert van Ham,</l>
<l>Merten van Rossem en sulcke reden?</l>
<l>Si bringhen u om landen en steden!</l>
</lg>
<lg><l n="25"> 'Bode, keert wederom tzo velden,</l>
<l>Dat gheven wy u voor den besten raet.</l>
<l>Segt Meynaert dat hi laet zijn schelden</l>
<l>En sie wat in sinen boesem gescreven staet.</l>
<l>Hi begheert van ons dese stercke stadt?</l>
<l n="30">Schaemt hy hem niet, wi weten wel badt!</l>
<l>Wilt hy ons crijghen leeren?</l>
<l>Den Keyser hebben wy tot een heere!</l>
</lg>
<lg><l>Hi begheert een antwoordt schriftelick?</l>
<l>Dat dunct ons wesen so vreemden spel!</l>
<l n="35">Met spicen, cortouwen ende derghelijck,</l>
<l>Hebben wy leeren schrijven wel!</l>
<l>Daer hebben wy mennighen lantsknecht by:</l>
<l>Sy schrijven so dapper met pulver en bly.</l>
<l>Wilt hy die brieven lesen?</l>
<l n="40">Van die pocken sullen wy hem ghenesen!'</l>
</lg>
<lg><l>Op eenen morghen si ons beleyden,</l>
<l>Op eenen saterdach dat dat gheschach,</l>
<l>Mer des maendachs moesten sy wederom scheyden:</l>
<l>XIX vendelijn men vlieghen sach!</l>
<l n="45">Si hoorden: daer quam so grooten gewelt,</l>
<l>Meynaert van Ham moeste rumen tvelt.</l>
<l>Dat deden die Borgoensche heeren:</l>
<l>Het narrenspel wilden sy hen leeren.</l>
</lg>
<lg><l>Thof van Borgoenien willen wi loven,</l>
<l n="50">Dat ons heeft ontset met spijse ende dranck.</l>
<l>Nu sitten wy by den cacgeloven,</l>
<l>'Nirredomnoeye' is onsen sanc!</l>
<l>Op Meynaerts garde worden ons dye billen bloot,</l>
<l>Die Keyser loont ons met penningen root.</l>
<l n="55">Wy maken ons cleeder doorsneden</l>
<l>Naer doude lantsknechts seden.</l>
</lg>
<lg><l>Die dit liedeken dichten,</l>
<l>Dat was een lantsknechts goet.</l>
<l>Sijn herte dat sach men verlichten.</l>
<l n="60">Hi isser wel toe ghemoet</l>
<l>Om Heynsberch te houden ende drincken den wijn,</l>
<l>Aen Meynaerts garde en wil hy niet meer sijn:</l>
<l>Hi laet hem sijn brillen vercoopen,</l>
<l>Hi wil blijven bi skeysers hoopen.</l>
</lg>

</body>
</text>
<text>
<body><head type="comment">183 Een nyeu liedeken </head>
<lg><l><hi rend="bold">E</hi>en meysken leyde een knechtken te voren</l>
<l>Te trouwen naer den Bruycxsen aert</l>
<l>En hi en wilder niet naer hooren</l>
<l>Maer hi deynde al achter waert</l>
<l n="5">Ey ey hi en derf niet comen</l>
<l>Ey ey hi is vervaert</l>
</lg>
<lg><l>Ten eynden soo was hi te vreeden</l>
<l>Hi souse trouwen onghespaert</l>
<l>En doen beefden hem alle zijn leeden</l>
<l n="10">Hoe hebbe ic mi aldus beswaert</l>
<l>Ja ia hi en derf niet comen</l>
<l>ia ia hi is vervaert</l>
</lg>
<lg><l>Alsmen die bryloft sou gaen houwen</l>
<l>Ende die vrienden waren vergaert</l>
<l n="15">Het meysken sprac ghi moet mi trouwen</l>
<l>En doe craude hi sinen baert</l>
<l>Ey ey hi en derf niet comen</l>
<l>Ey ey hi is vervaert</l>
</lg>
<lg><l>Die bruyt die is te bedde ghegaen</l>
<l n="20">En sy sprack lief compt herwaert</l>
<l>Doen ghinck hi in een hoeck staen</l>
<l>En hennen toochde sijnen aert</l>
<l>Ja ia hi en derf niet comen</l>
<l>ia ia hi is vervaert</l>
</lg>
<lg><l n="25">Hennen soude te bedde waert gaen</l>
<l>Hi sey vroubruyt licgt achter waert</l>
<l>Doen worden zijn oochskens allen traen</l>
<l>Sijn herteken was so seer beswaert</l>
<l>Ey ey hi en derf niet comen</l>
<l n="30">Ey ey hi is vervaert</l>
</lg>
<lg><l>Hi en wist niet hoet ontlegghen</l>
<l>Om dat hi sou sijn ghespaert</l>
<l>Ick bidde u willet die kinderen segghen</l>
<l>Dat sijer me gaen ommostaert</l>
<l n="35">Ja ia hi en derf niet comen</l>
<l>ia ia hi is vervaert</l>
</lg>

</body>
</text>
<text>
<body><head type="comment">184 Een nyeu liedeken van die Coninghinne van Enghelant </head>
<lg><l><hi rend="bold">E</hi>en liet met droevicheden</l>
<l>Sal ick u doen ghewach</l>
<l>Hoe ter werelt is overleden</l>
<l>Wilt horen dit beclach</l>
<l n="5">Die Coninghinne ghepresen</l>
<l>Van Enghelant voorwaer</l>
<l>God wil haer ghedachtich wesen</l>
<l>Die ons heeft al ghenesen</l>
<l>Ter werelt van sonden swaer</l>
</lg>
<lg><l n="10">Hoe mocht een stenen herte gedoghen</l>
<l>dat den coninc daer dede aenschijn</l>
<l>Thien mijlen uut sinen ooghen</l>
<l>Moeste si altoos van hem sijn</l>
<l>Ende den coninck ghinck boeleren</l>
<l n="15">Met een ander dit wel onthout</l>
<l>Al door sijn lant passeren</l>
<l>Ende daer boven wilt dit gronderen</l>
<l>Heeft hijse teenen wijve ghetrout</l>
</lg>
<lg><l>Dit heeft si ter herten ghenomen</l>
<l n="20">Dat haer den coninc hadde ghedaen</l>
<l>Si is in een bisschops hof ghecomen</l>
<l>Ende was met siecten bevaen</l>
<l>Daer heeftse troost vercreghen</l>
<l>Ende wert daer eerlijck onthaalt</l>
<l n="25">Den rouwe is haer ter herten ghesleghen</l>
<l>Si is te bedde gheleghen</l>
<l>Ende hevet metter doot betaelt</l>
</lg>
<lg><l>Het deerlijck overlijden</l>
<l>Sal ick u doen ghewach</l>
<l n="30">Men hoorde noyt tenighen tijden</l>
<l>So deerlijcken beclach</l>
<l>Den bisschop van coleten</l>
<l>die wasser altoos ontrent</l>
<l>Veel worden int secreten</l>
<l n="35">Heeft si hem laten weten</l>
<l>Doen hi haer gaf dat heylighe sacrament</l>
</lg>
<lg><l>Och adieu wilt u eerlijck draghen</l>
<l>Mijn man mijn heere reyn</l>
<l>Ghi sult mi noch beclaghen</l>
<l n="40">Dat duchtich van u certeyn</l>
<l>God die willet u vergheven</l>
<l>dat ghi mi hebt ghedaen</l>
<l>Uut uwen ooghen verdreven</l>
<l>Dat sal mi costen tleven</l>
<l n="45">O ghi waert seer qualijck beraen</l>
</lg>
<lg><l>Adieu Carolus mijn neve ghepresen</l>
<l>Adieu mijn vrienden over al</l>
<l>God wil u ghedachtich wesen</l>
<l>Ende behoeden u voor misval</l>
<l n="50">Dese werelt moet ic laten</l>
<l>In eenen soberen staet</l>
<l>Op dat ic niet en worde verwaten</l>
<l>O Jhesus coemt mi te baten</l>
<l>Voor god de vader mijn advocaet</l>
</lg>
<lg><l n="55">Adieu mijn neve rooms coninc ghecoren</l>
<l>Domfernandus excellent</l>
<l>Adieu vrou marie edel gheboren</l>
<l>Van vlaenderen ende brabant regent</l>
<l>Adieu coninghinne van vrancrijke</l>
<l n="60">Doen ghi quaemt met state groot</l>
<l>Al binnen Canerijcke</l>
<l>Ick willich daer oock ghelijcke</l>
<l>En claghen u mijnen noot</l>
</lg>
<lg><l>Dit heeft de Coninghinne van engelant</l>
<l n="65">Int doot bed daer si lach</l>
<l>Met dien heeft sy haer ooghen geloken</l>
<l>In Januario den achsten dach</l>
<l>Is si vander werelt ghescheeden</l>
<l>Die Coninghinne van Enghelant</l>
<l n="70">God wil die siele gheleeden</l>
<l>En haer zijn rijcke bereeden</l>
<l>In die eewighe glorie playsant</l>
</lg>

</body>
</text>
<text>
<body><head type="comment">185 Een nyeu liedeken </head>
<lg><l><hi rend="bold">E</hi>ylaes ic arm allendich wijf</l>
<l>moet mijnen noot wel druckich clagen</l>
<l>Ick heb een man een lecker catijf</l>
<l>Ick moeter vele me verdraghen</l>
<l n="5">Ick cruype so nauwe onder den steert</l>
<l>Dan segt hi Sulc wijf is veel eeren weert</l>
</lg>
<lg><l>Smorghens makic hem goet bier en broot</l>
<l>Ghesuyckert wel om sijn versoeten</l>
<l>Dan stel ic hem sinen kacksetel ist noot</l>
<l n="10">Met een warm bardeken onder sijn voeten</l>
<l>Ick vraghe oft hi yet meer begheert</l>
<l>Dan segt hi Sulc wijf is veel eeren weert</l>
</lg>
<lg><l>Snoenens heeft hi een hoenken wel gebraen</l>
<l>Dat eet hi warm al vanden spete</l>
<l n="15">dan moet ic om een stoop wijn ooc gaen</l>
<l>en cappers brenghen voor sijn mete</l>
<l>Ick vraghe oft hi yet meer begeert</l>
<l>Dan segt hi Sulc wijf is veel eeren weert</l>
</lg>
<lg><l>Ick sie hem peerkens inde wijn</l>
<l n="20">Wel ghepoert tot sinen greye</l>
<l>gherooste rammekens moetender zijn</l>
<l>die duerweyct in maluizeye</l>
<l>Ick bray hem castaengekens inden heert</l>
<l>Dan segt hi Sulc wijf is veel eeren weert</l>
</lg>
<lg><l n="25">Dan comt hem een noen slaepken aen</l>
<l>dat moet twee uren lanc ghedueren</l>
<l>Sijn volcxken weet hi te vinden dan</l>
<l>dan drinct hi me tot den ses uren</l>
<l>Ic en vraghe hem niet wat hi verteert</l>
<l n="30">Dan segt hi Sulc wijf is veel eeren weert</l>
</lg>
<lg><l>Ick decke die tafel ick make goet vier</l>
<l>Ic stelle hem voort wat hi mach dencken</l>
<l>Mach hi gheen wijn ic hale hem bier</l>
<l>Dan doet hi mij een bacxken schincken</l>
<l n="35">Hi en brenget mi niet en ic ontbeert</l>
<l>Dan segt hi Sulc wijf is veel eeren weert</l>
</lg>
<lg><l>Oorlof noch warm ic om zijn ghemack</l>
<l>Sijn bedde daer hi op gaet rusten</l>
<l>daer light hi met sinen palullen slap</l>
<l n="40">Hi vijst si schijt al waert een peert</l>
<l>dan peynsick Ghi en sijt niet veel eeren weert</l>
</lg>

</body>
</text>
    <text>
        <body>
<head type="comment">186 Een nyeu liedeken </head>
<lg><l><hi rend="bold">G</hi>hi chrijslieden alle te samen</l>
<l>Sijt vrolijcken in die weer</l>
<l>die Geldersce mogen haer wel scamen</l>
<l>dat si ons comen heer</l>
<l n="5">Om hensborch te winnen was haer motijf</l>
<l>Het heeft hen ghecost so menich lijf</l>
<l>En al tot haer verlanghen</l>
<l>Het en conde haer niet wel verganghen</l>
</lg>
<lg><l>Die wachters hoorde ick reden</l>
<l n="10">Ghi lantsknechts maect u in die weer</l>
<l>Meynaert met sinen lammen leden</l>
<l>die comt ons voor Hensborch heer</l>
<l>Hi brengt met hem so menighen man</l>
<l>Ghi chrijslieden wiltse schouwen an</l>
<l n="15">Ende verdienen prijsen</l>
<l>Nae oude lantsknechten wijsen</l>
</lg>
<lg><l>So haest als wi vernamen</l>
<l>Ende hoorden des wachters woort</l>
<l>Wi lantsknechten al te samen</l>
<l n="20">Maecten ons al op die poort</l>
<l>Men sach daer gheen crijsknecht troeren</l>
<l>Het dochten ons meest geldersche boeren</l>
<l>Wi boden haer goeden morghen</l>
<l>Ende schooten daer in sonder sorghen</l>
</lg>
<lg><l n="25">Eenen brief is ons ghecomen</l>
<l>Met eenen bode al op dat pas</l>
<l>daer in dat wi vernamen</l>
<l>dat Meynaert haer overste was</l>
<l>Och hertoch Willem hoochgheboren man</l>
<l n="30">Is uwen raet aen Meynert van Ham</l>
<l>Merten van Rossum en sulcke reden</l>
<l>Si brenghen u om landen ende steden</l>
</lg>
<lg><l>Bode keert wederom tzo velden</l>
<l>Dat gheven wi voor den besten raet</l>
<l n="35">Segt Meynaert dat hi laet zijn schelden</l>
<l>En sien in wat sinen boesem gescreven staet</l>
<l>Hi begheert van ons dese stercke stadt</l>
<l>Schaemt hi hem niet wi weten wel badt</l>
<l>Wilt hi ons crijghen leeren</l>
<l n="40">Een crijch vorst hebben wi tot eenen heere</l>
</lg>
<lg><l>Hi begheert een antwoort schriftelick</l>
<l>Dat dunct ons wesen so vreemden spel</l>
<l>Met spiesen ende met cortouwen ende dier gelic</l>
<l>Hebben wi leeren schriven wel</l>
<l n="45">Daer hebben wi menighen lantsknecht by</l>
<l>Si schrijven so dapper met pulver en bly</l>
<l>Wilt ghi die brieven lesen</l>
<l>Van die pocken sullen wi hem ghenesen</l>
</lg>
<lg><l>Op eenen morghen sullen wi hem ghenesen</l>
<l n="50">Op eenen saterdach dat dat gheschach</l>
<l>Mer tsaemdachs mosten si wederom scheiden</l>
<l>xix venlijn men vlieghen</l>
<l>Si hoorden daer quam so groote gewelt</l>
<l>Meynaert van ham moste ruymen dat velt</l>
<l n="55">Dat deden die Borgoensche heeren</l>
<l>Het narren spel wilden si hen leeren</l>
</lg>
<lg><l>Thof van bourgoengien willen wi loven</l>
<l>dat ons heeft ontsedt met spijse en dranck</l>
<l>Nu sitten wi bi den cackeloven</l>
<l n="60">Nirredom noey is onsen sanck</l>
<l>Op meynerts gaerde worden ons billen bloet</l>
<l>die Keyser loont ons met penninghen root</l>
<l>wi maken ons cleederen doorsneden</l>
<l>Naer oude lants knechten zeden</l>
</lg>
<lg><l n="65">Die dit liedeken dichten</l>
<l>Dat was een lantsknecht goet</l>
<l>Sijn herten dat sachmen verlichten</l>
<l>Hi isser wel toe ghemoet</l>
<l>Om hensborch te houden en drincken den wijn</l>
<l n="70">Op meynerts gaerde en wilt hi niet meer zijn</l>
<l>Hi laet hem sijn brillen vercoopen</l>
<l>Hi wilt blijven bi tkeysers hoopen</l>
</lg>

</body>
</text>
<text>
<body><head type="comment">187 Een nyeu liedeken </head>
<lg><l><hi rend="bold">H</hi>oort toe al int ghemeyn</l>
<l>Een leyt met droevichede</l>
<l>Hoe dat ons Keysers huysvrouwe reyn</l>
<l>Ter werelt es overgheleden</l>
<l n="5">Sy was seer goet den armen</l>
<l>Ende huer ghemeente int ghetal</l>
<l>Laet ons god bidden over al</l>
<l>dat God die siele wil ontfermen</l>
</lg>
<lg><l>Die arme menschen breet ende wijt</l>
<l n="10">die moghen wel druck oorboren</l>
<l>Want si hebben als nu ter tijt</l>
<l>Seer veel aen haer verloren</l>
<l>Ende al die ghemeente mede</l>
<l>dat mochtmen wel mercken Sijt dies wel vroet</l>
<l n="15">Hoe si haer schamel ghemeente bijstont</l>
<l>In spaengien dit is waerhede</l>
</lg>
<lg><l>Nu suldi horen haer beclach</l>
<l>God wil die siele gheleyden</l>
<l>Op die meydach hoort mijn ghewach</l>
<l n="20">So is si vander werelt ghescheyden</l>
<l>Coninck philips haren sone ghepresen</l>
<l>die was daer altijt in present</l>
<l>Als si ontfinck dat heylighe sacrament</l>
<l>Ende hi moeste altijt bi haer wesen</l>
</lg>
<lg><l n="25">Adieu coninck philips mijn sone goet</l>
<l>Want ic moet henen varen</l>
<l>Ende alle mijn kinderkens met der spoet</l>
<l>God wil u in duechden sparen</l>
<l>Adieu coninck van Portugale verheven</l>
<l n="30">Adieu coninck broeder domfernant</l>
<l>Ic moet gaen trecken in een ander lant</l>
<l>Christus wil mijn bewaerder wesen</l>
</lg>
<lg><l>Adieu Karolus keyser uutvercoren</l>
<l>God wil u bewaren ende sint Andries</l>
<l n="35">En helenora mijn suster hooge geboren</l>
<l>Vrou marie god wil u behoeden voor meerder verlies</l>
<l>Ic moet die werelt begeven</l>
<l>dus oorlof ghi heeren onghespaert</l>
<l>die hier ten hove sijn vergaert</l>
<l n="40">Wilt toch eendrachtelijck leven</l>
</lg>
<lg><l>Si riepen al zijt vroom in stryt</l>
<l>Naden hemel sloech si haer ooghen</l>
<l>Sy sprack o ihesus ghebenedijt</l>
<l>Wilt mi u ghenade toghen</l>
<l n="45">Die doot quam huer bestoten</l>
<l>Si sprac o heere God onbevreest</l>
<l>In uwen handen beveel ick mijnen gheest</l>
<l>dus heeft si huer ooghen gheloken</l>
</lg>
<lg><l>Al die daer waren bi ghestaen</l>
<l n="50">die groot metten cleenen</l>
<l>Si weenden daer so menighen traen</l>
<l>Met droevegher herten ghemeene</l>
<l>In die stadt van Tollete met groten rouwe</l>
<l>daer is si vanden werelt ghescheen</l>
<l n="55">God wil die edel siele gheleen</l>
<l>Van onsen genadigen Keysers vrouwe</l>
</lg>

</body>
</text>
<text>
<body><head type="comment">188 Een nyeu liedeken </head>
<lg><l><hi rend="bold">H</hi>out al aen laet ons vrolic springen</l>
<l>Ick sal ons singhen een nieu liet</l>
<l>En met genuechte wat voort gaen bringen</l>
<l>Van dat nu cortelinghe is gheschiet</l>
<l n="5">Al van een vrouwe die quam in rouwe</l>
<l>En moeste lijden groot verdriet</l>
</lg>
<lg><l>Dit vrouken gent seer fray van leden</l>
<l>Tgaet so gheerne moy en fris</l>
<l>En hanneken is so wel te vreden</l>
<l n="10">Mach hi sitten aenden dis</l>
<l>Eten en drincken gheen achterdincken</l>
<l>Van waer dat haer ghecomen is</l>
</lg>
<lg><l>Twee iongers hebben dit vernomen</l>
<l>Elck leyde haer vanden sijnen voort</l>
<l n="15">En begheerden thuerent thuys te comen</l>
<l>En seyden mijn liefste lieveken hoort</l>
<l>Ick sal u gheven sonder sneven</l>
<l>Een roy cuers met een trijpen boort</l>
</lg>
<lg><l>Die ander sprack al sonder quelen</l>
<l n="20">Ghi sijt die liefste dien ick weet</l>
<l>Laet mi eens in u craemken spelen</l>
<l>Ick sal u gheven een nieu hooft cleet</l>
<l>dat vrouken seyde ras sonder beyden</l>
<l>Weest morghen te clocke acht bereet</l>
</lg>
<lg><l n="25">Dat vrouken ras dat ginc zijn gangen</l>
<l>Haer tweeste boelken die quam daer</l>
<l>Si seyde mijn liefste sonder verlanghen</l>
<l>Coemt morghen ten thienen sonder vaer</l>
<l>Clopt tuwer bate ick sal u in laten</l>
<l n="30">En acht op mijn man niet een haer</l>
</lg>
<lg><l>Smorghens vroech al voor den daghe</l>
<l>dat vrouken gheliet haer seer cranck</l>
<l>Maer lacen wat haer hanneken vraechde</l>
<l>Twas neent te wercke vaert uwen ganck</l>
<l n="35">En laet mi rusten met cleender lusten</l>
<l>die siecte mach vergaen God danck</l>
</lg>
<lg><l>Te clocke acht quam den eersten</l>
<l>En speelde totten thienen zijn spel</l>
<l>Met dien so quam daer ooc den tweesten</l>
<l n="40">En clopte metten rinck seer snel</l>
<l>den vrijer opspranck teghen zijnen danck</l>
<l>Het is u man en niemant el</l>
</lg>
<lg><l>Dat vrouken was seer haest beraden</l>
<l>En heeft hem op den solder ghestelt</l>
<l n="45">den anderen ghinc zijn pack ontladen</l>
<l>den eersten was alle zijn vruecht ghevelt</l>
<l>Ras nu met liste in dees kiste</l>
<l>Mijn man coemt ick heb twaelf ghetelt</l>
</lg>
<lg><l>Die man quam thuys en meende gaen eten</l>
<l n="50">daer en was niet met allen bereet</l>
<l>Ras heeft hi daer zijn wijf gesmeten</l>
<l>En seyde ghi vuyle hoere wreet</l>
<l>Hi salt betalen rasch sonder falen</l>
<l>dier boven is den Heere weet</l>
</lg>
<lg><l n="55">Den ruyter van boven sprack met liste</l>
<l>Hi moet gheven den helft van dien</l>
<l>Die daer licht al in die kiste</l>
<l>Hi heeft haer vryne besien</l>
<l>Ic hebber ghelaten thaer den bate</l>
<l n="60">Om haer ghesontheyt adieu wi vlien</l>
</lg>
<lg><l>Oorlof wi nemen int ghemeene</l>
<l>En bidden elck wie dat ghi sijt</l>
<l>oudt ionck groot ende cleene</l>
<l>dat ghi u van sulcke meesters bevrijt</l>
<l n="65">Die vroukens bedriegen haer mans en liegen</l>
<l>En makense hannekens breedt en wijt</l>
</lg>

</body>
</text>
<text>
<body><head type="comment">189 Een nyeu liedeken </head>
<lg><l><hi rend="bold">H</hi>oort alle toe arm ende rijcke</l>
<l>Wat cortelinge is gheschiet</l>
<l>Van eenen backer noyt dier ghelijcke</l>
<l>Ghi sult horen dat rechte bediet</l>
</lg>
<lg><l n="5">Die vrou begonst den backer te vragen</l>
<l>Lieve melis mijn reden nu hoort</l>
<l>Ghi sijt out ende cranck van daghen</l>
<l>Aldus u selven niet en verstoort</l>
</lg>
<lg><l>Ghy zijt out qualijck condi backen</l>
<l n="10">Want u leden staen alte stijf</l>
<l>En ghi cont qualijck heffen groote sacken</l>
<l>Sprack dat overschoone wijf</l>
</lg>
<lg><l>Och wijf ick weets u so grooten danck</l>
<l>Dat ghi mi den arbeyt aldus verlaet</l>
<l n="15">Hier woont mijn ghebuer heer vranc</l>
<l>Die hem van backen so wel verstaet</l>
</lg>
<lg><l>Melis ghinck in alsoe corter uren</l>
<l>Daer zijn ghebuere sadt biden viere</l>
<l>Heer vranc ick soude u gaerne hueren</l>
<l n="20">Om uwen wile so come ick hier</l>
</lg>
<lg><l>Vranc ghebuer ghi moet weten</l>
<l>Helpt doch mijn wijf en weest ghestilt</l>
<l>Te backen te budelen en wilt niet vergeten</l>
<l>Ghi sult hebben al dat ghi wilt</l>
</lg>
<lg><l n="25">Die knape was cloeck van bedrijve</l>
<l>Hi bacte dat vrouken so wel te pas</l>
<l>Die vrou sprac wi en sullen ooc niet kijven</l>
<l>Hem docht dat backen groote arbeyt was</l>
</lg>
<lg><l>Die knape ghinc dat meel begieten</l>
<l n="30">Twee maenden lanc drie of vier</l>
<l>Ten lesten began hem den arbeyt te verdrieten</l>
<l>En seyde meester ic wil van hier</l>
</lg>
<lg><l>Melis sprac wildi bi mi blijven</l>
<l>Ic sal u verbeteren u huer</l>
<l n="35">Neen ic meester om u ronde schijven</l>
<l>Den arbeyt valt mi veel te swaer</l>
</lg>
<lg><l>Dat vrouken sprac al om begrepen</l>
<l>Vrancke ick sal u beteren alle u huer</l>
<l>neen ic vrou uwen bactroch te screpen</l>
<l n="40">myn meester en ic hebbens bey ghenoech</l>
</lg>
<lg><l>Meester ic wil gaen soecken avontuer</l>
<l>Ic wil gaen nemen mijnen ganc</l>
<l>Aldus wilt mi betalen mijn huer</l>
<l>die ic verdient heb vier maenden lanc</l>
</lg>
<lg><l n="45">Melis sprac ic en sal u niet betalen</l>
<l>vranc ghi en dient u huer niet uut</l>
<l>ghi en cont u vrouwe niet ghepayen</l>
<l>daer om sidi een arm druyt</l>
</lg>
<lg><l>Al is dit van eenen backer ghesongen</l>
<l n="50">Niemant en sal hem trecken an</l>
<l>Hier voor wacht u venus discipules ionge</l>
<l>die den arbeyt niet ghedoen en can</l>
</lg>

</body>
</text>
<text>
<body><head type="comment">190 Een nyeu liedeken </head>
<lg><l><hi rend="bold">H</hi>oort menschen hier gheseten</l>
<l>Int borgoensche crijt</l>
<l>die vromelijc drincken en eeten</l>
<l>en bedreven iolijt</l>
<l n="5">Om dat ons Keyser nu wort benijt</l>
<l>Ende so vromelijc strijt</l>
<l>dies zijn wy verblijt</l>
<l>Wi dancken al tsamen god gebenedijt</l>
</lg>
<lg><l>Menich herteken was int benauwen</l>
<l n="10">Int borgoensche pleyn</l>
<l>Om dat van Gelder en Cleefsche landouwen</l>
<l>En die Gulkenaers cleyn</l>
<l>Spraken van onsen Keyser vileyn</l>
<l>Ende seyden certeyn</l>
<l n="15">al tsamen ghemeyn</l>
<l>dat hem die cabbeliauwen hadden in</l>
</lg>
<lg><l>Een herte vernedert van gheeste</l>
<l>In gods toe verlaet</l>
<l>Niewers hem en maect de meeste</l>
<l n="20">Wert verheven iaet</l>
<l>Maer die hem verheft hoort menschelijc saet</l>
<l>Wert vernedert quaet</l>
<l>het blijct aent misdaet</l>
<l>Vraget Willem van Guilic die gevangen gaet</l>
</lg>
<lg><l n="25">Die coervoorsters spraken te rade</l>
<l>Aen ons Keyserlijck graen</l>
<l>Oft hy Willem niet in genade</l>
<l>soude willen ontfaen</l>
<l>Ons Keyser en wilde aen sulc vermaen</l>
<l n="30">gheen hant aen slaen</l>
<l>hi wilde weten saen</l>
<l>Waer om dat hy den Arent was af gegaen</l>
</lg>
<lg><l>Die coervoorsters elck ander in stade</l>
<l>Gingen Willem bevroen</l>
<l n="35">Ende spraken eert is te spade</l>
<l>Hoort hier Clevenaer coen</l>
<l>trec in Keysers handen op dit saisoen</l>
<l>In der velden groen</l>
<l>als gevangen baroen</l>
<l n="40">En op diet rieden wilt u onschult doen</l>
</lg>
<lg><l>Nu en sal prophecie niet liegen</l>
<l>Hoort al hier naer</l>
<l>Alle loosheyt en bedrieghen</l>
<l>Wert nu openbaer</l>
<l n="45">Tis so misselic wiet berocket heeft</l>
<l>En dus heeft gesneeft</l>
<l>vry lelie nu beeft</l>
<l>Wi dancken god dat onsen Keyser noch leeft</l>
</lg>
<lg><l>Gelder Cleef en Guylic die landen</l>
<l n="50">Recht vry ongespaert</l>
<l>Begeren onder ons Keyser handen</l>
<l>Te sijne bewaert</l>
<l>Wilde hyse ontfangen als Keyser vermaert</l>
<l>Si zijn vol vaert</l>
<l n="55">nae den vroemen libaert</l>
<l>Hi wilse met brabant hollant hebben gepaert</l>
</lg>
<lg><l>O princelijc prince verheven</l>
<l>Karolus coragieus</l>
<l>Van uus gelijcken en was noit ghescreven</l>
<l n="60">Noch soe victorieus</l>
<l>Het buycht al voor ons keyser valiant</l>
<l>Doer gods crachtige hant</l>
<l>den Torcxen tirant</l>
<l>wilt god ons keiser sal besitten sijn lant</l>
</lg>

</body>
</text>
<text>
<body><head type="comment">191 Een nyeu liedeken </head>
<lg><l><hi rend="bold">H</hi>oort toe ghi slootmakers altesaem</l>
<l>al die met vijlen sloten wil ontdoen</l>
<l>Ghi sout u ooc met rechten schamen</l>
<l>Dat ghi daer voren maect twee scoen</l>
<l n="5">En sacht al noyt gheen beter spel</l>
<l>dan vijlt mijn slootken tgaet so wel</l>
</lg>
<lg><l>Een ionge maecht die quam mi clagen</l>
<l>Hoe dat haer slot gesloten was</l>
<l>En si haddet lange also gedragen</l>
<l n="10">Want si en vant gheen slotel op dat pas</l>
<l>En al ben ic een luttel fel</l>
<l>Comt vijlt mijn slootken tgaet so wel</l>
</lg>
<lg><l>Den ruyter stac zijn vijle al binnen den slote</l>
<l>Hi dede noch naer hueren rel</l>
<l n="15">Dat vrouken sprac beneder mote</l>
<l>Daer sult ghi bluschen mi geswel</l>
<l>Noyt en haddic beter spel</l>
<l>Vijlt mijn slotken tgaet so wel</l>
</lg>
<lg><l>Dat vrouken sprac tegen den slotmaker</l>
<l n="20">Ghi moet mijn slotken maken veij</l>
<l>Ic goeter smout in wel een aker</l>
<l>Myn hooft bedeech mi also keij</l>
<l>Noit en had ic arger spel</l>
<l>Dan vijlt mijn slotken tgaet so wel</l>
</lg>
<lg><l n="25">Dat vrouken dede huer slooten wel so vijlen</l>
<l>dat si zijn vijle al heel bedarf</l>
<l>En ooc daer naer in corter wijlen</l>
<l>Den ruyter van vijlen starf</l>
<l>En noit en had ic sulc gequel</l>
<l n="30">Dan vijlt mijn slootken tgaet so wel</l>
</lg>
<lg><l>Dat slot was eenen cleynen tijt ontslooten</l>
<l>Maer varinc wast weeder toe</l>
<l>Theeft die slootmaker so verdroten</l>
<l>Sy vouder mede uut hueren ghoe</l>
<l n="35">Noit en had ic arger vel</l>
<l>dan vijlt mijn sloetken tgaet so wel</l>
</lg>
<lg><l>This schande voor de slootmakers</l>
<l>Om dat si alle waren moe</l>
<l>Men vint noch spitters ende brakers</l>
<l n="40">Si soudent doen met heeten bloe</l>
<l>En segghen noit geen beter spel</l>
<l>Dan vijlt mijn slootken tgaet so wel</l>
</lg>
<lg><l>Wi bidden elck nemet in dancke</l>
<l>Mer wil iemant slootken noch ontdoen</l>
<l n="45">Hi sal wel crijgen een goe blancke</l>
<l>Om te coopen een paer scoen</l>
<l>En singt dan noit beter spel</l>
<l>Dan vijlt mijn slootken tgaet so wel</l>
</lg>

</body>
</text>
<text>
<body><head type="comment">192 Een nyeu liedeken </head>
<lg><l>   <hi rend="bold">H</hi>oort toe den hoop met allen</l>
<l>Wat te Lueven is ghebuert</l>
<l>zijnt sint Jansmisse is gevallen</l>
<l>Van een Clercxken ongetruert</l>
<l n="5">En van een moederlijc meysken</l>
<l>Si hadden malcander lief</l>
<l>Al sprack hise menich reysken</l>
<l>Dat en bluste noch niet haer gerief</l>
</lg>
<lg><l>Hi slachte Vrou Venus knapen</l>
<l n="10">Sint Jooris bisschop maecte hem nat</l>
<l>Om in haer blanck armkens te slapen</l>
<l>Hi haer so vriendelijcke badt</l>
<l>Dwelcke si hem confenteerde</l>
<l>Van vaer en Moer was hi bevreest</l>
<l n="15">Mer tmeysken douders informeerde</l>
<l>Hoe si ghequelt was van eenen gheest</l>
</lg>
<lg><l>Screyen iancken croegen en stenen</l>
<l>sachmen aen dit meysken fier</l>
<l>Och moeder waer sal ic henen</l>
<l n="20">noit maecht en leet sulc dangier</l>
<l>Eenen geest sal mi die leden breken</l>
<l>Ten dient niet langher gestilt</l>
<l>Of alleen moet ic teghen hem spreken</l>
<l>Op den voorsolder hi comen wilt</l>
</lg>
<lg><l n="25">De ouders hier af seer verscriecten</l>
<l>Maecten haestich huer bedde beneen</l>
<l>Op gheen boeverije si en micten</l>
<l>mer hebben huer lief dochter gebeen</l>
<l>Willet paciencelic verdragen</l>
<l n="30">Al wat u den geest aendoet</l>
<l>Wi hopen in corten daghen</l>
<l>Sal al zijn pijne zijn geboet</l>
</lg>
<lg><l>Tsavens ontrent den neghen</l>
<l>wort dit meisken seer bevreest</l>
<l n="35">Och moerken ic moet sonder beiegen</l>
<l>Daer boven gaen spreken den geest</l>
<l>Den clerc quam ter veynster inne</l>
<l>Bi zijn liefste moedernaect</l>
<l>Die gheest quelde zijn liefste minne</l>
<l n="40">Datter die coetse af heeft gecraecht</l>
</lg>
<lg><l>De ouders niet seer vast en sliepen</l>
<l>haer iammerde tsdochters verdriet</l>
<l>Seer lude si biddende riepen</l>
<l>Liefkint lijdt al wat u geschiet</l>
<l n="45">Geest goet erve arbeit mede</l>
<l>Al wat hi u beveelt</l>
<l>Consenteert al hem tzynder vrede</l>
<l>Op dat ghijt niet langher en bequelt</l>
</lg>
<lg><l>   Tsnuchtens ginghen vrienden en maghen</l>
<l n="50">Met medecijn tot haer bedde vroech</l>
<l>Meysken sey de geest sou mi plaghen</l>
<l>dedic niet altijt zijn gevoech</l>
<l>Tgheslachte weende seere</l>
<l>Tmeisken was van verwe bleec</l>
<l n="55">Och vrienden dat weet onsen here</l>
<l>Hoe dat mi den geest te nacht bestreet</l>
</lg>
<lg><l>Ten baet seyt si hulen screyen en lollen</l>
<l>Alleen ic mot die pyn lijen</l>
<l>Siet hoe ic hier ligge geswollen</l>
<l n="60">Door des geest pynlic bestrijen</l>
<l>Uut die vrienden sonder weder leggen</l>
<l>Spraker een boerdelic onversaecht</l>
<l>Cosijn dorstic ic sout segghen</l>
<l>U dochter myn nicht en is geen maecht</l>
</lg>

</body>
</text>
<text>
<body><head type="comment">193 Een amoreus liedeken </head>
<lg><l><hi rend="bold">H</hi>et was een aerdt een aerdich medecyn</l>
<l>Op eenen morgenstonde</l>
<l>En daer vant hi vant hi een vrouken fijn</l>
<l>Si had een so diepen wonde</l>
<l n="5">Sy vraegden dat meesterken op dat pas</l>
<l>Oft hi een meester vander wonden was</l>
<l>Sy hadts van doene</l>
<l>Do neempt u tent en tentelt my</l>
<l>Van goeder herten bly</l>
<l n="10">Pijnt u te spoene</l>
</lg>
<lg><l>Hi nam dat vrou dat vrouken bider hant</l>
<l>als meester gepresen</l>
<l>Hi leydese daer aldaer aen eenen cant</l>
<l>Om haer te genesen</l>
<l n="15">Sijn bus metter salven die was daer bereet</l>
<l>En daer me dat hi tegent goelijc vrouken street</l>
<l>dat vrouken riep</l>
<l>salft mi salft mi noch eens</l>
<l>noch eens al binnens beens</l>
<l n="20">Oft ick ontsinne</l>
</lg>
<lg><l>Dat Meesterken gaf en gaf dat vrouken soet</l>
<l>Al vanden beste</l>
<l>Hy soudese noch eens tenten tenten metter spoet</l>
<l>maer zijn tente en woude niet vesten</l>
<l n="25">Syn tente die faute gelic een riet</l>
<l>Van schaemte dat hi dat vrouken liet</l>
<l>Als die vervaerde</l>
<l>Dat vrouken riep hoort mijn hoort mijn beveel</l>
<l>Maer tentelt my noch wel</l>
<l n="30">Met lacker aerde</l>
</lg>
<lg><l>Prince dat meysken moeste daer vlien</l>
<l>met also groote oneeren</l>
<l>Die busse metter salven was qualijcken versien</l>
<l>Voor sulcke oude seeren</l>
<l n="35">Dat vrouken riep luy ende daer toe fel</l>
<l>Armen duvel leert ierst u ambacht wel</l>
<l>Leert eerst cureren</l>
<l>Ghi moecht veel beter eerst gaen lappen u schoen</l>
<l>Arm allendighe loen</l>
<l n="40">dan vroukens tempteeren</l>
</lg>

</body>
</text>
<text>
<body><head type="comment">194 Een nyeu liedeken </head>
<lg><l><hi rend="bold">H</hi>et was te nacht also soeten nacht</l>
<l>Dat alle die vogelen songhen</l>
<l>De fieren nachtegale hief op een liet en sanck</l>
<l>Met zynder wilden tonghen</l>
</lg>
<lg><l n="5">Dat verhoorden twee gesellekens fyn</l>
<l>Twee geselleken van avontueren</l>
<l>Si namen mi minen fiere maghedom</l>
<l>Ick en mochter niet om trueren</l>
</lg>
<lg><l>Si namen dat ic veel liever hadde</l>
<l n="10">Een vingerlinc root van gouwe</l>
<l>Maer bringhen zij mi dat wederomme thuys</l>
<l>En het sal hem noch berouwen</l>
</lg>
<lg><l>Het sat een schipperken al op zyn scip</l>
<l>Hi hoorde dat vrouken seer clagen</l>
<l n="15">Gebreect u bier broot ofte wijn</l>
<l>Dat sal ick u doen halen</l>
</lg>
<lg><l>Mi en gebreect bier broot of wyn</l>
<l>Noch geenderhande dinghen</l>
<l>Ic draech een kint so cleyne kint</l>
<l n="20">Ick en can die vader niet vinden</l>
</lg>
<lg><l>Draechdi een kint so cleyne kint</l>
<l>Condt ghi die vader niet vinden</l>
<l>So doet dat kindeken alle zyn gerief</l>
<l>Die vader sal u beminnen</l>
<l n="25">en van uwen cleyne kinde</l>
</lg>
<lg><l>Nu wil ic gaen trecken dat groene wout in</l>
<l>Die fiere nachtegael vraghen</l>
<l>Maer of si alle gesceyden moeten zijn</l>
<l>En dat eens twee liefkens waren</l>
</lg>
<lg><l n="30">Wy waren ghescheiden myn soete lief ende ick</l>
<l>Het is haer nae so wel berouwen</l>
<l>Wy souden also saen vergadert zyn</l>
<l>En woude si my zyn getrouwe</l>
</lg>
<lg><l>Goet en getrouwe sal ic u zyn</l>
<l n="35">Een fiere gelaet sal ick u schencken</l>
<l>Wanneer ic ligghe inden arm van dijn</l>
<l>Op een ander sal ick dencken</l>
</lg>
<lg><l>Nu radick elcke ionghe maecht</l>
<l>Dat zij haer eerken bat besluyten</l>
<l n="40">Wanneer dat willeken is gedaen</l>
<l>En dan is die vrientschap uute</l>
</lg>

</body>
</text>
<text>
<body><head type="comment">195 Een nyeu liedeken </head>
<lg><l><hi rend="bold">I</hi>n Junius den xx dach</l>
<l>den Prince van Araengien te velde men sach</l>
<l>Met menighen vromen lantsheere</l>
<l>de Ghelderse verstoorde sonder verdrach</l>
<l n="5">Hi behaelden daer oock prijs ende eere</l>
</lg>
<lg><l>Des princen meynen was op dat pas</l>
<l>Hensberch te victalieren was</l>
<l>Hi de alle monucie bereyden</l>
<l>Wie dat ruyter noch lantsknecht en was</l>
<l n="10">Moeste uuten bourgoenschen legher scheyden</l>
</lg>
<lg><l>De geldersche quamen tegen der nacht</l>
<l>En hebben eenen losen alarm gewracht</l>
<l>Met ontrent vijfhondert peerden</l>
<l>Mer de bourgoensche seer wijs bedacht</l>
<l n="15">Dorstense wel aenveerden</l>
</lg>
<lg><l>Smorghens ontrent dagheraet</l>
<l>Is den Prince getrocken met sinen staet</l>
<l>Met vijfthien hondert peerden</l>
<l>daer overste af was my wel verstaet</l>
<l n="20">Grave Willem van Vorstenborch van weerden</l>
</lg>
<lg><l>Als die gelderse dat vernamen</l>
<l>Dat die bourgoense ave quamen</l>
<l>Met die victaille waghens ghepresen</l>
<l>Met dry slachoorden sachmense versamen</l>
<l n="25">Uut hen cuylen quamen sy midts desen</l>
</lg>
<lg><l>De Prince viel die gelders dapper an</l>
<l>Ende haer schade van menighen man</l>
<l>Ten cost die bourgoense niet verdrieten</l>
<l>Veel vanden boeren sachmen als dan</l>
<l n="30">Het bloet over die schoenen vlieten</l>
</lg>
<lg><l>Die van hensberch zyn ooc uut ghesprongen</l>
<l>En hebben onder den hoop geclongen</l>
<l>Met bussen ende cortouwen</l>
<l>Si hebben die geldersen so bedwonghen</l>
<l n="35">Si en mochtent daer niet langher houwen</l>
</lg>
<lg><l>Die geldersen vernamen dit rumoer</l>
<l>dat daer wert versleghen so menighen boer</l>
<l>Al van die bourgoense knechten</l>
<l>Si riepen gelt gelt dou vertwijfelde loer</l>
<l n="40">Of wy en willen der ia niet vechten</l>
</lg>
<lg><l>Van gelt en was daer gheen gherucht</l>
<l>Voor de bourgoense hadden sy ducht</l>
<l>In Wassemborch zijn si gheweken</l>
<l>Na Rueremonde namen sy ooc de vlucht</l>
<l n="45">Die bourgoense volchden op haer streken</l>
</lg>
<lg><l>Pauwellioenen tenten en Victaille net</l>
<l>Met xv groote stucken reyn opgheset</l>
<l>Buspoeyer en daer toe clooten</l>
<l>Hebben de bourgoensche met beckenelen gescept</l>
<l n="50">Ten heeft haer niet Verdroten</l>
</lg>
<lg><l>God en den Heere sint Andries</l>
<l>Die wil bewaren dat gulden Vlies</l>
<l>Voor alle verraderyen</l>
<l>Voor hinder of schade of eenich verlies</l>
<l n="55">Nu en tot allen tijden</l>
</lg>

</body>
</text>
<text>
<body><head type="comment">196 Een nyeu liedeken </head>
<lg><l><hi rend="bold">I</hi>ck heb de werelt seer bemint</l>
<l>Si heeft mi heel van god getogen</l>
<l>Nu heb ick ooc al versint</l>
<l>Hoe mi die werelt heeft bedrogen</l>
<l n="5">O god het is in u vermoghen</l>
<l>Wilt mi nu ontfermen noch</l>
<l>O valsche werelt ghi hebt my al geloghen</l>
<l>In u en is niet dan bedroch</l>
</lg>
<lg><l>O werelt ghi sijt toch een partie</l>
<l n="10">Teghens god het is claer beseven</l>
<l>Want nijdicheyt en hoverdie</l>
<l>Sijn ter werelt al verheven</l>
<l>Niemant en soecket dat eewich leven</l>
<l>Dat mach ic wel segghen noch</l>
<l n="15">O valsche werelt ic heb u wel beseven</l>
<l>In u en is niet dan bedroch</l>
</lg>
<lg><l>Gulsicheyt en overdaet</l>
<l>En zijn nu ter werelt al gheen sonden</l>
<l>Overspel seer fornicaet</l>
<l n="20">Al zijn de over al ghevonden</l>
<l>Om gelt om goet ontbintmen alle sonden</l>
<l>dat mach ick wel segghen noch</l>
<l>O valsche werelt als ick u wel duergronde</l>
<l>In u en is niet dan bedroch</l>
</lg>
<lg><l n="25">Als ick die werelt wel besie</l>
<l>En bekenne haer ghebreken</l>
<l>Laet ons dan tot christum vlien</l>
<l>Ende werelt heel versteken</l>
<l>Aen hem en sal ons niet gebreken</l>
<l n="30">Want hi is der menschen soch</l>
<l>O valsche werelt ic heb u al duerkeken</l>
<l>In u en is niet dan bedroch</l>
</lg>
<lg><l>O Hemelsche vader ghebenedijt</l>
<l>Wilt mi van dit vlees verlaten</l>
<l n="35">dat wi door cristum werden bevrijdt</l>
<l>want wi sijn al broossche vaten</l>
<l>De werelt met haren ondersaten</l>
<l>Heeft mi bevangen noch</l>
<l>O valsche werelt ten mach u niet baten</l>
<l n="40">In u en is niet dan bedroch</l>
</lg>
<lg><l>   O Vader inder eewicheyt</l>
<l>Wilt mi uwen gheest ingheven</l>
<l>De werelt heeft mi heel verleet</l>
<l>Si doet mi na den vleesche leven</l>
<l n="45">Het welc de siele brenct in sneven</l>
<l>Verloren inder hellen troch</l>
<l>O valsche werelt ic heb u claer beseven</l>
<l>In u en is niet dan bedroch</l>
</lg>

</body>
</text>
<text>
<body><head type="comment">197 Een nyeu liedeken </head>
<lg><l><hi rend="bold">I</hi>n Augusto den tweesten dach</l>
<l>Datmen de stadt van Loven belegen sach</l>
<l>Al van die fransche knechten</l>
<l>Daer Merten van Rossum sonder verdrach</l>
<l n="5">Die luevenaers woude bevechten</l>
</lg>
<lg><l>Die fransoysen quamen seer stoutelic aen</l>
<l>Si meynden te Lueven binnen ghaen</l>
<l>Ghelijck een scheper drijft sijn schapen</l>
<l>Sonder slach oft sonder slaen</l>
<l n="10">Meynden de lovensce vroukens te slapen</l>
</lg>
<lg><l>Op de veste was menigen stouten clerc</l>
<l>die vroukens waren neerstich int werck</l>
<l>Aen steenen aen reepen aen alle dinghen</l>
<l>Si spraken sijt alle cloec int werck</l>
<l n="15">Wi sullen u ghenoech aen brenghen</l>
</lg>
<lg><l>Die fransoysen schoten hen bussen af</l>
<l>die van loven en achten dat niet een caf</l>
<l>Die burghers hielden goe hoede</l>
<l>Al waert dat hen veel volcx beghaf</l>
<l n="20">De schutters waren cloec van moede</l>
</lg>
<lg><l>Merten van Rossum den onverlaet</l>
<l>Hi heeft ghesonden eenen abasaet</l>
<l>Al aen die burghers ghetrouwe</l>
<l>Hi eyste met woorden seer abstinaet</l>
<l n="25">Tseventichduysent cronen root van gouwe</l>
</lg>
<lg><l>Daer boven eyste hi noch een voor al</l>
<l>Van clooten van bussen een groot ghetal</l>
<l>En poeyer met gheheelder ermijen</l>
<l>En dat hi ses weken sonder gheschal</l>
<l n="30">Uut ende in sou moghen rijen</l>
</lg>
<lg><l>Die heeren hebben verstaen dit woort</l>
<l>Die borghers waren seer verstoort</l>
<l>Si en wouden dat niet confenteeren</l>
<l>Si spraken altesamen met een accoort</l>
<l n="35">Wi willense declineren</l>
</lg>
<lg><l>Merten van Rossum hen capiteyn</l>
<l>Hi hielt voor de stadt van Loven ghemeyn</l>
<l>Dat heeft den borghers verdroten</l>
<l>Si riepen comt aen groot ende cleyn</l>
<l n="40">En si hebben inden hoop gheschooten</l>
</lg>
<lg><l>Die fransoysen waren seer vervaert</l>
<l>doort schieten is hen den moet beswaert</l>
<l>achter rugghe zijn si ghetoghen</l>
<l>dus danct god de zyn dienaers heeft bewaert</l>
<l n="45">Want het staet doch al in zijn vermoghen</l>
</lg>
<lg><l>Merten van Rossum was in grooter noot</l>
<l>Want daer bleeffer meer dan iiij c doot</l>
<l>dies was hi ghestoort van sinne</l>
<l>Mer in een groote schure verstaget bloot</l>
<l n="50">daer dede hise varen inne</l>
</lg>
<lg><l>Die fransoysen waren seer vervaert</l>
<l>Si hebbent al tsamen verbaert</l>
<l>die dooden metter schueren</l>
<l>die stadt van loven was hen ontvert</l>
<l n="55">dat mochten si wel betrueren</l>
</lg>
<lg><l>Als god zijn dienaers helpen wilt</l>
<l>Teghen hem en helpet tswaert noch schilt</l>
<l>dan alleen in die hant des heeren</l>
<l>dus laet ons tot god keeren als ridder milt</l>
<l n="60">Hi sal hem tonswaert keeren</l>
</lg>
<lg><l>Die dit liedeken heeft ghedicht</l>
<l>Sijn hert was daer toe verlicht</l>
<l>Om elcken te vermonden</l>
<l>Want ghelijc een leeu de cloeckelijck vicht</l>
<l n="65">Sijn de van lueven bevonden</l>
</lg>

</body>
</text>
<text>
<body><head type="comment">198 Een nyeu liedeken </head>
<lg><l><hi rend="bold">I</hi>ck wil gaen om mijn ghewin</l>
<l>En soecken hansken ende gille</l>
<l>Ick heb eenen man naer mijnen sin</l>
<l>Hi laet mi doen al dat ick wille</l>
<l n="5">Als ict al besorghe op dit termijn</l>
<l>Dan segt hi Een vrou van eeren suldi zijn</l>
</lg>
<lg><l>Ick loope rincketten aen elcken cant</l>
<l>En ic doe mijn keelken clincken</l>
<l>Ic gheve mijnen man eenen penninc in de hant</l>
<l n="10">daer me so gaet hi sitten drincken</l>
<l>Als ic ghelt thuys brenge cust hi mijn</l>
<l>Dan segt hi Een vrou</l>
</lg>
<lg><l>Ick sitte heel nachten op die banck</l>
<l>Niet achtic op der lieden snaer</l>
<l n="15">Ick hebbe eenen man naer mijnen danck</l>
<l>Hi draecht mi gans duer vier en water</l>
<l>Als ic hem hou gaende te bier en te wijn</l>
<l>dan segt hi Een vrou</l>
</lg>
<lg><l>Al werdic beclapt men vinter meer</l>
<l n="20">daer af en maect mijn man gheen voere</l>
<l>Hi kijft so ruytelic voor mijn eer</l>
<l>En segt mijn wijf en is geen hoere</l>
<l>Ick belove hem een paer cousen fijn</l>
<l>dan segt hi Een vrou</l>
</lg>
<lg><l n="25">Hi laet mi nu mijn willeken doen</l>
<l>So langhe als icket al betale</l>
<l>Coop ic nyeu cousen oft trijpen scoen</l>
<l>Hi en vraghet mi niet waer dat ict hale</l>
<l>Al doe ic al dit ten is hem gheen pijn</l>
<l n="30">dan segt hi Een vrou</l>
</lg>
<lg><l>Al werdic ghebesicht wat lichter aen</l>
<l>Het en scaedt mi niet een boone</l>
<l>Ick come weder thuys tot mijnen man</l>
<l>En ick gheve hem een gouden croone</l>
<l n="35">Als ic hebbe ghehadt een goet ravijn</l>
<l>Dan segt hi Een vrou van eeren suldi zijn</l>
</lg>
<lg><l>Oorlof men vinter noch meer bekent</l>
<l>Van sulcken aerde in allen hoecken</l>
<l>In vlaendren brabant te brugh te gent</l>
<l n="40">die wel tconto orboren laten versoecken</l>
<l>En haer mans wel payen met cluchten fijn</l>
<l>En willen nochtans vrouwen van eeren sijn</l>
</lg>

</body>
</text>
<text>
<body><head type="comment">199 Een nyeu liedeken </head>
<lg><l><hi rend="bold">I</hi>ck quam noch gister avont</l>
<l>Voorwaer ic en liege u niet</l>
<l>Daer quam een meysken uuter hagen</l>
<l>Si was gecleet gelijc een pagie</l>
<l n="5">En was dat niet swaer verdriet</l>
</lg>
<lg><l>Pagie wel lieve pagie</l>
<l>Waer is u heer mi verstaet</l>
<l>Mijn heer heeft mi verlaten</l>
<l>Dus moet ic dolen lancx der straten</l>
<l n="10">Ick en weet mijns gheenen raet</l>
</lg>
<lg><l>Goeden raet sal ick u gheven</l>
<l>Laet ons gaen drincken den wyn</l>
<l>Want mi duncket aen u visagie</l>
<l>Ghi en zijt gheens heeren pagie</l>
<l n="15">En ghi sijt een fier maechdelijn</l>
</lg>
<lg><l>Oft ick een maechdelijn ware</l>
<l>Wat leyt daer yemant aen</l>
<l>Laet ons te samen gaen wanderen</l>
<l>Vanden eenen altotten anderen</l>
<l n="20">Wi sullen ghenoechte ontfaen</l>
</lg>
<lg><l>Daer ghinghen si henen sluypen</l>
<l>Ghelijck een hoender dief</l>
<l>Van daer tot achter die vesten</l>
<l>Om vrou venus brant te lesschen</l>
<l n="25">Daer creech hem die pagie lief</l>
</lg>
<lg><l>Pagie wel lieve pagie</l>
<l>Wi twee wi zijn ghemelt</l>
<l>En compt niet meer so laet int doncker</l>
<l>Om te spelen met uwen ioncker</l>
<l n="30">Oft ghi sout verdienen tghelt</l>
</lg>
<lg><l>Maer die dit liedeken dichte</l>
<l>dat was een ionghelinck fijn</l>
<l>Hi hevet so wel ghesonghen</l>
<l>God schende quade nijders tonghen</l>
<l n="35">Met zijn lieveken inden wijn</l>
</lg>
<lg><l>Onsuyvere tonghen onsuyveren sin heeft</l>
<l>Want elck vat uut gheeft nae dattet in heeft</l>
<l>Wildi dan reynich zyn ende cuysch bevonden</l>
<l>Hebt herte tonghe ende u leet ghebonden</l>
</lg>

</body>
</text>
<text>
<body><head type="comment">200 Een nyeu liedeken </head>
<lg><l><hi rend="bold">L</hi>of God en weest verblijt</l>
<l>Al dye Bourgoensche zijt</l>
<l>Elck schaft nu hupschen moet</l>
<l>Al ist oorloghe en strijt</l>
<l n="5">Voor ons noyt beter tijt</l>
<l>Comt ons Keyser het edel bloet</l>
<l>Int lant gelijc hi doet</l>
<l>Naer davids woort hi moet</l>
<l>Wel zijn ghebenedijt</l>
<l n="10">Die compt om ons profijt</l>
<l>In den name des heeren soet</l>
</lg>
<lg><l>Ons keyser dat edel greyn</l>
<l>Mach wel den aernt certeyn</l>
<l>Doen in zijn wapen staen</l>
<l n="15">Den edelen aernt reyn</l>
<l>Die sietment in ghemeyn</l>
<l>Boven alle wolcken gaen</l>
<l>Dan daelt hi neder saen</l>
<l>inder zee rasch onbelaen</l>
<l n="20">Ende daer so haelt hi eyn</l>
<l>visch om zijne ioncxkens cleyn</l>
<l>Den honghere te verslaen</l>
</lg>
<lg><l>Sghelijcx over reyset al</l>
<l>Lant water berch ende dal</l>
<l n="25">Ons edel Keyser fijn</l>
<l>En sorghet voor groot en smal</l>
<l>Hoe hi donnosel sal</l>
<l>Beschermen voor ghepijn</l>
<l>Als wi in rusten zijn</l>
<l n="30">Hi en rust in gheen termijn</l>
<l>Maer waect voor zijn ghetal</l>
<l>Al maect hi cleyn gheschal</l>
<l>Alsoot nu es aenschijn</l>
</lg>
<lg><l>Naer vlaender lant mignoot</l>
<l n="35">Was ons Keyser devoot</l>
<l>In april den vierden dach</l>
<l>Op vaerde maer den stoot</l>
<l>Die doen den turck hem boot</l>
<l>Belette somen sach</l>
<l n="40">Christus diet al vermach</l>
<l>Hielp hem in dat beiach</l>
<l>Dat den turck voor hem vloot</l>
<l>Sijn vyanden bleven doot</l>
<l>Lof god hi wanden slach</l>
</lg>
<lg><l n="45">Als ons Keyser playsant</l>
<l>Die turcken uut sijn lant</l>
<l>Dus hadde ghedaen vlien</l>
<l>Hi heeft in elcken cant</l>
<l>Die frontieren vaillant</l>
<l n="50">In spanien Van als voorsien</l>
<l>Aen zijn kinderen doen te tien</l>
<l>En alle edele tot dien</l>
<l>Nam hi huesschen oorlof want</l>
<l>Hi quam perpiniant</l>
<l n="55">Verstercken van crijschlien</l>
</lg>
<lg><l>Als hijt in spaenghien claer</l>
<l>Ghestelt hadde alle gaer</l>
<l>Den vierden in Meye lest leet</l>
<l>Quam hi om ons welvaer</l>
<l n="60">Te basseloenien daer</l>
<l>Al sijn schepen laghen bereet</l>
<l>Daer ons den Keyser in screet</l>
<l>Met al zijn edele discreet</l>
<l>Dus so quam hi een paer</l>
<l n="65">Met een groote armee naer</l>
<l>Dese nederlanden breet</l>
</lg>
<lg><l>Lof God want hy hem scanck</l>
<l>Goede weeder en voortghanck</l>
<l>Hi is ghearriveert</l>
<l n="70">Te Jenes vry en vranck</l>
<l>Daer elck ter vruecht ontspranc</l>
<l>En seer heeft ghetriumpheert</l>
<l>Elck nu veriubileert</l>
<l>En ghereeschap pretendeert</l>
<l n="75">Naer des Keysers ontfanck</l>
<l>Want hi naer ons verlanck</l>
<l>Comt bi ons onghecesseert</l>
</lg>
<lg><l>Vrou Marie ingenieus</l>
<l>En den Grave van reus</l>
<l n="80">Van Aranien den princier</l>
<l>Den Grave van Buren vleus</l>
<l>En alle edele coragieus</l>
<l>Wi bedancken in dit quartier</l>
<l>Want zijs Keysers landen hier</l>
<l n="85">Beschemt hebben voor dangier</l>
<l>Dese tijt periculues</l>
<l>Ons Keyser fortunieus</l>
<l>Sals haer nu bedancken schier</l>
</lg>

</body>
</text>
<text>
<body><head type="comment">201 Vanden Landtman </head>
<lg><l><hi rend="bold">L</hi>aet ons den landtman loven</l>
<l>Met sanghe ende vruecht</l>
<l>Want hi gaet al te boven</l>
<l>Om sijn loyale duecht</l>
<l n="5">Landouwen sloten steden</l>
<l>Daghelijcx spijst ende voet</l>
<l>Met sijn sweetighe leden</l>
<l>Den edelen landtman doet</l>
<l>Daert al by leven moet</l>
</lg>
<lg><l n="10">Hertoghen Princen Graven</l>
<l>Sullen si zijn ghespijst</l>
<l>den landtman moet beslaven</l>
<l>Thes recht datmen hem prijst</l>
<l>Als heeren triumpheeren</l>
<l n="15">En schaffen huypschen moet</l>
<l>Met siet hem laboreren</l>
<l>den edelen Landtman goet Daert al etc</l>
</lg>
<lg><l>Elck doet den landtman toren</l>
<l>Waer hi sayt ende plant</l>
<l n="20">Die mollen blint gheboren</l>
<l>wroeten naert hem meest meshant</l>
<l>die coeyen schapen en swijnen</l>
<l>die comen metter spoet</l>
<l>En doen zijn vrucht verdwijnen</l>
<l n="25">Den edelen landtman goet Daert etc</l>
</lg>
<lg><l>Vrou venus lacke dieren</l>
<l>Die doen hem groot gequel</l>
<l>Sijn vruchten niet en vieren</l>
<l>Als si ligghen in haer spel</l>
<l n="30">Si stommelen ende si steken</l>
<l>Al waren si verhoet</l>
<l>Sijn coorne deerlijc breken</l>
<l>den edelen landtman goet Daert etc</l>
</lg>
<lg><l>Elck besicht daer zijn clauwen</l>
<l n="35">Hoenders en voghels vry</l>
<l>Met gaeter ter oeste houwen</l>
<l>Hi en isser niet altijs by</l>
<l>Men soude qualick gheloven</l>
<l>Hoe menich ontschamel bloet</l>
<l n="40">Trecken en teesen uut zijn schoven</l>
<l>den edelen landtman goet daert etc</l>
</lg>
<lg><l>Dan is hi van die papen</l>
<l>Om zijn thiende ghequelt</l>
<l>die costers staen en gapen</l>
<l n="45">Om eyeren schooven oft gelt</l>
<l>Susters ende baghijnen</l>
<l>Om hebben elck hen groet</l>
<l>dus laet hi vanden sijnen</l>
<l>den edelen landtman goet Daert etc</l>
</lg>
<lg><l n="50">Mulstooters met haer rijven</l>
<l>Om kiekens koorne en vlas</l>
<l>Connen wonder bedrijven</l>
<l>Die vier oordenen op dat pas</l>
<l>Willen hem gods rijcke verleenen</l>
<l n="55">Met huer bedinghe soet</l>
<l>Mer tes hebben dat si meenen</l>
<l>vanden landtman goet Daert etc</l>
</lg>
<lg><l>Die iaghers en serganten</l>
<l>die zijn oock geerne verblijt</l>
<l n="60">Want si hem voor terwanten</l>
<l>En boeven hebben bevrijt</l>
<l>Den molenaer vanden mele</l>
<l>Als hi ter molen doet</l>
<l>Schept god weet hoe veele</l>
<l n="65">Vanden edelen landtman goet Daert etc</l>
</lg>
<lg><l>Vossen fissauwen fluwijnen</l>
<l>doen zijn hoenders en ganssen stoot</l>
<l>die wolven wreet om schouwen</l>
<l>bijten coeyen en schapen doot</l>
<l n="70">Wesels suypen so si pleghen</l>
<l>Sijn eyeren onghebroet</l>
<l>dus commet hem alle tseghen</l>
<l>den edelen landtman goet Daert etc</l>
</lg>
<lg><l>Christus die tonser vrame</l>
<l n="75">Ter eeren den landtman fijn</l>
<l>Sijn bloet ende lichame</l>
<l>Schanc onder broot ende wijn</l>
<l>En als hi was verresen</l>
<l>Quam als een landtman vroet</l>
<l n="80">Moet in zijn hulpe wesen</l>
<l>Den edelen landtman goet</l>
<l>Daert al bi leven moet</l>
</lg>

</body>
</text>
<text>
<body><head type="comment">202 Een nyeu liedeken </head>
<lg><l><hi rend="bold">M</hi>et eenen droven sanghe</l>
<l>So claghe ick mijnen noot</l>
<l>Het scheyden valt mi stranghe</l>
<l>Al van dat vrouken minioot</l>
<l n="5">Huyt myn ooghen saen</l>
<l>Vloeyt so menighen heeten traen</l>
<l>Al om die liefste mijn</l>
<l>die nu anders is beraen</l>
<l>En mijn ontrou is beraen</l>
<l n="10">Och het scheyden doet mi pijn</l>
</lg>
<lg><l>Schoon amoreuse caer</l>
<l>Ic en haddes u noeyt betrout</l>
<l>Laets spraken wi te gare</l>
<l>Schoon woorden menichfout</l>
<l n="15">Och hoe was ick also bot</l>
<l>En met mi hout u spot</l>
<l>Jae also ick wel aensie</l>
<l>Laets vant ick die duere int slot</l>
<l>Met een ander lief int cot</l>
<l n="20">Waert ghy vrolick ende blye</l>
</lg>
<lg><l>Dus vint ic mi bedroghen</l>
<l>Quade tonghen hebben mi verbeent</l>
<l>Schoon woorden al ghelooghen</l>
<l>Spraect ghi en niet en meent</l>
<l n="25">Jae al blijden raet</l>
<l>Door qua tonghen quaet</l>
<l>Sijt ghy van mi vervreemdt</l>
<l>Ende oock heel van mi versaet</l>
<l>Hoe coemt dat ghi my aldus versmaet</l>
<l n="30">Noeyt en heb ic met u beschimt</l>
</lg>
<lg><l>Adieu schoon reyn figuere</l>
<l>Adieu schoon eghelentier</l>
<l>Ick en can gherusten niet een huere</l>
<l>Om u reyn violier</l>
<l n="35">Och mocht ic noch eens ontfaen</l>
<l>Eenen soen het ware ghedaen</l>
<l>Aen u schoon roode mont</l>
<l>Och mijn lijden saen</l>
<l>Waer dan al gheheel ghedaen</l>
<l n="40">Want mijn herteken hebt ghi doorwont</l>
</lg>
<lg><l>O edel god der mynnen</l>
<l>Cupido staet my by</l>
<l>Venus disciplinnen</l>
<l>Aen u roep ick ay my</l>
<l n="45">Also ghy mi doet aenschijn</l>
<l>Oock bedroghen sal ick zijn</l>
<l>Ghelijck Salomon seer wijs</l>
<l>Ende oock Absolon seer fijn</l>
<l>Wel schoone roosemarijne</l>
<l n="50">Staen ick op een crakende ijs</l>
</lg>
<lg><l>Adieu adieu princesse</l>
<l>Daer ick sin op hadde gheleyt</l>
<l>Het was mi een droeve lesse</l>
<l>Als ghi mi u trouwe ontseyt</l>
<l n="55">Quade tonghen breken wel een been</l>
<l>En si en ghenesen gheen</l>
<l>Dat heb ick nu verstaen</l>
<l>Och adieu wi moeten scheen</l>
<l>God die wil u wel gheleen</l>
<l n="60">En beschermen van alle quaen</l>
</lg>

</body>
</text>
<text>
<body><head type="comment">203 Een nyeu liedeken </head>
<lg><l><hi rend="bold">M</hi>argrietken ghi zijt so huepsch en fier</l>
<l>ghi hebt twee bruyn oochskens die ic gerne aensie</l>
<l>Reyn vrouwelijck dier</l>
<l>Sout ghi niet willen scheyden eer lanck</l>
<l n="5">Inden crijch sal ick u leyden lief ist uwen danc</l>
</lg>
<lg><l>Al inden crijch daer wil ick sijn</l>
<l>men schenct daer die vrome lantsknechten den wijn</l>
<l>Reyn vrouwelijc fijn</l>
<l>Al onder die blauwe landouwe voorwaer</l>
<l n="10">daer is gebrec van vrouwen lief had ic u daer</l>
</lg>
<lg><l>Maergrietken wout ghi met mi gaen</l>
<l>Ick sou u leyden al voor Terwaen</l>
<l>Reyn vrouwelijck graen</l>
<l>daer sullen de lantsknechten neven u staen</l>
<l n="15">Si en sullen u tot gheender noot afgaen</l>
</lg>
<lg><l>Al voor terwaen daer is groot noot</l>
<l>Men slaeter die vrome lansknechten doot</l>
<l>Cleyn ende groot</l>
<l>Te voeten oock te peerde gaet me</l>
<l n="20">scoon lief rijt uwer verden en laet mi met vre</l>
</lg>
<lg><l>Margrietken ic waer so gerne bi dy</l>
<l>Ick bleve u dan mijn leven bi</l>
<l>Begeerdes op mi</l>
<l>Soe sal ick ghetrouwelijc bi u staen</l>
<l n="25">Wilt ghi mi nu noch nemmermeer nyet af gaen</l>
</lg>
<lg><l>Margrietken sprack met moede fier</l>
<l>Adieu ick wil vertrecken van hier</l>
<l>Uut dit rosier</l>
<l>Sa wil u god gheleyden voorwaer</l>
<l n="30">Dat ghi van mi wilt scheyden lief dat valt mi swaer</l>
</lg>
<lg><l>Maer die dit liedeken dichte</l>
<l>Sijn herteken truerde hem licht</l>
<l>Vry niet en swicht</l>
<l>Quae nijders honden hebben hem int gepijn</l>
<l n="35">Daerom moet hi derven dat vrouken fijn</l>
</lg>
<lg><l>Maer die dit liedeken eerstmael sanck</l>
<l>Dat was een ruyter vander banck</l>
<l>Vry en vranck</l>
<l>Maergrietken en mach hem ghebueren niet</l>
<l n="40">Daerom so lijt zijn herteken so groten verdriet</l>
</lg>

</body>
</text>
<text>
<body><head type="comment">204 Een nyeu liedeken van Borbon </head>
<lg><l><hi rend="bold">O</hi> God van hemelrijcke</l>
<l>Wat druc is ons gheschiet</l>
<l>die Borgoensche alle gelijcke</l>
<l>God behoede Borbon voort verdriet</l>
<l n="5">Twas so vromen capeteyn</l>
<l>dien hebben wi verloren</l>
<l>Den eedelen heere reyn</l>
</lg>
<lg><l>Menich slach heb ick ghesleghen</l>
<l>Te peerde en oock te voet</l>
<l n="10">Groote victorie heb ick ghecreghen</l>
<l>Ter eeren den keyser soet</l>
<l>Menich leet heb ick den coninc gedaen</l>
<l>daer hi quam al voor pavien</l>
<l>daer en mocht hi mi niet ontgaen</l>
</lg>
<lg><l n="15">Melanen hebbe ick in ghenomen</l>
<l>met menighen crijchsman vry</l>
<l>die Paus hadde dat vernomen</l>
<l>die sandt hem groot volck by</l>
<l>Si meenden mi wel af te slaen</l>
<l n="20">die Veneetsianen quamen mede</l>
<l>Mer ten was haer niet wel vergaen</l>
</lg>
<lg><l>Heel ytalien heb ick bedwonghen</l>
<l>Ter eeren den keyser fier</l>
<l>Roomen heb ick bespronghen</l>
<l n="25">daer ben ick ghecomen int dangier</l>
<l>Het ghebuerde al inden tweesten slach</l>
<l>daer ben ick so deerlijcken doorschoten</l>
<l>daert so menich man ansach</l>
</lg>
<lg><l>Och adieu Kaerle lieve neve</l>
<l n="30">Het moet nu ghescheyden zijn</l>
<l>Nu moet ick u begheven</l>
<l>Want het scheyden doet mi pijn</l>
<l>Ic waende met u te winnen dat heylich lant</l>
<l>Nu moet ic ommer sterven</l>
<l n="35">God blijve nu dijn onderstant</l>
</lg>
<lg><l>Adieu ghi edel heeren bouwe</l>
<l>Adieu graef Joris van sassen goet</l>
<l>Weest toch den Keyser ghetrouwe</l>
<l>dat bidde ick vry edel bloet</l>
<l n="40">Adieu vice roy de napels vry</l>
<l>Nu moet ick van u scheyden</l>
<l>Gods barmherticheyt staet mi by</l>
</lg>
<lg><l>Die heeren weenden seere</l>
<l>si hadden groot verdriet</l>
<l n="45">Al om borbon den heere</l>
<l>dat hi so droeflijck schiet</l>
<l>die knechten maecten groot misbaer</l>
<l>Si en wisten wat bedrijven</l>
<l>deen vranck sijn handen dander trac zijn hayr</l>
</lg>
<lg><l n="50">Ons troost hebben wi verloren</l>
<l>Ende oock ons toeverlaet</l>
<l>Ick bidde Jhesum uutvercoren</l>
<l>dat hi zijn siele ontfaet</l>
<l>Ghetrouwen dienst heeft hi ghedaen</l>
<l n="55">God sal een ander verwecken</l>
<l>die den keyser nu sal bi staen</l>
</lg>
<lg><l>Wi moghen wel bedrijven rouwe</l>
<l>Om Borbon den capeteyn goet</l>
<l>Ende voor Wassenaer ghetrouwe</l>
<l n="60">Hi heeft oock ghestort zijn bloet</l>
<l>Ter eeren den Keyser dat is waer</l>
<l>Men mocht gheen ghetrouwer vinden</l>
<l>dan dese twee int openbaer</l>
</lg>

</body>
</text>
<text>
<body><head type="comment">205  </head>
<lg><l><hi rend="bold">R</hi>ijck God wie sal ic claghen</l>
<l>Mijnen druck en myn verdriet</l>
<l>Hier en is niemant ten daghen</l>
<l>die my oock bystant biet</l>
<l n="5">dies lijdt mijn herte rouwe</l>
<l>En daer toe groote pijn</l>
<l>Lief de ick u ontrouwe</l>
<l>Soe waren die schulden mijn</l>
</lg>
<lg><l>Eens siaers stondic int herte</l>
<l n="10">Van een reyn vrouwelijck graen</l>
<l>Nu lijde ick pijne ende smerte</l>
<l>Om dat ick ben uut ghedaen</l>
<l>Van row mijn ooghen leken</l>
<l>En lyden groot verdriet</l>
<l n="15">Ick sie ick ben versteken</l>
<l>Ken weet die cause niet</l>
</lg>
<lg><l>Niet trouwen lief wilt hooren</l>
<l>Altoos na vrienden raet</l>
<l>Ick en bender niet toe gheboren</l>
<l n="20">Om te comen in sulcken staet</l>
<l>Mijn goeyken is te cleene</l>
<l>Nae duwe reyn maechdelijn fijn</l>
<l>dus leet mijn herteken in weene</l>
<l>Om dat ic om tgoet ballinc moet zijn</l>
</lg>
<lg><l n="25">Och goet ghy doet my quelen</l>
<l>En lyden groote pijn</l>
<l>Ick ben nu een te vele</l>
<l>daer ick willecome plach te zijn</l>
<l>dus gae ick achter lande</l>
<l n="30">Als een man desperaet</l>
<l>Lief dit dunct mi wesen schande</l>
<l>Dat dat goet voor liefde gaet</l>
</lg>
<lg><l>Wat dinghe heb ick bedreven</l>
<l>Teghen u reyn maechdeken soet</l>
<l n="35">dat ghy my wilt begheven</l>
<l>En worpen onder de voet</l>
<l>Dies moet my therte trueren</l>
<l>Ende lyden pijne groot</l>
<l>Sou dit noch langher dueren</l>
<l n="40">Ick waer veel liever doot</l>
</lg>
<lg><l>Al ben ick dus bedroghen</l>
<l>Met u reyn maechdelijc saet</l>
<l>En valschelijc beloghen</l>
<l>Het compt by uwer daet</l>
<l n="45">Sprack ick te naer u eere</l>
<l>Segt my maechdeken coen</l>
<l>Anders dan duecht ende eere</l>
<l>Als ghy moecht u selven doen</l>
</lg>
<lg><l>Ten had my niet ghespeten</l>
<l n="50">Al tleet dat ghy my doet</l>
<l>Hadt ghy my niet verweten</l>
<l>dat ick was te cleyn van goet</l>
<l>daer om dat ic sal mincken</l>
<l>Schoon lief die trouwe van dijn</l>
<l n="55">Ick salder noch langhe om dincken</l>
<l>Alst u vergheten sal zijn</l>
</lg>
<lg><l>Oorlof reyn creature</l>
<l>Die eens was die liefste mijn</l>
<l>Meyndy dat ic sal trueren</l>
<l n="60">Alst moet ghescheyden zijn</l>
<l>Neen ick bloem verheven</l>
<l>Van u neem ick den keer</l>
<l>Al hebdy my begheven</l>
<l>Schoon lief Men vinter meer</l>
</lg>

</body>
</text>
<text>
<body><head type="comment">206 Een nyeu liedeken </head>
<lg><l><hi rend="bold">S</hi>choon lief wat macht u baten</l>
<l>Dat ghi my dus persequeert</l>
<l>Op u stont mijn verlaten</l>
<l>Maer lacen ick ben gherefuseert</l>
<l n="5">O amoureusich wesen</l>
<l>En hebdy my niet verleent</l>
<l>Hoe soude my ghenesen</l>
<l>Alst u herteken niet en meent</l>
</lg>
<lg><l>Na blijschap moet ick trueren</l>
<l n="10">Dies zijn mijn oochskens al in traen</l>
<l>Ick ben so vol dolueren</l>
<l>Want ontrou is my ghedaen</l>
<l>Hoe condt ghy lief ghedoghen</l>
<l>Dat daghelijcx mijn herteken weent</l>
<l n="15">Hoe muechdy vrientschap toghen</l>
<l>Alst u herteken niet en meent</l>
</lg>
<lg><l>Ick mach my selven wel haten</l>
<l>Dat ick u liefken oyt aensach</l>
<l>Mijn claghen en mach mi niet baten</l>
<l n="20">Want sy die mi te troosten plach</l>
<l>Die doet mijn herte breken</l>
<l>Dat sy op my dus blijft versteent</l>
<l>Hoe cant den mont ghespreken</l>
<l>Alst u herteken niet en meent</l>
</lg>
<lg><l n="25">Waer sal ick nu belenden</l>
<l>Mijn lijden dat is swaer</l>
<l>U liefde wil mij schenden</l>
<l>Dat gaet mijn ionghe dom herte naer</l>
<l>dus moet ick druckich leven</l>
<l n="30">Dat ghy my altoos verbeent</l>
<l>Hoe soudy my troost gheven</l>
<l>Alst u herteken niet en meent</l>
</lg>
<lg><l>En haddy mi niet eens troost ghegeven</l>
<l>So en haddic mi niet betrout</l>
<l n="35">Al in u liefde te leven</l>
<l>Het welcke mi nu berout</l>
<l>Want ick u doen niet en kende</l>
<l>So verhert en so versteent</l>
<l>Dat ghi my liefde toocht uutwende</l>
<l n="40">Alst u herteken niet en meent</l>
</lg>
<lg><l>Princesselijcke vrouwe</l>
<l>Waer om sydy aldus ghesint</l>
<l>Dat ghy sedt u betrouwen</l>
<l>Tot een ander die ghi bemint</l>
<l n="45">En laet mi in drucke blijven</l>
<l>Rijck god hoe ben ick nu verbeent</l>
<l>Eylacen ghy condt bedrijven</l>
<l>Dat u herteken niet en meent</l>
</lg>

</body>
</text>
<text>
<body><head type="comment">207 Een nyeu liedeken </head>
<lg><l><hi rend="bold">W</hi>ie wilt hooren een goet nyeu liet</l>
<l>Wat te Haerlem in Hollant is gesciet</l>
<l>Tsavonts te neghen uren</l>
<l>Al van twee huepsche ghespelen goet</l>
<l n="5">Voor den reghen souden si cueren</l>
</lg>
<lg><l>Si cuerden daer voor den reghen was nat</l>
<l>Een goet gheselleken achter die stoppen sat</l>
<l>Hi ghinck hem nederwaert stellen</l>
<l>Hi dochte dat die ghespeelkens goet</l>
<l n="10">Malcanderen wat souden vertellen</l>
</lg>
<lg><l>De eene heeft der ander ghevraecht</l>
<l>Segt mi ghespele sidi noch maecht</l>
<l>Wilt mi die waerheyt uutlegghen</l>
<l>Ist saeck dat mi die reden behaecht</l>
<l n="15">Het mijn sal ick u weder segghen</l>
</lg>
<lg><l>Ghespeel ick hebbe verloren mijn eer</l>
<l>Ghister avont met eenen witten heer</l>
<l>Ten is mi noch niet berouwen</l>
<l>Hi gaf mi acht stuyvers een grooten meer</l>
<l n="20">Daer cocht ick me twee sayen mouwen</l>
</lg>
<lg><l>Noch quam ick in die turfsteeg</l>
<l>daer ick noch eenen vechtmes creech</l>
<l>Ick weerde mi dapper van onder</l>
<l>En dat ick daer af geen kint en droech</l>
<l n="25">Dat gheeft mi selven groot wonder</l>
</lg>
<lg><l>Ick quam gegaen hoort mijn vermaen</l>
<l>daer vandick twe huepsche gesellekes staen</l>
<l>Spaceren al in den doelen</l>
<l>Si hebben mi vriendelick wel ontfaen</l>
<l n="30">Si deden mi wel na mijn bevoelen</l>
</lg>
<lg><l>Ghespele mi is alsulcx gheschiet</l>
<l>Ick sal u doen mijn rechte bediet</l>
<l>Ghister avont hoort mijn verclaren</l>
<l>Een goet ghesel datter bi mi sliep</l>
<l n="35">Wi laghen malcanderen also naren</l>
</lg>
<lg><l>Doen hi bi mi gheslapen hadt</l>
<l>En hi mi also vriendelick badt</l>
<l>dats woude ick wesen zijn vrouwe</l>
<l>Vijftich croonen soude hi mi gheven ras</l>
<l n="40">En daer toe zijnder trouwen</l>
</lg>
<lg><l>Ick nam aldaer zijn trouwe te pant</l>
<l>Ick creghe dat ghelt in mijn hant</l>
<l>Ick en wist van vruechden wat maken</l>
<l>Ick cochte twee doecken van dit verstant</l>
<l n="45">En een cuers van root schaerlaken</l>
</lg>
<lg><l>Die ons dit liedeken heeft ghedicht</l>
<l>Hi hoorde die woorden alsoo licht</l>
<l>die so tot malcanderen spraken</l>
<l>Mocht hi aenschouwen haer aensicht</l>
<l n="50">Hi soude met haer wel kenschap maken</l>
</lg>

</body>
</text>
<text>
<body><head type="comment">208 Een nyeu liedeken </head>
<lg><l><hi rend="bold">W</hi>y moghen wel loven en dancken den tijt</l>
<l>die dees ghenuechte doet bedrijven</l>
<l>Ick hebbe consent al van mijn wijf</l>
<l>Te spelen tot den vijven</l>
<l n="5">Ick lach daer over op beyde mijn knien</l>
<l>doen seyt si de vou gaerde homme de bien</l>
</lg>
<lg><l>Het snuchtens als ick op gae staen</l>
<l>Ick leyde mijn wijf ten asemente</l>
<l>Ick leytse al in haer camerken</l>
<l n="10">Ick helptse stellen al op haere gente</l>
<l>ic houde den spiegel daer si haer hair op doet</l>
<l>dan segt si man van eeren weest ghegroet</l>
</lg>
<lg><l>Ick wassche ick backe ic vage den vloer</l>
<l>Ick doe dat werc al vanden huyse</l>
<l n="15">Ic sette dat kint op mijnen schoot</l>
<l>Dan vraghe ick vanden gruse</l>
<l>Als ick dat doe dan eest al goet</l>
<l>dan segt si man van eeren weest ghegroet</l>
</lg>
<lg><l>Het snuchtens als die clocke achste slaet</l>
<l n="20">Dan gae ick maken den pottagie</l>
<l>Ick leyde mijn wijf ter kercken waert</l>
<l>Spreect si mi toe ic weer mijnen hoet</l>
<l>dan segt si man van eeren weest ghegroet</l>
</lg>
<lg><l>Ten geeft mi geen wonder al lijde ic druc</l>
<l n="25">Al gae ick siende met smallen caken</l>
<l>Fortune en biet mi gheen gheluck</l>
<l>Aen tvoore woonen en can ic niet geraken</l>
<l>Ick lach daer over op beyde mijn knien</l>
<l>doen seyt si de vou gaerde homme de bien</l>
</lg>
<lg><l n="30">Oorlof prince op dit termijn</l>
<l>Wi moeten van hier scheyden</l>
<l>Ick hebbe een wijf so quaden wijf</l>
<l>Den duyvel die moet haer gheleyden</l>
<l>Segghe ic ia mijn wijf seyt neen</l>
<l n="35">Dan seyt si dieu vou gaerde homme de bien</l>
</lg>

</body>
</text>
<text>
<body><head type="comment">209 Een nyeu liedeken </head>
<lg><l><hi rend="bold">W</hi>ie wil hooren een goet nyeu liet</l>
<l>dat van twee goey Lijnkens is gesciet</l>
<l>Men singhet voor een cluyte</l>
<l>Sy deden dat haer Vrou Venus riet</l>
<l n="5">Sy ghinghen metten naeyecorf uyte</l>
</lg>
<lg><l>Ick quam ghereden al door een lant</l>
<l>Daer ick twee ionghe vroukens vant</l>
<l>Spelende al op die luyte</l>
<l>Si ghinghen te samen eenen ganck</l>
<l n="10">Sy ghinghen metten naeykorf uyte</l>
</lg>
<lg><l>   Tot grietkens van brusel sat ic en dranc</l>
<l>Met mijn schoon Lijnken op de banc</l>
<l>Het was een roosken van virtuyte</l>
<l>Wi ghinghen tsamen eenen ghanck</l>
<l n="15">Wi ghinghen metten naeykorf uyte</l>
</lg>
<lg><l>Och naeien is so goeden dinc</l>
<l>Aylacen het brenct veel sorghen in</l>
<l>Dat mijn herteken sluyte</l>
<l>Al zwelt mijn buycxken niet te min</l>
<l n="20">Metten nayekorf gae ick uyte</l>
</lg>
<lg><l>Naikorf naikorf reyn maechdelyn</l>
<l>Altoos wilt ghi gedragen zijn</l>
<l>Bi gildekens metter fluite</l>
<l>Tsmorgens vroech inden coelen wijn</l>
<l n="25">Ende tsavonts metten naeiekorf uyte</l>
</lg>
<lg><l>Des morgens als ick laet op staen</l>
<l>Vroech wil ic ter kercken gaen</l>
<l>Met mijnder scheever tuyte</l>
<l>Als ic wijwater heb ontfaen</l>
<l n="30">so gaen ic metten naeikorf uyte</l>
</lg>
<lg><l>Ic lach in een prieel gevaen</l>
<l>Eylacen dat heeft mijn naeyen gedaen</l>
<l>Ic hielde mi inde muyte</l>
<l>Mocht ic op tsheeren straten gaen</l>
<l n="35">Noch ginck ick metten naeikorf uyte</l>
</lg>
<lg><l>Die dit liedeken eerstmael sanc</l>
<l>Was een geselleken vander banc</l>
<l>Hi schoyde gelijc een guyte</l>
<l>Hi nam zijn Lijnken metter hant</l>
<l n="40">Hi ginc met haer metten naeicorf uyte</l>
</lg>

</body>
</text>
<text>
<body><head type="comment">210 Een nyeu liedeken </head>
<lg><l><hi rend="bold">B</hi>ourgoensche herten wilt u verblijden</l>
<l>En scaffet eenen huebschen moet</l>
<l>Elck help den keyser vromelijc strijen</l>
<l>Met alle zijn edelen goet</l>
<l n="5">Want hi is comen na dat gentse pleyn</l>
<l>En voort al na Antwerpen certeyn</l>
<l>Comt hi die borgers vercloecken</l>
<l>Borgoense herten in allen hoecken</l>
</lg>
<lg><l n="10">Hy heeft voor landerci gheleghen</l>
<l>Met menighen vromen man</l>
<l>Al en heeft hijt doen niet gecreghen</l>
<l>Daer en leit nu niet veel an</l>
<l>Landurcy sal noch tzijnen besten zijn</l>
<l n="15">Elck borgoensman op dit termijn</l>
<l>Wilt vrolijck iubeleren</l>
<l>Met onsen keyser wilt triumpheren</l>
</lg>
<lg><l>Die fransoysen hebben daer gelaten</l>
<l>Bussen poeyer ende clooten goet</l>
<l n="15">Landercy hebben si verlaten</l>
<l>Met alle dat franse bloet</l>
<l>Die fransoysen zyn comen al met gewelt</l>
<l>Den keyser heeft hem in een slachoorden gestelt</l>
<l>En heeft die fransoysen verdreven</l>
<l n="20">Velen hebbender gelaten haer leven</l>
</lg>
<lg><l>Die fransen meynden int ghemeyne</l>
<l>Dat onsen edelen keyser was doot</l>
<l>die trock fransoysen groot ende cleyne</l>
<l>Wordent geware verstaget den cloot</l>
<l n="25">Want hise beschiet met pulver en bly</l>
<l>Den fransman moet wijken verstaget wel mi</l>
<l>Met alle zijn ondersaten</l>
<l>Torcken en fransoysen most hi daer laten</l>
</lg>
<lg><l>Den dolfijn heeft daer gelaten</l>
<l n="30">Silver ende daer toe roode gout</l>
<l>Merten van rossum quam te baten</l>
<l>Den edelen keyser seer stout</l>
<l>Den grave van bueren stout edel en coen</l>
<l>Die hielp daer menigen fransen man ontdoen</l>
<l n="35">Menigen turck van onwerden</l>
<l>Te voet ende ooc te perden</l>
</lg>
<lg><l>Die fransoysen hadden haer vermeten</l>
<l>In alle so corten stont</l>
<l>Qualijck hebben si haer gequeten</l>
<l n="40">Si liepen daer van goet ront</l>
<l>Daer den fransen coninc af heeft bescheit</l>
<l>Hi heeft ons gedaen so menich leyt</l>
<l>Al met die valsche turcken</l>
<l>Wi en achten zijn pochen noch snorcken</l>
</lg>
<lg><l n="45">Den coninc had hem vermeten</l>
<l>Met alle zijnen staet</l>
<l>Hi meynde ons hebben verbeten</l>
<l>Maer hi is comen te laet</l>
<l>Die hi keeren moet binnen cort termijn</l>
<l n="50">En eeren onsen keyser fijn</l>
<l>Also daer is beschreven</l>
<l>Door godlijcke propheten verheven</l>
</lg>
<lg><l>Loef god al van hier boven</l>
<l>Gheeft hem prijs ende daer toe danc</l>
<l n="55">Laet ons den keyser loven</l>
<l>Al nae der propheten sanck</l>
<l>Die gescreven hebben over menighen tijt</l>
<l>Dat onsen keyser sonder verwijt</l>
<l>Soude triumpheeren over zijn vyanden</l>
<l n="60">Turcken franchoysen brengen ter schanden</l>
</lg>

</body>
</text>
<text>
<body><head type="comment">211 Een nyeu liedeken </head>
<lg><l><hi rend="bold">D</hi>oemen schreef M V hondert</l>
<l>ende eenen veertich Jaer</l>
<l>Doen is den hertooch van Gulic</l>
<l>tot den coninc van Vrancrijc getogen</l>
<l n="5">Ende heeft met hem een contract gemaect</l>
<l>Des Keysers vaders landen</l>
<l>Tot groote schaden ghebracht</l>
</lg>
<lg><l>Dat contract hebben wi vernomen</l>
<l>dat is worden openbaer</l>
<l n="10">Ongestraft en salt niet blijven</l>
<l>dat segghe ick u voorwaer</l>
<l>Merten van rossem hebben si in Brabant gesant</l>
<l>Dies en wils hem die hertoch niet nemen an</l>
<l>Hy wil hem keeren daer van</l>
</lg>
<lg><l n="15">Wil hem die hertooch dit niet aen trecken</l>
<l>waerom heeft hijt dan gedaen</l>
<l>Daerom willen wijt den keyser clagen</l>
<l>hi heeft so menigen stouten man</l>
<l>Op den Keyser willen wi dragen vrien moet</l>
<l n="20">Hi wil de Gulickers straffen</l>
<l>Aen lijf ende oock aen goet</l>
</lg>
<lg><l>Die hertoch van gulick</l>
<l>is een ionger man</l>
<l>dat hi hem tsegen den keyser wil leggen an</l>
<l n="25">daerom wil hi noch grote schade haen</l>
<l>Dat voeget onse heree God</l>
<l>Die gulicsche hebben metten vromen keyser</l>
<l>gheschimpt ende gespot</l>
</lg>
<lg><l>Wel op ghi gulicker boeren</l>
<l n="30">waer na staet uwen moet</l>
<l>U schimpen en u spotten</l>
<l>en coemt niet alte goet</l>
<l>Hout eenen hueschen mont ende een reyne hant</l>
<l>So muechdy vrijlic wandelen</l>
<l n="35">Al door den keysers lant</l>
</lg>
<lg><l>O ghi raet van gulic</l>
<l>hebdijs nu niet wel gemaect</l>
<l>dat ghi uwen heere in ongenaden</l>
<l>Des keysers hebt gebracht</l>
<l n="40">Dat en werd u toch nymmermeer goet</l>
<l>Ghenade moest hi begheren</l>
<l>Ende vallen den keyser te voet</l>
</lg>
<lg><l>Dat hi genade begeret</l>
<l>dat en is u geen scand</l>
<l n="45">des is allen menschen condich</l>
<l>dat ghi ghesondicht hebt</l>
<l>Tsegen God en dat Roomsche rijc</l>
<l>Waer mochtmen oyt ghevinden</l>
<l>der Gulicker hoomoet ghelijck</l>
</lg>
<lg><l n="50">Niet wel en sullen si varen</l>
<l>die Lucifers kinder willen zijn</l>
<l>Die hem selven wil verheffen</l>
<l>vernedert moet hi zijn</l>
<l>dat selve spreect ons heere God</l>
<l n="55">Men sal den keyser eeren</l>
<l>Ende houden met hem gheen spot</l>
</lg>
<lg><l>Nu rade ick edel ende onedel</l>
<l>die inden duytschen landen zijn</l>
<l>dat si den franchoysen niet betrouwen</l>
<l n="60">Want si des keysers vyanden willen zijn</l>
<l>Ende dat is nu openbaer</l>
<l>den arent en can niet gekeeren</l>
<l>want hi vlieget hen veel te hooch</l>
</lg>
<lg><l>Die ons dit liedeken dichte</l>
<l n="65">Ende eerst gesongen haet</l>
<l>Hy en derf hem niet noemen</l>
<l>van wegen zijnder stadt</l>
<l>Merten van rossem heeft den dans gemaect</l>
<l>Die moeten die Gulikers dansen</l>
<l>Dach ende daer toe nacht</l>
</lg>

</body>
</text>
<text>
<body><head type="comment">212 Een amorues liedeken </head>
<lg><l><hi rend="bold">E</hi>en Venus dierken heb ic uutvercoren</l>
<l>Gheen scoonder en weet ic nu terstont</l>
<l>Om haer so wil ic vruecht orboren</l>
<l>Int aensien van haren lachenden mont</l>
<l n="5">Haer keelken wit haer borstkens ront</l>
<l>Maken mi vrolic van sinne</l>
<l>Scoonder en was noyt van moeder geboren</l>
<l>Tis recht dat icse beminne</l>
</lg>
<lg><l>Gelijc gout huer hayr is van coluere</l>
<l n="10">Twe oochskens ter amoruesheit snel</l>
<l>Twee borskens ront soet van natuere</l>
<l>So is mijn lieveken dat weet ic wel</l>
<l>Sedich van geeste ende niet rebel</l>
<l>Is mijnder herten keyserinne</l>
<l n="15">Ic en weet ter werelt gheen liever creature</l>
<l>Tis recht dat icse beminne</l>
</lg>
<lg><l>Noch heeft si een hoochmoedige coragie</l>
<l>Ende daer toe eenen fieren ganc</l>
<l>Int triumpheren bedrijft si ragie</l>
<l n="20">Ic en hoorde mijn dagen noit soeter sanc</l>
<l>Dan si en bedrijft met haren voys geclanc</l>
<l>Het dunct mi puer een Goddinne</l>
<l>Ghefatsoneert is si als een ymagie</l>
<l>Tis recht dat ickse beminne</l>
</lg>
<lg><l n="25">Ick en can vergeten mijns liefs manieren</l>
<l>Haer vriendelijck wesen haer fiere gelaet</l>
<l>Crijge ic gheenen troost door haer bestieren</l>
<l>So wort mijn herte heel desperaet</l>
<l>Mocht ic met haer mijn troost mijn toeverlaet</l>
<l n="30">Soo waer ic blijde van sinne</l>
<l>Vruecht ende solaes soude ic hantieren</l>
<l>Tis recht dat icxse beminne</l>
</lg>
<lg><l>Princesse ient die myn vruecht doet breeden</l>
<l>Al mocht ic hebben van goude swaer</l>
<l n="35">Tgewichte van u ic en sal van u niet scheeden</l>
<l>Ghi blijft myn liefste wederpaer</l>
<l>Want aen u liefken en weet ic gheenen maer</l>
<l>Dan alle vruecht een gewinne</l>
<l>U wesen reyn en mach mi niet verleeden</l>
<l n="40">Tis recht dat icxse beminne</l>
</lg>

</body>
</text>
<text>
<body><head type="comment">213 Een nyeu liedeken </head>
<lg><l><hi rend="bold">E</hi>n ick soude tot minen boele gaen</l>
<l>Den wech valt mi so leyt</l>
<l>Soo wye den bosse schade leyt</l>
<l>Die doet den grauwen ros aen</l>
</lg>
<lg><l n="5">Den sneeu die was gesmolten</l>
<l>daer lieper een bosselyn door</l>
<l>So wie zyn lief behouden wil</l>
<l>die stelle zijn lief daer voer</l>
</lg>
<lg><l>Ic stont op hooghen berghen</l>
<l n="10">Ic sach een steynen hous</l>
<l>daer rijden alle merghen</l>
<l>drie stoute slumerkens ous</l>
</lg>
<lg><l>Die een dat was een ruyter stout</l>
<l>Die ander was een boermans soon</l>
<l n="15">Die derde was een lantsknecht goet</l>
<l>Hy woude tbruyn mechdelyn haen</l>
</lg>
<lg><l>Mijn moeder dede mi vragen</l>
<l>oft ic den ruyter woude haen</l>
<l>So moeste is desen somer lanc</l>
<l n="20">Syn leersen en sporen doen aen</l>
</lg>
<lg><l>Myn moeder dede mi vragen</l>
<l>oft ic den keerl woude haen</l>
<l>So moeste ic desen somer lanc</l>
<l>Met zijnen rossen tso velde gaen</l>
</lg>
<lg><l n="25">Myn moeder dede mi vraghen</l>
<l>oft ic den lantsknecht woude haen</l>
<l>So moeste ic desen somer lanc</l>
<l>Metter flesschen so wijne gaen</l>
</lg>
<lg><l>Boeren dat zijn boeren</l>
<l n="30">Sy drincken so selden den wijn</l>
<l>So en doet die vrome lansknecht niet</l>
<l>Hi schencter so dapperlic in</l>
</lg>
<lg><l>Boeren dat zijn boeren</l>
<l>Si drincken so selden den wijn</l>
<l n="35">Si drincken liever botermelc</l>
<l>Dan den hueschen coelen wijn</l>
</lg>
<lg><l>Die dit liedeken dichte</l>
<l>dat wasser een lantsknecht fyn</l>
<l>Sijn herte dat verlichte</l>
<l n="40">Tso Heynsberch inden wijn</l>
</lg>
<lg><l>Maer diet eerst heeft ghesongen</l>
<l>Dat wasser een Lantsknecht goet</l>
<l>Hi heeft daer aenden dans geweest</l>
<l>Met ons Keyser dat edel bloet</l>
</lg>

</body>
</text>
<text>
<body><head type="comment">214 Een nyeu liedeken </head>
<lg><l><hi rend="bold">E</hi>en wewer hat een meysken lief</l>
<l>Hi mindese also seere</l>
<l>Hi en vraeghde na haer goeyken niet</l>
<l>Hy mindese om haer eere</l>
<l n="5">Men cost hem wel gheloven</l>
<l>Dat sy goet meysken was</l>
<l>Daer na vant hijt gheloghen</l>
<l>men seytet op dit pas</l>
</lg>
<lg><l>Die bruyt had den rou so groot</l>
<l n="10">Alsmen gaen dansen souwe</l>
<l>Daer quamen twee clappeyen geloopen</l>
<l>Die brochten hem inden rouwe</l>
<l>Sy spraken bymer trouwe</l>
<l>De bruyt en is gheen maecht</l>
<l n="15">Het mocht noch wel ghebueren</l>
<l>Dat sy de broecke draecht</l>
</lg>
<lg><l>Den bruygom die dit hoorde</l>
<l>Hi was so seer ghestoort</l>
<l>Hy sprack met haestighe woorde</l>
<l n="20">Hy souse smyten doot</l>
<l>En is dat niet een hoere</l>
<l>Ick trouse voor een maecht</l>
<l>Ick hebt haer van te voren</l>
<l>So menich mael ghevraecht</l>
</lg>
<lg><l n="25">Die vrienden al te samen</l>
<l>Dat maeschap vander bruyt</l>
<l>Begonsten hem te schamen</l>
<l>Sy liepen ter dueren uut</l>
<l>Van daer zijn sy gheloopen</l>
<l n="30">Sy lieten de bruyt alleen</l>
<l>In eenen kelder ghesloten</l>
<l>Dat aerdich meysken reyn</l>
</lg>
<lg><l>   Den dach die is gheleden</l>
<l>Den avont quam daer aen</l>
<l n="35">Men stelde hem te vreden</l>
<l>Met also menighen man</l>
<l>Blijft doch by u huysvrouwe</l>
<l>En wilt daer blijven by</l>
<l>Si sal u zijn ghetrouwe</l>
<l n="40">Ten sal gheen hoerken zijn</l>
</lg>
<lg><l>Als de brugom dit verhoorde</l>
<l>Hy was so wel ghemoet</l>
<l>Hy sprack met haeste woorde</l>
<l>den raet die dunct my goet</l>
<l n="45">Wilt sy my dat geloven</l>
<l>Ick sal haer laten uut</l>
<l>Al in mijn camer comen</l>
<l>Soe slaep ick bide bruyt</l>
</lg>
<lg><l>Dat huwelijck wert ghesloten</l>
<l n="50">die bruloft wert ghemaect</l>
<l>Het heeft haer seer verdroten</l>
<l>Si die inden kelder sat</l>
<l>Hi hadse daer in gesloten</l>
<l>Hi lietse wederom uut</l>
<l n="55">Hi dede dat duerken open</l>
<l>doen quam die proper bruyt</l>
</lg>
<lg><l>Wilt u hier af wachten</l>
<l>Ghi meyskens over al</l>
<l>Soe en comen daer gheen clachten</l>
<l n="60">Alsmen gaen dansen sal</l>
<l>Segghet cloeckelijc van te voren</l>
<l>dat ghi een meysken zijt</l>
<l>Wat schayt een woort verloren</l>
<l>Om niet sidy doch quijt</l>
</lg>

</body>
</text>
<text>
<body><head type="comment">215 Een nyeu liedeken Vanden haselaer </head>
<lg><l><hi rend="bold">H</hi>oort ghi ghildekens alle</l>
<l>Heere vrouwen ofte knecht</l>
<l>maye Griete Lijse ofte Kalle</l>
<l>Den haselaer es op gherecht</l>
<l n="5">Ghy moet u alle bereeden</l>
<l>En hebt toch gheenen vaer</l>
<l>Alle ghi quade beleeden</l>
<l>Om te comen inden haselaer</l>
</lg>
<lg><l>Moniken nonnen baghinnen</l>
<l n="10">Ghy lollaerts ghy moet al me</l>
<l>Wilt u totten haselaer pijnen</l>
<l>Al om die beste ste</l>
<l>Hoort ghi een woordeken spreken</l>
<l>Tsteckt u al inden crop</l>
<l n="15">Ghy sullet noch wel wreken</l>
<l>Dus loopt al inden top</l>
</lg>
<lg><l>Coopluden ambachters poorters</l>
<l>Maect u alle bereet</l>
<l>duerwaerders ende muylstoters</l>
<l n="20">Den haselaer es so breet</l>
<l>Trompetters fluyters tamboeren</l>
<l>Nu loopt al paer en paer</l>
<l>die ghaeren den elleboghe roeren</l>
<l>Loopt inden haselaer</l>
</lg>
<lg><l n="25">Vrou vuyle ende laudate</l>
<l>Loopt vry te dansse onvervaert</l>
<l>Weest tsavons laet opt strate</l>
<l>Tgaet te vastelavont waert</l>
<l>Laet vry u werck legghen</l>
<l n="30">Weest vrolijck als nu ter tijt</l>
<l>Wilder u yemant toe segghen</l>
<l>Den haselaer es so wijt</l>
</lg>
<lg><l>Ghesellekens van avontueren</l>
<l>Meyskens maect gheen achterblijf</l>
<l n="35">Mach u wat goets gebueren</l>
<l>Avontuert het achter lijf</l>
<l>Al willen u ouders kiven</l>
<l>En achtes niet een haer</l>
<l>Wilt by u boelken blijven</l>
<l n="40">Oft loopt inden haselaer</l>
</lg>
<lg><l>Ghy moet u alle ghereeden</l>
<l>die ick niet ghenomen en can</l>
<l>Daer schuylen so veel quaey beleeden</l>
<l>Tusschen wijf ende man</l>
<l n="45">Tsavons zijn wi droncken</l>
<l>Tsmorghens es die keele droogh</l>
<l>Het wijf gaet dan proncken</l>
<l>Den haselaer es soe hooch</l>
</lg>
<lg><l>Als dese ghehoude vrouwen</l>
<l n="50">Tsmorghens vroech op staen</l>
<l>Int wijnhuis machmense schouwen</l>
<l>Si souden te vleeschuyse gaen</l>
<l>Als die mans dit hebben vernomen</l>
<l>Sijn wijf drinct den wijn tes claer</l>
<l n="55">Als die vroukens thuys dan comen</l>
<l>Den man is inden haselaer</l>
</lg>
<lg><l>Sotten wat mach u gebreken</l>
<l>Sottinnen hebt goeden moet</l>
<l>Als u die wespen steken</l>
<l n="60">Loopt inden haselaer metter spoet</l>
<l>Die gaeren metten lenden wercken</l>
<l>Compt doch metten hoop</l>
<l>Papen ende clercken</l>
<l>Die nooten zijn goeden coop</l>
</lg>

</body>
</text>
<text>
<body><head type="comment">216 Een nyeu liedeken </head>
<lg><l><hi rend="bold">H</hi>et sou een ghildeken uut vrijen gaen</l>
<l>daer vant hi die alder liefste staen</l>
<l>Het docht hem wesen een schoen aenschouwen</l>
<l>twee trijpen scoen so draecht si aen</l>
<l n="5">En daer toe twee fleweelen mouwen</l>
</lg>
<lg><l>Si sprack ghy sijt mijn uutvercoren</l>
<l>maer ic hebbe vreese van mijnen vrienden toren</l>
<l>En uwen staet en souts niet wel vermuegen</l>
<l>scaerlaken coersen te dragen naer myn behoort</l>
<l n="10">met fleweele gebort om mijn verhuegen</l>
</lg>
<lg><l>Joncfrouken ghi sijt mijn sterven en leven</l>
<l>Bi u es alle druck verdreven</l>
<l>Boven alle ander scoone vrouwen</l>
<l>Een sayen faelle sal ic u gheven</l>
<l n="15">En daer toe twee fleweelen mouwen</l>
</lg>
<lg><l>Jonc Ruyter ghi en sijt mi maer te goet</l>
<l>En rijc genoech dies ben ic vroet</l>
<l>maer ten mach voerwaer alsoe niet wesen</l>
<l>mocht ic mijnen wille doen zijt dies wel vroet</l>
<l n="20">Soe waer mijn herteken ghenesen</l>
</lg>
<lg><l>Joncfrouken en haddijs mi niet versocht</l>
<l>mijn dagen en haddic op niet ghedocht</l>
<l>Ic sey u vrienden en soudent niet gedooghen</l>
<l>dat een brouwers knecht aen u sou zijn ghecnocht</l>
<l n="25">Van buten slans uut hueren oogen</l>
</lg>
<lg><l>Och maechdeken het es wel ghedaen</l>
<l>Naer vrienden danck wilt altijt staen</l>
<l>Ic hope den tijt en sal mi ia niet rouwen</l>
<l>dat icker noch wel vinden sal hoort myn vermaen</l>
<l n="30">die hem lijden sullen met halfosetten mouwen</l>
</lg>
<lg><l>Oorlof princesse doet altijt wel</l>
<l>Want houwen en is gheen kinderspel</l>
<l>Maer tes vrij dat ghi hu selven wilt verdieren</l>
<l>Noch segic mijnen staet en vermaech niet wel</l>
<l n="35">Te doen draghen fleweelen colieren</l>
</lg>
<lg><l>Men mach niet meer dat nieu liedeken singen</l>
<l>die brouwers knechten souden hem gesmeten vinden</l>
<l>Om dat zijt uut hem selven dichten</l>
<l>hier isser noch in stede hoort mijn vermaen</l>
<l n="40">dies hem moeyen willen om die alderliefste</l>
</lg>

</body>
</text>
<text>
<body><head type="comment">217  </head>
<lg><l><hi rend="bold">O</hi>p een Maendach morghen</l>
<l>Trocken wy crijchslieden al</l>
<l>Sonder trueren ofte sorghen</l>
<l>Lancx een water smal</l>
<l n="5">Daer waenden wy die Fransoysen te slaen</l>
<l>Wi waren met verraders belaen</l>
<l>Si hadden ons binnen der bane</l>
<l>Papegaeyken was synen name</l>
</lg>
<lg><l>Als wy over dwater quamen</l>
<l n="10">Wy lansknechten wel ghemoet</l>
<l>dry Vendelijn wy vernamen</l>
<l>Elck in een slachoorden stoet</l>
<l>Op een schutgewerte waren wy gevoert</l>
<l>daer in die walen waren beroert</l>
<l n="15">Wi creghen ghenuchte int schieten</l>
<l>Te Wyle dat die Walen liepen</l>
</lg>
<lg><l>Die Franchoysen als cloecke mannen</l>
<l>Quamen ons cnaphendich aen</l>
<l>meest uut Vlaenderlant ghebannen</l>
<l n="20">Sy meynden ons hebben ghevaen</l>
<l>Si riepen her her Wi toochden den rug</l>
<l>Tot dat wi quamen aen een brugghe</l>
<l>daer vonden Wy ons hooftman staende</l>
<l>Sijn twee vendelijn af gaende</l>
</lg>
<lg><l n="25">Met xx vendelijn van twee syden</l>
<l>Quamen sy als dulle lien</l>
<l>Om teghen ons te strijden</l>
<l>Wi mosten voor haer vlien</l>
<l>Die Fransche ruyters ontdecten tvelt</l>
<l n="30">daer waren wi met die Fransoysen gequelt</l>
<l>Si moghen haer wel schamen</l>
<l>dat si xxx teghen een quamen</l>
</lg>
<lg><l>Wi weken in corter wylen</l>
<l>Tot aen een water stranck</l>
<l n="35">Het quartier van eender mijlen</l>
<l>Noch vloghen ons vendelyn blanck</l>
<l>daer toochde elck ruyter wat hi was</l>
<l>Wi schoten die Fransce over haer harnas</l>
<l>In dat water sachmer vele ghenesen</l>
<l n="40">Si mosten geherdoopt wesen</l>
</lg>
<lg><l>Och Hertoghe van Vendome</l>
<l>Bistu een onredelijck man</l>
<l>dat ghi ons wildet comen</l>
<l>met so vele Vendelijn an</l>
<l n="45">den Arent sal noch die Lelie ontdoen</l>
<l>Al hebdi genoechte voor de noen</l>
<l>Wy comen noch in tyden</l>
<l>Om in Vranckerijck te verblijden</l>
</lg>
<lg><l>Lansknechten wilt u verblijden</l>
<l n="50">Om te trecken in Vranckerike bloot</l>
<l>Van u Hooftman en wilt niet scheyden</l>
<l>Al soudy daer blijven doot</l>
<l>Met u Hooftman u leven leen</l>
<l>En aen gheen water van hem scheen</l>
<l n="55">Al gader totten scouweren inne</l>
<l>Hi volcht u tot sinen brunen kinne</l>
</lg>
<lg><l>Die dit Liedeken dichte</l>
<l>Hy waer gaerne een Lantsknecht</l>
<l>Hi steldet al opt slichten</l>
<l n="60">Te Rumegem int ghevecht</l>
<l>Sinen naem was Hansken sonder ghelt</l>
<l>Daer was hi metten Fransoysen Gequelt</l>
<l>Ick segt u sonder falen</l>
<l>In Vranckerijck sal Hi zin scade verhalen</l>
</lg>

</body>
</text>
<text>
<body><head type="comment">218 Een nyeu liedeken </head>
<lg><l><hi rend="bold">W</hi>ie wil hooren een goet nieu liet</l>
<l>Van dat Thantwerpen is gesciet</l>
<l>Al van drij vroukens reene</l>
<l>Si hadden den cnape vanden huyse so lief</l>
<l n="5">Si en lieten hem niet slapen alleene</l>
</lg>
<lg><l>Deen dat was die dochter fier</l>
<l>De tweetste was de camenier</l>
<l>Die derde machmen ooc wel noemen</l>
<l>Het was dat schoonste onder ionckwijf</l>
<l n="10">Een schoone roose bloeme</l>
</lg>
<lg><l>Die maechden alle waren beducht</l>
<l>Want si alle dry waren bevrucht</l>
<l>En al met cleynen kinde</l>
<l>Deen al totter ander sprack</l>
<l n="15">Den vader sullen wi wel vinden</l>
</lg>
<lg><l>Als vader en moeder dat vernam</l>
<l>Si waren alle bey seer gram</l>
<l>Al om des dochters wille</l>
<l>Al sonder die cleyne kinderkens</l>
<l n="20">Sy hadden wel geswegen stille</l>
</lg>
<lg><l>Maer smorgens vroech twas scoon dach</l>
<l>Den vader totten cnaep spreken men sach</l>
<l>En al met grammen sinne</l>
<l>Hout daer mijn cnape daer is u ghelt</l>
<l n="25">Ende en comt hier niet meer inne</l>
</lg>
<lg><l>Als die dochter dit heeft aenhoort</l>
<l>Haer herte beswaerde rechtevoort</l>
<l>Si en cost een woort nietvspreken</l>
<l>Si sach de liefste ten huyse uut gaen</l>
<l n="30">Haer herteken docht haer breken</l>
</lg>
<lg><l>Die dochter en vergat haer selven niet</l>
<l>Si dede dat haer die cnape riet</l>
<l>Si streeck hem na met lusten</l>
<l>Si nam hem in haren witsen arm</l>
<l n="35">By u lief wil ic noch eens rusten</l>
</lg>
<lg><l>Maer alst den Landeken heeft verhoort</l>
<l>Van herten was hi zeer verstoort</l>
<l>En al om des meesters wille</l>
<l>Hy heeft den cnape by hem ontboden</l>
<l n="40">Oft hy de wewe trouwen wille</l>
</lg>
<lg><l>Heer Landeken hoor na mijn bediet</l>
<l>die wewe die en beghere ick niet</l>
<l>Ken ben daer niet in gehouwen</l>
<l>Maer tis die dochter vanden huyse</l>
<l n="45">Ick soude haer gherne trouwen</l>
</lg>
<lg><l>Die landeken aen hoorde twoort</l>
<l>Hy was opten cnape so seer gestoort</l>
<l>Om dat hyse niet en wil trouwen</l>
<l>Ende leyuden op den steen</l>
<l n="50">Daer wil hi hem eewelijck houwen</l>
</lg>
<lg><l>Wacht u ghi meiskens groot en cleyn</l>
<l>Bewaert altoos u eerken reyn</l>
<l>Wacht u van groote buicken</l>
<l>Wanneer dat willeken is gedaen</l>
<l n="55">Dan is die vrienschap uute</l>
</lg>

</body>
</text>
<text>
<body><head type="comment">219 Een nyeu liedeken </head>
<lg><l><hi rend="bold">W</hi>at segt ghi pocghghers van Cleven</l>
<l>Van Gelder van Gulic me</l>
<l>Wat hebt ghi toch bedreven</l>
<l>Met uwen stercken steen</l>
<l n="5">Ghi hebt u gantsche geheele macht</l>
<l>Met al u hulpers op ghebracht</l>
<l>Ghy woudet Heynsborch winnen</l>
<l>Maer si wisten wel bat van binnen</l>
</lg>
<lg><l>Hansken van Gelder ghy moecht wel zwijgen</l>
<l n="10">U pochghen dat en achten wi niet</l>
<l>Ghy waendet Heynsborch te crijghen</l>
<l>Met bedelen int verdriet</l>
<l>Ghi zijt u leven behouden man</l>
<l>Want die so naerstelijc bedelen can</l>
<l n="15">den cost moet hi verwerven</l>
<l>Hoe soudt ghy connen bederven</l>
</lg>
<lg><l>Ghy waert so dapper int spreken</l>
<l>Ghi bruyctet so menich woort</l>
<l>Verhalende onse ghebreken</l>
<l n="20">Dat hebben wi wel ghehoort</l>
<l>Wy en achten u snorcken niet een kaf</l>
<l>Dantworde u den koeckoeck gaf</l>
<l>Met clappen vander keyen</l>
<l>Daer mocht ghi u toe bereyen</l>
</lg>
<lg><l n="25">Die prins al van Araignen</l>
<l>Heeft dat vernomen saen</l>
<l>Van alle die groote calaignen</l>
<l>Datmen Heynsborch heeft ghedaen</l>
<l>Si hebbent beschoten met menighen schoot</l>
<l n="30">En hebbent ghebrocht in spijsens noot</l>
<l>Si meenden het waer ghewonnen</l>
<l>mer ten was niet half begonnen</l>
</lg>
<lg><l>Die prins die wildet beletten</l>
<l>Als een veltheer fier</l>
<l n="35">Al om Heynsborch tontsetten</l>
<l>Heeft hi versamelt schier</l>
<l>Van Ruyter en knechten een groot gewelt</l>
<l>En heeftse in een slachoorden ghestelt</l>
<l>En borcht Heynsborch victaille</l>
<l n="40">In spijt des Ghelders rapaille</l>
</lg>
<lg><l>Wat segdy ghy cleeffsche knechten</l>
<l>Hoe waerdy also bedacht</l>
<l>Dat ghi niet en dorfte vechten</l>
<l>Doen ghy ons hadt verwacht</l>
<l n="45">Het scheen ghy hadt so grooten moet</l>
<l>ghi en wildet ons ontwijcken niet eenen voet</l>
<l>Al waren wi noch thien hoopen</l>
<l>Waer om ghinct ghy dan loopen</l>
</lg>
<lg><l>Des Paeschavonts victory</l>
<l n="50">Hadt u seer sot gemaect</l>
<l>Met een verwaende glory</l>
<l>Waerdi seer qualick geraect</l>
<l>Certeyn ghy haddet al anders ghemeent</l>
<l>Ghi hadt den Hertoch tgheschut ontleent</l>
<l n="55">Ghi en wildet niet betalen</l>
<l>Die Prince moestet weder halen</l>
</lg>
<lg><l>Hertoch van Cleef met uwen steden</l>
<l>En doet gheen verloren pijn</l>
<l>En laet Heynsberch met vreden</l>
<l n="60">Ten mach niet anders zijn</l>
<l>Ende legt den Keyser thooft inde schoot</l>
<l>Ghi weet zijn macht is u te groot</l>
<l>Wat condy dan bedrijven</l>
<l>die minste moet ghi bliven</l>
</lg>

</body>
</text>
<text>
<body><head type="comment">220 Een nyeu liedeken </head>
<lg><l><hi rend="bold">W</hi>onder sietmen nu ghebueren</l>
<l>Van onsen Keyser playsant</l>
<l>Met siet hem al omme verschueren</l>
<l>Sijn vyanden in zijn lant</l>
<l n="5">Hi is comen verstaet wel dat</l>
<l>Sijn vyanden die en wisten niet bat</l>
<l>den cabbeliau had hem verbeten</l>
<l>maer hi en heeft ons niet vergeten</l>
</lg>
<lg><l>Binnen diest heeft hi gheleghen</l>
<l n="10">Met so menighen vromen man</l>
<l>Na dat hi gelderlant in heeft gecreghen</l>
<l>dat lant van gulic ende cleve als dan</l>
<l>die hem nu al onderdanich zijn</l>
<l>En niet meer en willen wederspanich zijn</l>
<l n="15">Mer helpen hem straven als donbekende</l>
<l>de torc fransoysen met haerder benden</l>
</lg>
<lg><l>Den prince van araengien als opperveltheere</l>
<l>der Keyserliker maiesteyt</l>
<l>Verwaert gelderlant met prijs ende eere</l>
<l n="20">Al om zijn vromicheyt</l>
<l>Is een beschermer van dat geldersce lant</l>
<l>onder die bourgoensce is hi seer wel bekant</l>
<l>dat weten al zijn vyanden</l>
<l>Want si zijn nu onder des keysers handen</l>
</lg>
<lg><l n="25">Vier en twintich venlijn geldersce knechten</l>
<l>Sijn corts door liere gepasseert</l>
<l>En willen den keyser gaen helpen vechten</l>
<l>Xii hondert peerden onghecesseert</l>
<l>die gaen nu onsen keyser bijstaen</l>
<l n="30">Om den franchoys doen ruymen die baen</l>
<l>met al zijn medeplegers</l>
<l>En verstoren die franche en torcxe legers</l>
</lg>
<lg><l>O Coninck u mach wel gruwen</l>
<l>Vander groter overdaet</l>
<l n="35">Dat ghi met den torck hebt ghebrouwen</l>
<l>Het sal u noch worden quaet</l>
<l>Want u gantsce gheheele macht</l>
<l>Sal ten eynde wesen heel tonderbracht</l>
<l>Want den Enghelsman cloeck van leden</l>
<l n="40">En sal u oock niet laten met vreden</l>
</lg>
<lg><l>Al hebdy den torck te baten</l>
<l>God heeft boven al die macht</l>
<l>Ghi sult hem noch moeten verlaten</l>
<l>En ontsien des Keysers cracht</l>
<l n="45">Want hi comt met groten ghewelt</l>
<l>Den hertoch van Cleve heeft hem biden keysere gestelt</l>
<l>Met al zijn ondersaten</l>
<l>Comt hi den keyser oock te baten</l>
</lg>
<lg><l>Van diest is ons keyser ghetoghen</l>
<l n="50">In dat Henegousche lant</l>
<l>Daer die fransoysen ongheloghen</l>
<l>menich schoon dorp hebben verbrant</l>
<l>maer die van bins hebben den fransman weerstaen</l>
<l>Si hebben den dolfijn doen rumen die baen</l>
<l n="55">Met alle zijn ondersaten</l>
<l>Sijn opperste capiteyn moet hi daer laten</l>
</lg>
<lg><l>Dus moeten si alle varen</l>
<l>Die teghen den keyser opstaen</l>
<l>En die hen selven paren</l>
<l n="60">Om ons te doen ruymen die baen</l>
<l>Laet ons god bidden groot ende cleyn</l>
<l>Voor al de bourgoensce kinderen reyn</l>
<l>Voor onsen keyser ghepresen</l>
<l>Dat hi victorieux mach wesen</l>
</lg>

</body>
</text>
<text>
<body><head type="comment">221 Een nyeu liedeken </head>
<lg><l><hi rend="bold">D</hi>aer staet een clooster in oostenrijc</l>
<l>Het is so wel gheciert</l>
<l>Met silver ende roode gout</l>
<l>Met grauwen steen doormoeret</l>
</lg>
<lg><l n="5">Daer in so woont een ioncfrou fijn</l>
<l>die mi so wel bevallet</l>
<l>Rijck god mocht ic haer dienaer sijn</l>
<l>Ick soudese met mi voeren</l>
</lg>
<lg><l>Ick voerdese in mijns vaders hof</l>
<l n="10">Daer staet een grone linde</l>
<l>Daer op so singhet die nachtegael</l>
<l>si singet so wel van minnen</l>
</lg>
<lg><l>Och nachtegale cleyn voghelken</l>
<l>Wildi u tonghe bedwinghen</l>
<l n="15">Ick salder al u vederlin</l>
<l>Met goudraet doen bewinden</l>
</lg>
<lg><l>   Wat vraghe ick nae u roode gout</l>
<l>Oft nae u looser minnen</l>
<l>Ick ben een cleyn wilt voghelken stout</l>
<l n="20">Gheen man en can mi bedwinghen</l>
</lg>
<lg><l>Sidi een cleyn wilt voghelken stout</l>
<l>Can u gheen man bedwinghen</l>
<l>So dwinget u die haghel die coude snee</l>
<l>die loovers vander linden</l>
</lg>
<lg><l n="25">Dwinget mi de haghel de coude snee</l>
<l>die loovers vander linde</l>
<l>Als dan schijnt die sonne schoon</l>
<l>So sal ick weder vruecht beghinnen</l>
</lg>
<lg><l>Doen hi zijn sporen had aenghedaen</l>
<l n="30">Hi reet ten oostenwaert inne</l>
<l>Hi sach so menighen lansknecht staen</l>
<l>In haer blanck harnas blincken</l>
</lg>
<lg><l>Hi is een weynich voort gereden</l>
<l>Al over die groene strate</l>
<l n="35">So wie zijn boel niet hebben en mach</l>
<l>Die moetse laten varen</l>
</lg>
<lg><l>Den ruyter sprack met moede vry</l>
<l>doe hi zijn boel moest laten</l>
<l>Ic wil blijven den lansknecht by</l>
<l n="40">Rijck god comt mi te baten</l>
</lg>
<lg><l>Die ons dit liedeken eerstwerf sanck</l>
<l>Hi hevet wel ghesonghen</l>
<l>Met pijpen ende trommelen geclanc</l>
<l>In spijt des nijders tonghen</l>
</lg>
</body>
</text>
    </group>
        <back>
            <div>
                <p>Gheprent Tantwerpen By mi Jan Roulans Int iaer M CCCCC ende XLIIII</p>
            </div>
        </back>
</text>
</TEI.2>
