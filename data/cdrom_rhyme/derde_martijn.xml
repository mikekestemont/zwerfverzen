<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Derde Martijn</title>
<author>Jacob van Maerlant</author>
</titleStmt>
<editionStmt>
<edition>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 61-85.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Derde Martijn"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1380"/></interpGrp>
<interpGrp type="witnessYear_from"><interp value="1380"/></interpGrp>
<interpGrp type="pubYear_to"><interp value="1425"/></interpGrp>
<interpGrp type="witnessYear_to"><interp value="1425"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Derde Martijn</TITEL>
<TITEL>Vander drievoudichede</TITEL>
<TITEL>Strofische gedichten (Maerlant)</TITEL>
<author>Jacob van Maerlant</author>
<AARD>Rijm</AARD>
<BRON nr="K148">Stuttgart, W&#x00FC;rttembergische Landesbibliothek, Cod. poet. et philol. fol. 22</BRON>
<DATUM>1380-1425</DATUM>
<OMVANG>507 verzen</OMVANG>
<BRON.OPM>De codex staat bekend als het Comburgse handschrift. Hij bevat in totaal 1+346+1 folia; per bladzijde zijn er 2 kolommen en per kolom 36-43 regels. Volgens Janssens e.a. (1991) (zie Van den vos Reynaerde) is het handschrift samengesteld uit zes delen, die in dezelfde periode en omgeving vervaardigd zijn. Tot de inhoud, die uit een vijftigtal teksten bestaat, behoren naast Maerlants Derde Martijn (fol. 121rb-124va) o.a.: de Rose van Hein van Aken (fol. 1ra-85va); de Heimelicheit der heimelicheden van Jacob van Maerlant (fol. 87ra-101vb); het Boec van seden (fol. 102va-110rb); het Boec van Catone (fol. 110rb-112rb); enkele strofische gedichten van Jacob van Maerlant: de Eerste Martijn (fol. 112rb-119ra), de Tweede Martijn (fol. 119ra-121rb) en een Disputacie van onser Vrouwen ende van den Heilighen Cruce (fol. 124va-128vb); het Boec van Sidrac (fol. 131ra-174vb); Van sente Brandane (fol. 179ra-192va); Van den vos Reynaerde (fol. 192va-213rb); Een disputacie van Rogiere ende Janne van Jan de Weert (fol. 218rb-229va); Van den coninc Saladijn en van Hughen van Tabaryen van Hein van Aken (fol. 229va-231ra); Der leken spieghel (2, 44-45 en 3, 6-15) van Jan van Boendale (fol. 235ra-261vb); Van zeden (fol. 261vb-265ra); de Rijmkroniek van Vlaanderen (fol. 282ra-346rb).</BRON.OPM>
<EDITIE>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 61-85.</EDITIE>
<STATUS>Kritisch</STATUS>
<BRONMNW>1246</BRONMNW>
<BRONMNW>1371 </BRONMNW>
<EDITIE.OPM>Een overzicht van de varianten in de andere handschriften met deze tekst, dat in de editie aan de voet van de bladzijde volgt, ontbreekt hier.</EDITIE.OPM>
<BRONNEN>Stuttgart, W&#x00FC;rttembergische Landesbibliothek, Cod. poet. et philol. fol. 22</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="61"/> VAN DER DRIEVOUDECHEIDE.</head>
<lg><head type="strophe">1.</head>
<l>   Ic mane mannen metten wiven,</l>
<l>Die dit sullen lesen of scriven,</l>
<l>Upten hoghesten ban,</l>
<l>Dat si dit dicht laten bliven</l>
<l n="5">Rene, dat siere niet in en driven</l>
<l>Woort, lettre, af no an.</l>
<l>Doen sijt ooc, hem sal becliven</l>
<l>Mijn ban, ende sine sulne afwriven</l>
<l>Niet moghen nochtan.</l>
<l n="10">Hennes gheen spot dit van keitiven,</l>
<l><pb n="62"/>Hets daer ic mi omme liete ontliven,</l>
<l>Eer icker schiede van.</l>
<l>Nu hore die leren can.</l>
</lg>
<lg><head type="strophe">2.</head>
<l>"Jacop, wi hebben onderlinghe</l>
<l n="15">Ghehandelt messelike dinghe,</l>
<l>Nu antwoort mi up een:</l>
<l>Lere mi, eer ic di ontspringhe,</l>
<l>Hoe ic mijn herte daertoe dwinghe,</l>
<l>Te kenne hem dien wi vleen.</l>
<l n="20">Ic lese somwile ende singhe:</l>
<l>"Gode te kenne bi sinen ghehinghe</l>
<l>Es leven sonder ween."</l>
<l>Dits waerheit claer ende ghinghe;</l>
<l>Subtijl ware therte, diet bevinghe,</l>
<l n="25">Want hogher dinc nes gheen.</l>
<l>Nu antwoort onder ons tween!"</l>
</lg>
<lg><head type="strophe">3.</head>
<l>"Martin, du vraghes wel hoghe.</l>
<l>Al vloghic boven der inghele vloghe,</l>
<l>Boven Cherub ende Seraf,</l>
<l n="30">So wetic wel, dat ic en moghe</l>
<l>Berechten, dat te vullen doghe,</l>
<l>Met woorden hier af.</l>
<l><pb n="63"/>Alle sinne sijn te droghe</l>
<l>Alle creaturen, hoemen poghe,</l>
<l n="35">Ne doghen niet een caf,</l>
<l>Dat hare enich te vullen toghe.</l>
<l>Maer verscaerp dijns sinnes oghe,</l>
<l>Hore wat scrifture mi gaf,</l>
<l>Hout in diere herten graf.</l>
</lg>
<lg><head type="strophe">4.</head>
<l n="40">Moyses spreect in sinen boeken:</l>
<l>Beesten, die den berch besoeken,</l>
<l>Moeten sijn ghesteent.</l>
<l>Beeste es die mensche, die wille roeken</l>
<l>Te naeuwe omme die Godheit loeken;</l>
<l n="45">Hets recht dat hijt beweent.</l>
<l>Du soecs mi in allen hoeken</l>
<l>Met rime sonder valsch van doeken:</l>
<l>Es dit goet? ic wane neent!</l>
<l>Du telles mi metten wisen, cloeken:</l>
<l n="50">Waert goet, ic souder di om vloeken;</l>
<l>Ic wane, dine herte meent,</l>
<l>Dattu mi heves verbeent."</l>
</lg>
<lg><head type="strophe">5.</head>
<l>"Jacop, du en souts di niet vergramen;</l>
<l>Ic souds mi in mi selven scamen,</l>
<l n="55">Haddict oint ghedocht.</l>
<l><pb n="64"/>Ooc li&#x00EF;cs metti te samen,</l>
<l>Dat die hoocheit der hoghere namen</l>
<l>Te verre niet en dooch ghesocht.</l>
<l>Al waert dat alle dingle quamen,</l>
<l n="60">Sine consten die Godheit ghehamen;</l>
<l>Dits al afghecnocht.</l>
<l>Lere minen cranken sin, minen lamen,</l>
<l>Ghewont metter sonden bramen,</l>
<l>Van dattu vermocht,</l>
<l n="65">So es mijn wille vulbrocht."</l>
</lg>
<lg><head type="strophe">6.</head>
<l>"Martijn, merc in dinen sinne:</l>
<l>God es een wesen vor alle beghinne,</l>
<l>Tedelste boven al.</l>
<l>Sijn wesen es, alsict kinne,</l>
<l n="70">Dupperste goet, dupperste minne,</l>
<l>Dat es of wesen sal.</l>
<l>Sijn ghewerke, daer men kent inne,</l>
<l>Es so groot, dat si sijn dinne,</l>
<l>Diet bekennen, ende smal.</l>
<l n="75">Sine wijsheit es coninghinne</l>
<l>Boven alrehande ghewinne</l>
<l>Ende boven al gheval,</l>
<l>Daer boven of hier int dal.</l>
</lg>
<lg><head type="strophe"><pb n="65"/> 7.</head>
<l>Den hemel ende den troon merke:</l>
<l n="80">God es boven al sinen ghewerke</l>
<l>Ende onder al sine dinc;</l>
<l>Hi es buten al &#x2014; nu herke &#x2014;</l>
<l>Ende binnen al; dit hout wel sterke,</l>
<l>Hier ute niene sprinc.</l>
<l n="85">Ooc segghen ons die wise clerke:</l>
<l>Hine es niet ghedeelt in perke -</l>
<l>Hier toe dine herte dwinc</l>
<l>Maer gheheel in eIken merke,</l>
<l>Buten, binnen, in water, in swerke;</l>
<l n="90">Hier in dine herte brinc</l>
<l>Sonder losen winc.</l>
</lg>
<lg><head type="strophe">8.</head>
<l>Boven al es God alse here,</l>
<l>Die besittere es emmermere</l>
<l>Alles dies men weet.</l>
<l n="95">Onder al, alse die in allen kere</l>
<l>Die dinc hout moghendelike sere</l>
<l>Jeghen al verscheet;</l>
<l>Buten al, alse die met sire were</l>
<l>Sijn werc behoet, dat hem en dere</l>
<l n="100"><pb n="66"/> Negheen dinc, cout no heet;</l>
<l>Binnen al, alse die met sire lere</l>
<l>Sijn were vervult met selker ere,</l>
<l>Dat ewelike steet,</l>
<l>Wient lief si ofte leet.</l>
</lg>
<lg><head type="strophe">9.</head>
<l n="105">Boven al es God onghedraghen;</l>
<l>Neghene dinc en mach hare beclaghen,</l>
<l>Dat hise iet verlast.</l>
<l>Onder al sonder last van waghen,</l>
<l>Want hem en moeiet rusten no jaghen;</l>
<l n="110">Sijn wesen es so vast.</l>
<l>Buten al en breet niewer sijn daghen,</l>
<l>Want hi es altoos sonder vraghen</l>
<l>Waert, voghet ende niet gast.</l>
<l>Binnen al vervalt hijt jeghen plaghen,</l>
<l n="115">Dat sine dinc met ghenen vlaghen</l>
<l>Ne sijn ongherast,</l>
<l>Noch ghequetst een bast.</l>
</lg>
<lg><head type="strophe">10.</head>
<l>Van &#x00E9;nen God spreken wi, van &#x00E9;nen,</l>
<l>Dien wi Vader ende Sone menen</l>
<l n="120"><pb n="67"/> Ende den Heleghen Gheest;</l>
<l>Ende weet wel, dat wire ghenen</l>
<l>So groot noemen of so clenen,</l>
<l>Datter iemen es meest.</l>
<l>E&#x00E9;nen God segghen wi, enen renen;</l>
<l n="125">Noch vervogheden, noch verlenen</l>
<l>Esser ane verheest.</l>
<l>Die sinen sin so laet verstenen,</l>
<l>Dat hi dies loochent, hi moet wenen</l>
<l>Ende ewelec sijn ghevreest</l>
<l n="130">In den helschen tempeest.</l>
</lg>
<lg><head type="strophe">11.</head>
<l>   Wi setten den Vader voren,</l>
<l>Onghewonnen ende ongheboren</l>
<l>Ende vor al beghin;</l>
<l>Daer na den Sone uut vercoren,</l>
<l n="135">Van hem ghewonnen, alse wijt horen,</l>
<l>Eer oint beghin ghinc in;</l>
<l>Den Heleghen Gheest leerwi den doren</l>
<l>Uut desen comende. Ondoe sine oren</l>
<l>Elc mensche ende sinen sin</l>
<l n="140">Ende late tghelove niet testoren</l>
<l>Want, al hadt die werelt ghesworen,</l>
<l>Sine condent om gheen ghewin</l>
<l>Ghegronden meer no min.</l>
</lg>
<lg><head type="strophe"><pb n="68"/> 12.</head>
<l>Eer of achter, tijt of stonde</l>
<l n="145">Dat verstaet van minen monde</l>
<l>Was noit an dese drie.</l>
<l>Den Vader setten wi als ten gronde,</l>
<l>Daer alle doghet ute begonde,</l>
<l>Die men versta ofte sie;</l>
<l n="150">Den Sone alse wijsheit diet al conde,</l>
<l>Des Vader claerheit ende sine orconde,</l>
<l>Die van hem en schiet nie.</l>
<l>Die van den Heleghen Gheest ontbonde,</l>
<l>Haerre twier minne hire in vonde.</l>
<l n="155">Dese drie waren ie</l>
<l>E&#x00E9;n God, des ghelovet mie.</l>
</lg>
<lg><head type="strophe">13.</head>
<l>Niemen es, wille hi iet maken,</l>
<l>Hine moet in hem selven smaken</l>
<l>Eerande triniteit:</l>
<l n="160">Want hi moet moghen der dinc ghenaken,</l>
<l>Ende hi moet connen die dinc gheraken,</l>
<l>Of hets hem al ontseit;</l>
<l>Ooc moet hi willen daeromme waken:</l>
<l><pb n="69"/>Macht, const, wille, dese drie saken</l>
<l n="165">Vintmen in die menschelicheit.</l>
<l>Die dese note wel can craken,</l>
<l>Hine darf beiden nochte haken,</l>
<l>Hine vint in &#x00E9;ne Godheit</l>
<l>Drie personen ghereit.</l>
</lg>
<lg><head type="strophe">14.</head>
<l n="170">Dese God, daer wi af leren,</l>
<l>Doet troon, sonne ende sterren keren</l>
<l>Ende al dat roerende si.</l>
<l>Sijn rusten es nochtan so vul eren,</l>
<l>Dat hem niet en can ghederen</l>
<l n="175">Gheen porren verre no bi.</l>
<l>Hi es daer hi was, sonder scheren;</l>
<l>Hine wille minderen no meren;</l>
<l>Hi es sijn selves vri.</l>
<l>Hi doet hare alle dinc gheneren.</l>
<l n="180">Sine richeit mach niemen verteren,</l>
<l>Alle steden vervullet hi,</l>
<l>Das leret tghelove mi.</l>
</lg>
<lg><head type="strophe">15.</head>
<l>Gode besluut enghene stede,</l>
<l>Maer alle steden beluuct hi mede</l>
<l n="185"><pb n="70"/> In sine godlicheit.</l>
<l>Die jare keert sine moghenthede,</l>
<l>Ende niet es dattene keren dede;</l>
<l>Sine macht es so breit.</l>
<l>Cracht no noot no onvrede</l>
<l n="190">Ne mach hem doen onledichede,</l>
<l>Hoe so die sake gheit.</l>
<l>So ghestade es God in den sede,</l>
<l>Dattene cracht no ghene bede</l>
<l>Uut sinen pore en leit.</l>
<l n="195">Dits al waer gheseit.</l>
</lg>
<lg><head type="strophe">16.</head>
<l>Heden, ghister es onse leven,</l>
<l>Ende daers ende an ghedreven,</l>
<l>Si het cort ofte lanc;</l>
<l>Maer alsemen vint van Gode bescreven</l>
<l n="200">Dit woort "heden", esser an bleven</l>
<l>Een ewelike ommeganc,</l>
<l><pb n="71"/>Daer gheen ende an mach cleven,</l>
<l>Noch gheen beghin en waert verheven.</l>
<l>Sijn wesen es so stranc</l>
<l n="205">Siere jeghenwordicheit es beneven</l>
<l>Dat was ende wert - dus eist bescreven -</l>
<l>Ende nu es ghemanc</l>
<l>In dese werelt cranc.</l>
</lg>
<lg><head type="strophe">17.</head>
<l>Martin, nu en clach no crone,</l>
<l n="210">Dits &#x00E9;&#x00E9;n God in drie persone,</l>
<l>Daer ic af spreke die.</l>
<l>Even gheweldich, even scone,</l>
<l>Even ghelijc in werelt, in trone</l>
<l>Sin dese eneghe drie.</l>
<l n="215">Redene en draghet hier niet de crone,</l>
<l>Maer tghelove, sonder hone,</l>
<l>Dat en twifelde nie.</l>
<l>Wat eren hadwijs of wat lone,</l>
<l>Dat wi, die niet doghen een bone,</l>
<l n="220">Gheloven dat elc sie?</l>
<l>Nu antwoort mi ende ghie!"</l>
</lg>
<lg><head type="strophe"><pb n="72"/> 18.</head>
<l>"Jacop, ic li&#x00EB; ten beghinne,</l>
<l>Dat ic subtijlre woort van sinne</l>
<l>Niet en hebbe ghehoort,</l>
<l n="225">Dan du mi hier maecs in inne;</l>
<l>Doch proevic wel ende kinne:</l>
<l>Te grondene dese woort,</l>
<l>Daers onse redene toe wel dinne,</l>
<l>Ons en trecke ghelove ende minne</l>
<l n="230">Upwaert ter hemelscher poort,</l>
<l>Daer God es loon boven ghewinne,</l>
<l>Ende daer tghelove es coninghinne.</l>
<l>Nu antwoort mi bet voort,</l>
<l>Of ics niet en hebbe verboort.</l>
</lg>
<lg><head type="strophe">19.</head>
<l n="235">An den Vader van hemelrike</l>
<l>Ende an den Sone dies ghelike</l>
<l>Ende an den Heleghen Gheest</l>
<l>So es mijn ghelove also rike,</l>
<l>Dat &#x00E9;&#x00E9;n God es, des ic ne wike,</l>
<l n="240">Hoe so ic werde ghevreest.</l>
<l>Maer sech mi alse claer, dat blike,</l>
<l>Hoe die Sone, die ewelike</l>
<l>Den Vader is alreneest,</l>
<l><pb n="73"/>Menscheit ontfinc van onsen slike.</l>
<l n="245">Dat di die ghene niene beswike,</l>
<l>Ende hi di gheve vulleest,</l>
<l>Die minst waert ende was meest.</l>
</lg>
<lg><head type="strophe">20.</head>
<l>Ende omdat dit moete ghedi&#x00EB;n,</l>
<l>So biddewi der maghet Mari&#x00EB;n,</l>
<l n="250">Diene maghet ontfinc</l>
<l>Ende maghet ghenas, des wi al li&#x00EB;n,</l>
<l>Daer wise omme benedi&#x00EB;n,</l>
<l>Dat si starke onse dinc</l>
<l>Ende moete claren ende wi&#x00EB;n</l>
<l n="255">Dinen sin ende van sonden vri&#x00EB;n,</l>
<l>Dat therte si sonder winc</l>
<l>Van alrande dorperni&#x00EB;n.</l>
<l>Du ne moets mi ooc niet ti&#x00EB;n,</l>
<l>Dat ic di te na ghinc;</l>
<l n="260">Maer minen wille vulbrinc."</l>
</lg>
<lg><head type="strophe">21.</head>
<l>   "Martijn, die val van Lucifere,</l>
<l>Der hovaerden ende des nijts here,</l>
<l><pb n="74"/>Die was also groot,</l>
<l>Dat vele ingle ontgouden sere,</l>
<l n="265">Die met hem waren buten kere</l>
<l>Ende vielen in die doot.</l>
<l>Doe dede God den mensche die ere,</l>
<l>Dat hine gheschiep, om dat hi lere</l>
<l>Te doene dat God gheboot</l>
<l n="270">Ende besitte dan emmermere</l>
<l>Der ingle stoel te haerre onere,</l>
<l>Ende nutte themelsche broot</l>
<l>Sonder wederstoot.</l>
</lg>
<lg><head type="strophe">22.</head>
<l>Dit heeft die duvel vernomen</l>
<l n="275">Ende es toter menscheit comen,</l>
<l>Sprekende int serpent</l>
<l>Ende hevet tonser onvromen</l>
<l>Onse voorders ghedaen verdomen</l>
<l>Ende swaerlike gheschent.</l>
<l n="280">Dit was sijn sonderlinghe beromen,</l>
<l>Dat hi algader, niet hem somen,</l>
<l>Tfolc hevet verblent.</l>
<l>Dus wille hi uten hemel dromen</l>
<l>Ons, dat ons die hemelsche blomen</l>
<l n="285"><pb n="75"/> Niene werden bekent,</l>
<l>Daer hi af was ontwent.</l>
</lg>
<lg><head type="strophe">23.</head>
<l>Die Godssone sach den man verraden</l>
<l>Enten viant van overdaden</l>
<l>In roeme sere groot</l>
<l n="290">Ende wildem staen in staden,</l>
<l>So dat hi bi sire ghenaden</l>
<l>Mari&#x00EB;n dat ontboot,</l>
<l>Die met hem saen waert gheladen</l>
<l>Sonder last of point van scaden;</l>
<l n="295">Ende sonder eneghen noot</l>
<l>Moeste soene soghen ende baden,</l>
<l>Die alle dinc mach versaden,</l>
<l>Ende houden in haren scoot,</l>
<l>Dies hare niene verdroot.</l>
</lg>
<lg><head type="strophe">24.</head>
<l n="300">Al gheheel ende al te male</l>
<l>Ruste in die maghet smale</l>
<l>Gods sone, Gods kint,</l>
<l>Ende al gheheel ooc also wale</l>
<l>Was hi in des vaders sale</l>
<l n="305">Met hem, en twifelets twint.</l>
<l><pb n="76"/>Die menscheit, dans ghene hale,</l>
<l>En besloot niet in desen dale</l>
<l>Die Godheit, diet al bint:</l>
<l>Die Godheit hevet ghene pale;</l>
<l n="310">Die menscheit, dat meent mine tale,</l>
<l>Ontfinc God, diet al mint,</l>
<l>In hem; dus eist bekint.</l>
</lg>
<lg><head type="strophe">25.</head>
<l>Even gheweldich ende here</l>
<l>Es hi ende was emmermere</l>
<l n="315">Den Vader in die Godheit;</l>
<l>Maer eist dat men ter menscheit kere,</l>
<l>So was hi vele minder sere</l>
<l>Naer die menschelicheit.</l>
<l>Naer die Godheit, spreect onse lere,</l>
<l n="320">So was onstervelijc sijn ere;</l>
<l>Dit es een bescheit.</l>
<l>Die menscheit doghede, alsic sprac ere,</l>
<l>Ghesele, naghele ende dat spere,</l>
<l>Die doot ende ander leit</l>
<l n="325">Enter Joden pleit.</l>
</lg>
<lg><head type="strophe">26.</head>
<l>Die menscheit liet hare besniden,</l>
<l>Dopen, proeven in dien tiden</l>
<l><pb n="77"/>Vanden ouden viant;</l>
<l>Soe liet hare vaen ende beniden,</l>
<l n="330">Dorboren hande, voete, siden;</l>
<l>Soe staerf, das eist becant.</l>
<l>Die siele wilde ter hellen tiden,</l>
<l>Daer soe die ghene wilde verbliden,</l>
<l>Die de duvel bant.</l>
<l n="335">Ay! hoe si Gode benediden</l>
<l>Die heleghe, diene saghen striden</l>
<l>Jeghen des duvels brant,</l>
<l>Daer hise inne vant.</l>
</lg>
<lg><head type="strophe">27.</head>
<l>Die Godheit wecte van dode te live</l>
<l n="340">Tfleesch, dat hi van den renen wive,</l>
<l>Vrouwe Mari&#x00EB;n, nam.</l>
<l>Hi trooste sine lieve keitive,</l>
<l>Hier twee, hier drie, hier vier, hier vive;</l>
<l>Met hem hi eten quam.</l>
<l n="345">Dus es die Godssone, als ic scrive,</l>
<l>God ende mensche; elc man blive</l>
<l>Hier in ghehoorsam.</l>
<l>Es ooc enich sin so stive,</l>
<l>Die jeghen dit ghelove kive,</l>
<l n="350">Hem sal themelsche lam</l>
<l>Ten joncsten wesen gram.</l>
</lg>
<lg><head type="strophe">28.</head>
<l>In den hemel es hi ghevaren,</l>
<l>Daert die sine an saghen twaren,</l>
<l><pb n="78"/>Tes vaders rechtre hant;</l>
<l n="355">Daer hi altoos sonder sparen</l>
<l>Den vader bidt vor sine caren,</l>
<l>Die hem hier sijn becant.</l>
<l>Noch comt hi hem hier verbaren,</l>
<l>Doemen die werelt met sinen scaren</l>
<l n="360">Enten helschen viant.</l>
<l>Sonne ende mane sal hi verclaren,</l>
<l>Die bi Adame verdonkert waren;</l>
<l>Lucht, water ende lant</l>
<l>Sal purgeren een brant.</l>
</lg>
<lg><head type="strophe">29.</head>
<l n="365">Al waest dat hi das uprande,</l>
<l>Hi liet den sinen hier te pande</l>
<l>Sijn vleesch ende sijn bloet</l>
<l>Te sacreerne in priesters hande.</l>
<l>Wie was, die sulke gave becande,</l>
<l n="370">Of beter, of so goet?</l>
<l>Ay God! nu brec onse bande</l>
<l>Ende verghef ons dine ande</l>
<l>Ende dinen evelen moet.</l>
<l>Dat onse mont ende onse tande</l>
<l n="375">Smaken moet sonder scande</l>
<l>Dijn vleesch ende dijn bloet,</l>
<l>Dat uut dire siden woet.</l>
</lg>
<lg><head type="strophe"><pb n="79"/> 30.</head>
<l>Uut desen sone, uut desen wonden,</l>
<l>Wies Godheit niemen mach ghegronden,</l>
<l n="380">Noch wies menschelicheit,</l>
<l>So vloeiden ende begonden</l>
<l>Die sacramente te dien stonden</l>
<l>Ende alle saIicheit.</l>
<l>Nu hebbic di tghelove ontbonden,</l>
<l n="385">So ic naest hebbe ondervonden,</l>
<l>Na mire moghentheit.</l>
<l>Die dit ghelove vast orconden,</l>
<l>Aflaet groot van haren sonden</l>
<l>Es hem altoos ghereit,</l>
<l n="390">Up dat mer in vulsteit."</l>
</lg>
<lg><head type="strophe">31.</head>
<l>   "Jacop, du berechts mi scone.</l>
<l>Nu berecht mi van den persone,</l>
<l>Diemen heet Helich Gheest,</l>
<l>Hoe min ghelove sonder hone</l>
<l n="395">Te hem clemme ende winne die crone,</l>
<l>Die alre gaven es meest;</l>
<l>Want van den Vader enten Sone</l>
<l>Hebbic bi di, dat di God lone,</l>
<l><pb n="80"/>Scone berecht verheest.</l>
<l n="400">Dies danke di der martelare vrone</l>
<l>Daer boven in den hoghen trone</l>
<l>Ende gheve di vulleest,</l>
<l>Datture coms onghevreest."</l>
</lg>
<lg><head type="strophe">32.</head>
<l>"Martijn, ons leert die scrifture,</l>
<l n="405">Dat &#x00E9;&#x00E9;n God ende &#x00E9;ne nature</l>
<l>Emmer sijn dese drie,</l>
<l>Altoos even na ghebure,</l>
<l>Ende verscheden te ghere ure,</l>
<l>Noch en verschieden nie.</l>
<l n="410">Vader, kint: - verstant ter cure -</l>
<l>Uut deser dobbelre Gods dure</l>
<l>Wie caent ghegronden, wie?</l>
<l>Coomt die gheest, die soete gure,</l>
<l>Die rene Godheit entie pure;</l>
<l n="415">Hier up proef ende sie</l>
<l>Met herten ende dies ghie.</l>
</lg>
<lg><head type="strophe">33.</head>
<l>Dits die troost, die alremeeste:</l>
<l>Hem, die arem sijn van geeste,</l>
<l>Leert hi blide sijn;</l>
<l n="420">Hi es in pinen altoos feeste,</l>
<l>Hi doet meneghen, die was beeste,</l>
<l><pb n="81"/>Sijn suver ende fijn.</l>
<l>Wapene God! die dat verheeste,</l>
<l>Dat hi van sinen vulleeste</l>
<l n="425">Smaecte een dropelkijn,</l>
<l>Die ware Gode die alreneeste,</l>
<l>Want ghene vrese van tempeeste</l>
<l>Noch negheen venijn</l>
<l>Ne scaedde der sielen sijn.</l>
</lg>
<lg><head type="strophe">34.</head>
<l n="430">Dits des Vaders ende des Soons gave,</l>
<l>Rijcheit boven alre have,</l>
<l>Fonteine des levens al.</l>
<l>Wie so gheporret wert hier ave,</l>
<l>Wat rijcheden dat men hem gave</l>
<l n="435">Soude hem dinken smal.</l>
<l>Rijcheit, die coninc hevet of grave,</l>
<l>Nes tiendendeel van enen cave</l>
<l>Ghemict jeghen dit gheval.</l>
<l>Jhesus, die rustes in den grave,</l>
<l n="440">Met deser edelheit so lave</l>
<l>Ons, alse men rumen sal</l>
<l>Dit arme ertsche dal.</l>
</lg>
<lg><head type="strophe">35.</head>
<l>Dits des Vaders ende des Soons minne,</l>
<l>Dits caritate, daer altoos inne</l>
<l n="445"><pb n="82"/> Rust die triniteit.</l>
<l>Hi es die der propheten sinne</l>
<l>Leerde ende maecte in inne</l>
<l>Des Godssoons menschelicheit</l>
<l>Hennes coninc noch coninghinne,</l>
<l n="450">Die nemmer aflaet ghewinne</l>
<l>Van sire onsalicheit,</l>
<l>Hine hebbe een traen, al waert ooc dinne,</l>
<l>Van desen dauwe tsinen beghinne;</l>
<l>Al welvaren es ontseit,</l>
<l n="455">Daer dese es onghereit.</l>
</lg>
<lg><head type="strophe">36.</head>
<l>Dese leerde den apostelen twaren</l>
<l>Alle tonghen, die doe waren</l>
<l>In die werelt breet;</l>
<l>Dese gaf den martelaren</l>
<l n="460">Dat si consten sonder mesbaren</l>
<l>Ghedoghen menich leet;</l>
<l>Dese can de sinne verclaren,</l>
<l>Die met sonden hem verswaren,</l>
<l>Ende tcoude maken heet.</l>
<l n="465">Sinen lieven, sinen caren</l>
<l>Deelt hi sonder enich sparen</l>
<l>Dat godlike cleet</l>
<l>Dat nemmermeer vergheet.</l>
</lg>
<lg><head type="strophe"><pb n="83"/> 37.</head>
<l>Wat helpt? Martijn - sin ende tale</l>
<l n="470">Die begheven mi al te male</l>
<l>Meer te sprekene voort?</l>
<l>Elc persoon, verstant mi wale,</l>
<l>Es God, ende dies nes ghene hale,</l>
<l>Van drien, daer men af hoort;</l>
<l n="475">Doch eist waer &#x00E9;&#x00E9;n, die berch ende dale</l>
<l>Schiep ende al tgrote ende al tsmale,</l>
<l>Daer af tellen alle woort.</l>
<l>Ne ganc niet over dese pale;</l>
<l>Hout dit in dire herten sale,</l>
<l n="480">Sone wertstu niet versmoort</l>
<l>In die helsche moort.</l>
</lg>
<lg><head type="strophe">38.</head>
<l>Ware ooc iemen die wedersprake</l>
<l>Dit ghelove ende dese sake,</l>
<l>Hi ware ewelike verdoemt;</l>
<l n="485">Recht waert dat men in den brant stake</l>
<l>Ende daerna thelsche vier smake</l>
<l>Daerne die duvel in droemt.</l>
<l>Helpt God, dat ic daer gherake,</l>
<l>Daer ic sie, daer ic af make:</l>
<l n="490"><pb n="84"/> Die Godheit onghenoemt.</l>
<l>Sone trect mi niet de helsche drake</l>
<l>Met hem ter eweliker wrake,</l>
<l>Daer niemen ute coemt,</l>
<l>Wien dat scaet of vroemt."</l>
</lg>
<lg><head type="strophe">39.</head>
<l n="495">"Amen, Jacop, lieve gheselle!</l>
<l>Mi dinct dat ic di sere quelle,</l>
<l>Doch haddics groten noot.</l>
<l>Alsic dit lese ende spelle,</l>
<l>Maghic leren, als ic vertelle</l>
<l n="500">Mijn ghelove al bloot,</l>
<l>Daer ic bi scuwen mach die helle,</l>
<l>Up dat ic mi daertoe versnelle,</l>
<l>Te doene dat God gheboot.</l>
<l>God die de doot wrac van Abelle,</l>
<l n="505">Bringhe ons noch ter hogher celle,</l>
<l>Dats in Abrahams scoot,</l>
<l>Naer dese corte doot!"</l>
</lg>
</body>
</text>
</TEI.2>
