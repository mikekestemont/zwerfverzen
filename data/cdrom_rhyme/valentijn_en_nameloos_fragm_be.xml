<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Valentijn en Nameloos</title>
<author>Onbekend</author>
</titleStmt>
<editionStmt>
<edition>G. Kalff: Middelnederlandsche epische fragmenten, met aantekeningen. Groningen, 1885, 204-220 (212-220).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Valentijn en Nameloos"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1300"/></interpGrp>
<interpGrp type="witnessYear_from"><interp value="1300"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Valentijn en Nameloos</TITEL>
<author>Onbekend</author>
<AARD>Rijm</AARD>
<BRON nr="K119">Berlijn, Staatsbibliothek Preussischer Kulturbesitz, Germ. fol. 751,3 (fragm.)</BRON>
<DATUM>1300-1400</DATUM>
<OMVANG>352 verzen</OMVANG>
<BRON.OPM>Het betreft hier twee bladen: fragment I en II (176 + 176 verzen). Per bladzijde 2 kolommen en per kolom 44 regels. De bladen zijn nauwelijks besnoeid, maar verkeren wel in een slechte staat. Thans zijn ze zodanig ingebonden, dat de recto- en versozijde verwisseld zijn. Tussen beide fragmenten past volgens De Vreese inhoudelijk het fragment Gent, Bibliotheek der Rijksuniversiteit, 2749,9.</BRON.OPM>
<EDITIE>G. Kalff: Middelnederlandsche epische fragmenten, met aantekeningen. Groningen, 1885, 204-220 (212-220).</EDITIE>
<STATUS>Kritisch</STATUS>
<BRONMNW>411.11</BRONMNW>
<BRONMNW>1300 (andere editie)</BRONMNW>
<BRONMNW>1432.11</BRONMNW>
<EDITIE.OPM>In de editie Kalff zijn in fragment II de onleesbare regels 20-38 en 59-84 niet weergegeven.</EDITIE.OPM>
<BRONNEN>- Berlijn, Staatsbibliothek Preussischer Kulturbesitz, Germ. fol. 751,3 (fragm.) - <x nr=K120>Gent, Bibliotheek der Rijksuniversiteit, 2749,9 (fragm.)</x>
</BRONNEN>
]]></bibl>
</sourceDesc>
</fileDesc>
</teiHeader>
<text>
<body><p><supplied resp="editor">Fragment I</supplied></p>
<l><pb n="212"/><milestone unit="fol" n="1ra"/> Ende trooste hare alsoe bes conste.</l>
<l>Daer was die camerlinc, die begonste</l>
<l>An Phyla te hebbene grote minne.</l>
<l>Phyla was van zulken zinne,</l>
<l n="5">Dat hare lettel minne aneghinc.</l>
<l>Dat vernoyde den camerlinc,</l>
<l>Hie was gheeten glutes,</l>
<l>Een fel verrader, sijt seker des,</l>
<l>Ende gheleu Phyla, der coneghinne,</l>
<l n="10">Daer soe sat, biden kinne</l>
<l>Ende kussetse, al waest haer leed.</l>
<l>Phyla die vrouwe was wel ghereed,</l>
<l>Ende sloughenne onder die kaken,</l>
<l>Dat hem drie tanden int hooft braken.</l>
<l n="15"><pb n="213"/> Doe sprac Phyla ende zeide:</l>
<l>"Here Glutes, u hoveschede</l>
<l>Hebdi hier een deel becocht,</l>
<l>Ende trouwen ghine waerd niet wel bedocht,</l>
<l>Dat ghi mi uwe minne bied.</l>
<l n="20">Also helpe mi god, ic ne wetene niet</l>
<l>Levende up al erderike,</l>
<l>Die minnen zoude sekerlike,</l>
<l>Sonder den coninc Crissostomus,</l>
<l>Minen man. Ic wille mi dus</l>
<l n="25">Houden, tote het mi mach gescien,</l>
<l>Dat hi weder mint mien</l>
<l>Also, here, als ic hem doe,</l>
<l>Nochtan dat ic niet hope dertoe,</l>
<l>Dat hi mi weder minnen zoude."</l>
<l n="30">Glutes andworde boude:</l>
<l>"Ay, felle vrouwe putertiere,</l>
<l>Men mach wel zien an uwe maniere,</l>
<l>Dat ghi fel sijt ende [qu]aet!</l>
<l>Ende het es al bi uwer ondaet,</l>
<l n="35">Dat ghi verdreven sijt uten lande.</l>
<l>Ghi hebt mi tebroken drie tanden;</l>
<l>Ic saelt up uwen lachame wreken."</l>
<l>Doe begonste Lica spreken,</l>
<l>Hare venotinne, ende seide:</l>
<l n="40">"Here Glutes, die dorperheiden</l>
<l>Die ghi haer daet, die was groot.</l>
<l>Dat ghi se cusset, was gheen noot,</l>
<l>Vor alle die gone, die hier saten.</l>
<l>Soene es gheen wiif, die achter straten</l>
<l n="45"><milestone unit="fol" n="1rb"/> Haer laet cussen te deser ure.</l>
<l>Al es hare ghesciet dese aventure,</l>
<l>Dat soe verdreven es ute hare lande,</l>
<l>Bedi sone soudi hare doen ghene scan[de];</l>
<l>Hets bi verranessen al ghesciet."</l>
<l n="50">Glutes seide: "dits al niet,</l>
<l>Joncvr[ouwe], dat ghi hebt gheseit.</l>
<l>Pine, rouwe ende haerbeid</l>
<l>Moetics hebben, of ics ghelove.</l>
<l>Soene sal noch haren haert toghen;</l>
<l n="55">Dies ghi zult hebben swaer verdriet."</l>
<l><pb n="214"/>Glutes ghinc weder, hine bleef daer n[iet].</l>
<l>Maer siin ghepeins da[t] was groot,</l>
<l>Hoe hise bringhen moch in noot</l>
<l>Phyla, der edelre coneghinne.</l>
<l n="60">Doe peinsdi in sinen sinne,</l>
<l>Dati sander daghes soude upstaen</l>
<l>Ende te haren bedde g[aen],</l>
<l>Daer Phyla lach, die edele vrouwe,</l>
<l>Ende Lica, die scone joncvr[ouwe],</l>
<l n="65">Met enen knive dorsteken.</l>
<l>"Dus sal ich mi moghen wreken!</l>
<l>Als ic dus Lica hebbe doot,</l>
<l>Sal Phy[la] comen in groter noot,</l>
<l>Die moordaet sal men up haer lecghen,</l>
<l n="70">Dus sal ich minen wille up hare segchen."</l>
<l>Phyla mochte wel siin in vare.</l>
<l>God ons here moet se sparen!</l>
<l>Hadde zoe gheweten, wat haer nakede.</l>
<l>Glutes lach ende wakede,</l>
<l n="75">Tote het quam in die dagheraed.</l>
<l>Al dat hi peinsde, dat was quaet.</l>
<l>In siin hant nam hi enen cniif,</l>
<l>Ende stac Lica, dat scone wijf,</l>
<l>Met enen knive, die joncfrouwe,</l>
<l n="80">Omme te bringhene in meerer rouwe</l>
<l>Phyla, dat edel wijf.</l>
<l>In hare hant hi deden kniif,</l>
<l>Al slapende, dat soe niet des weet,</l>
<l>Ende Glutes ghinc wel ghereed</l>
<l n="85">Te sinen bedde, daer hi lach.</l>
<l>Bin deser stont verbaerde die dach.</l>
<l>Glutes stont up ende ghinc</l>
<l>Tote Saluber den coninc,</l>
<l><milestone unit="fol" n="1va"/> Daer hi zwaerlike lach ende sliep.</l>
<l n="90">In sinen droom dat hie riep:</l>
<l>"Dochter, wach u van den lyoen,</l>
<l>Hi sal u grote felleit doen!</l>
<l>Siet, hoe vaste hi na u trect!"</l>
<l>Glutes mettien den coninc wect,</l>
<l n="95">Die ontspranc ute den slape siin.</l>
<l>"Helpe, Lica, lieve dochter miin!"</l>
<l><pb n="215"/>Sprac Saluber die coninc,</l>
<l>"Wat mach bedieden dese dinc,</l>
<l>Dat mi dochte in minen slape?"</l>
<l n="100">"Here," sprac Glutes die cnape,</l>
<l>Sijt te ghemake! ens niet dan goed."</l>
<l>Die coninc cleet hem ende soyet,</l>
<l>Hie ghinc ter camere, so hi eerst mach,</l>
<l>Daer Lica siin dochter lach</l>
<l n="105">Ende Phyla, dat scone wijf,</l>
<l>Die in die hand adde den kniif,</l>
<l>Nochtoe al versch van den bloede.</l>
<l>Den coninc was arde we te moede,</l>
<l>Als hi se met hoghen sach,</l>
<l n="110">Siene dochter, die daer doot lach.</l>
<l>Phyla lach nochtoe ende sliep.</l>
<l>Saluber wel lude riep:</l>
<l>"O wi, o wach, wat hier ghemaect!"</l>
<l>Phyla die vrouwe mettien ontwaect</l>
<l n="115">Arde onsochte, dat moeti weten.</l>
<l>Soe sach daer licghen doot ghespeten</l>
<l>Lica, des coninx dochter;</l>
<l>Hare herte was hare de onsochter.</l>
<l>Dat adde ghedaen die quade verrader.</l>
<l n="120">Dies was drouve der ioncvrouwen vader</l>
<l>Ende dreef arde groten rouwe.</l>
<l>Glutes seide: "valsche vrouwe,</l>
<l>Nu mach men zien up dese tijt,</l>
<l>Dat ghi ene valsche morderighe sijt,</l>
<l n="125">Ende miere ioncvrouwen hebt ghenomen tlijf!</l>
<l>Siet hier noch al bloedich den knijf,</l>
<l>Daer mede dat ghi se doot hebt ghesteken.</l>
<l>Coninc, here, siet, hoe gaet leken</l>
<l>Dese wonde in haren als!</l>
<l n="130">Noyt was wijf so valsch</l>
<l>Als Phyla, die hier sit.</l>
<l>Ach aerme, hoe mochte soe doen dit,</l>
<l><milestone unit="fol" n="1vb"/> Dat soe Lica wilde ontliven?"</l>
<l>Phyla seide: "ic bidde den viven</l>
<l n="135">Wonden, die ons here ontfinc,</l>
<l>Also waerlike alsic niet weet van der dinc,</l>
<l><pb n="216"/>Dat hi mi losse uter noot!</l>
<l>Want ic weet wel, ic bem doot.</l>
<l>Ghene onscoud maghic ghecrigh[en],</l>
<l n="140">Mi es best, dat ic zwighe.</l>
<l>Ende ic hier mine doot ontfaen,</l>
<l>Over dat ic ieghen gode hebbe mesdaen,</l>
<l>Dat hi mine ziele ontfanghe!"</l>
<l>Glutes seide: "quaede valanghe,</l>
<l n="145">Scande moeti hebben, valsch wijf!</l>
<l>Siet hier al bloedich den kniif,</l>
<l>Daer ghise mede doot hebt ghesteken.</l>
<l>Hune mach helpen gheen spreken</l>
<l>No ontscult, die ghi moghet toghen,</l>
<l n="150">Die mordaet, die es hier vor oghen</l>
<l>So kenlich, ghine moghet ontgaen,</l>
<l>Ghine zulter omme die doot ontfaen."</l>
<l>Doe sprac Saluber die coninc:</l>
<l>"Vaet die mordericghe ende brinct</l>
<l n="155">Vor mine rudders int palas!"</l>
<l>Ay god, hoe drouve Phyla was,</l>
<l>Doe men die mordaet up haer leide!</l>
<l>Doe sprac Phyla ende seide:</l>
<l>"God here! ghi moet mine ziele ontfaen!</l>
<l n="160">Tleven es met met mi ghedaen.</l>
<l>Al ne hebbics verdient,</l>
<l>Ay god, sijt miere zielen vrient,</l>
<l>Daer ic sal siin in minen noot.</l>
<l>Also waerlike, alsic clene no groot</l>
<l n="165">Niet ne weet van deser mordaet,</l>
<l>So moeti siin miere zielen raet,</l>
<l>Dat soe come in u rike!"</l>
<l>Glutes lede die onwerdelike</l>
<l>Vor di rudders in die sale.</l>
<l n="170">Die coninc sprac met drouver tale:</l>
<l>"Hort, ghi heren, die hier siin!</l>
<l>Dese mordadicghe heeft die dochter miin</l>
<l>Vermoort, daer so haer lach bi.</l>
<l>Ghi heren, nu gheraet mi,</l>
<l n="175">Wat doden men hare sal doen sm[ak]en?"</l>
<l>Daer ne was ruddere in waerer zake</l>
<p><supplied resp="editor">Fragment II</supplied></p>
<l><pb n="217"/><milestone unit="fol" n="1ra"/> Ende ghink ter camere binnen.</l>
<l>Valentin sprac met zoeten zinn[en]</l>
<l>Tote sinen broeder dat h[....]</l>
<l>Daerna quam in corten [.......]</l>
<l n="5">Phyla die moeder siin</l>
<l>En van Vrank[erike] d[ie] coninc Pippiin</l>
<l>Alle namen si sine [.....]</l>
<l>Nameloos seide: "lieve oom,</l>
<l>U dochter dese vr[....]inne</l>
<l n="10">Zoe zoude [........] minnen</l>
<l>Ihesus Karst gheve hare rouwe</l>
<l>Soe wild [........] ontrouw</l>
<l>Rosem[o]nde [den] edelen wive</l>
<l>Soe riet mi [..........]</l>
<l n="15">Brochte te [..........]</l>
<l>Pipp[iin] die coninc a[....]</l>
<l>[...............]</l>
<l>[...............]</l>
<l>[...............]</l>
<l n="20">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="25">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="30">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="35">[...............]</l>
<l>[...............]</l>
<l>[...............]</l>
<l>[...............]</l>
<l>Van Blandemer den de soe [...]i[...]</l>
<l n="40">Soe was die [c]oene [......]</l>
<l>Van Dalfubie die godinne</l>
<l>Ende Phyla die coneghinne</l>
<l>Hadde weder haren man,</l>
<l>Die blide was datsoene ghewan.</l>
<l n="45"><milestone unit="fol" n="1rb"/> Ende Nameloos [....]nde ter feeste</l>
<l>A[........]ond[........]eeste</l>
<l>Die gheduerde langhe stont.</l>
<l>Nu es comen Rosemont</l>
<l>Ende Ysabele haer [c]amerwiif,</l>
<l n="50">Die s[ierd]e d[us] w[...]d haer lijf.</l>
<l>Nameloos [....] daer alomme gh[...]cht</l>
<l>[........] si daer te poyte [...]gh</l>
<l>In die rike hooftstede</l>
<l>Daer men die grote feeste dede</l>
<l n="55">M[...............]</l>
<l>Die lieden laghen daer te hope</l>
<l>[...............]</l>
<l>[...............]</l>
<l>[...............]</l>
<l n="60">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="65">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="70">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="75">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="80">[...............]</l>
<l>[...............]</l>
<l>[...............]</l>
<l>[...............]</l>
<l>[...............]</l>
<l n="85"><pb n="218"/> "Ic ende mijn gheselle, die hier staen,</l>
<l>Wi zullen recht nu te hove gaen</l>
<l>Ende halen spise zonder wanc.</l>
<l>Mine gheselneide can menighen sanc,</l>
<l><milestone unit="fol" n="1va"/> Ende ic can herpen also wel,</l>
<l n="90">[T]e hove zullen wi maken spel,</l>
<l>[D]at men ons sel gheven ghenouch."</l>
<l>[D]oe sprac die portere ende louch:</l>
<l>"[A]y vrouwe, dat u god gheve here!</l>
<l>[H]out ons een lettel tonsen zere</l>
<l n="95">[V]an den brode, so heist trouwe,</l>
<l>[A]l zoudiit bringhen in uwe mouwe."</l>
<l>Rosemont andworde gaf:</l>
<l>"Also helpe mi thelich graf,</l>
<l>Ghi zult noch tavend eten ghenouch,</l>
<l n="100">Van al dat ie erde ghedrouch,</l>
<l>Up datter so vele tetene si.</l>
<l>Ay, here waerd, ghi moet mi</l>
<l>Ghewinnen een manssurcoot,</l>
<l>Dat wijt es ende groot,</l>
<l n="105">Daer ic te hove meide sal gaen."</l>
<l>Die portere seide: "het werd ghedaen!</l>
<l>Ic hebbe noch een nieuwe surcoot,</l>
<l>Dat wulcomen es ende groot,</l>
<l>Dat ouer minen hals noyt quam.</l>
<l n="110">Joncvrouwe, dat suldi hebben dan.</l>
<l>Neemt hier ende van u spoeden,</l>
<l>Mi dinct, dat ic sal verwoeden,</l>
<l>Hebbic cortelike geen broot.</l>
<l>Ic wildic adde noch also groot</l>
<l n="115">Als tenen onbite, ioncvrouwe fiin.</l>
<l>Al ware al die warelt miin,</l>
<l>Ic gaefse gherne, dat secghic u,</l>
<l>Omme te wesene, verstaet nu,</l>
<l>Eghiin, vri ende quite."</l>
<l n="120">Rosemont dede an met vlite</l>
<l>Dat surcoot ende es ghegaen</l>
<l>Te hove waerd; daervoren was ghestaen</l>
<l>Menich man, die gherne zouden in.</l>
<l>Rosemont zeide: "dits een fel beghin!</l>
<l n="125">Hoe zullen wi die sale ghewinnen?"</l>
<l>Ysabele sprac: "ic sal beghinnen</l>
<l><pb n="219"/>Enen zanc met luder kele,</l>
<l>Al waren hier lieden noch also vele,</l>
<l>Men zoudse doen bet achterstaen</l>
<l n="130">Ende ons liede in doen gaen;</l>
<l>Dies bem ic clene vervaerd."</l>
<l>Dus ghinghen si ter porte waerd,</l>
<l><milestone unit="fol" n="1vb"/> Daert bedrein was groot.</l>
<l>Ysabele began dor den noot</l>
<l n="135">Enen zanc, die was claer,</l>
<l>Dat alle, die waren daer,</l>
<l>Ghingen sitten ten zelven stonden,</l>
<l>Of si alle waren ghebonden,</l>
<l>Want dat luut hem so wel bequam,</l>
<l n="140">Jonc ende hout, wijf ende man,</l>
<l>Dat si alle waren verbuft;</l>
<l>Ende die portier word versuft</l>
<l>Metten zanghe, dien hi hoort,</l>
<l>Dat hi al wide ondede die poort</l>
<l n="145">Ende liet in die twee ioncvrouwen.</l>
<l>Die vergaten haren rouwe,</l>
<l>Die den zanc horden zonder blijf.</l>
<l>Doe in waren die twee ioncwijf,</l>
<l>Sloot men die porte weder.</l>
<l n="150">Nameloos quam zelve neder</l>
<l>Omme te horne den zoeten zanc.</l>
<l>Biderhant nam hi zonder wanc</l>
<l>Ysabele der scoonre ioncvrouwe.</l>
<l>Dies adde Rosemont groten rouwe,</l>
<l n="155">Ende waende wel die wareit weten,</l>
<l>Dat hi haers al adde vergheten.</l>
<l>Rosemont liet thaerpen staen,</l>
<l>Ende seide: "here, ghi hebt mesdaen,</l>
<l>Dat ghi mine ghespele neemt bider hant!</l>
<l n="160">Ic hebse ghebroch dor menich lant,</l>
<l>Alse wi comen siin haerwaerd,</l>
<l>Dat soe noit was ghehanevaerd</l>
<l>Van ghenen rudder, dar icht sach.</l>
<l>Ic mach wel secghen: o wi, o wach!</l>
<l n="165">Dat ghise vriet vor minen hoghen."</l>
<l>"Die duvel moete u wanhoghen,"</l>
<l><pb n="220"/>Sprac Nameloos, "here felloen!</l>
<l>Men mochte mi ode, ic soudeu doen</l>
<l>In minen couden carkerstene."</l>
<l n="170">Doe begonste Rosemont wenen</l>
<l>Bitterlike zonder wanc.</l>
<l>Ysabele liet doe haren zanc.</l>
<l>Dies vernoyede Nameloos sere,</l>
<l>Ende hi zwoer: "bi onsen here!</l>
<l n="175">Ne ware dese scone ioncvrouwe,</l>
<l>Ic soude desen vilein doen rouwe!</l>
</body>
</text>
</TEI.2>
