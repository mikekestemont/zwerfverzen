<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Natuurkunde van het geheelal</title>
<author>Onbekend</author>
</titleStmt>
<editionStmt>
<edition>R. Jansen-Sieben, De Natuurkunde van het Geheelal. Een 13<hi rend='sup'>d</hi><hi rend='sup'>e</hi>-eeuws middelnederlands gedicht. Brussel, 1968, 275-431 (alleen de oneven bladzijden).</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Natuurkunde van het geheelal"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1429"/></interpGrp>
<interpGrp type="witnessYear_to"><interp value="1429"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Natuurkunde van het geheelal</TITEL>
<author>Onbekend</author>
<AARD>Rijm</AARD>
<BRON nr="D198">Uppsala, Universitetsbiblioteket, DG 56</BRON>
<DATUM>1400-1429</DATUM>
<OMVANG>1768 verzen</OMVANG>
<BRON.OPM>Handschrift van 67 bladen, &#x00E9;&#x00E9;n kolom per bladzijde, 23 tot 26 regels. De tekst van de Natuurkunde van het geheelal bevindt zich op fol. 2r-38r; de codex bevat verder nog op fol. 47r-49v een berijmde Computus, horende bij de Natuurkunde (in de hier gebruikte editie uitgegeven als vs. 1641-1768 van de Natuurkunde van het geheelal), astrologisch en metereologisch proza (fol. 50r-51v), medische recepten (52r-55v en 61r-64v) en enkele Latijnse versjes.</BRON.OPM>
<EDITIE>R. Jansen-Sieben, De Natuurkunde van het Geheelal. Een 13<hi rend='sup'>d</hi><hi rend='sup'>e</hi>-eeuws middelnederlands gedicht. Brussel, 1968, 275-431 (alleen de oneven bladzijden).</EDITIE>
<STATUS>Kritisch</STATUS>
<BRONMNW>233 (ander hs.)</BRONMNW>
<BRONMNW>867 (ander hs.)</BRONMNW>
<BRONMNW>926 (ander hs.)</BRONMNW>
<EDITIE.OPM>De cursiveringen uit de editie JansenSieben (opgeloste afkortingen) zijn niet gehandhaafd; de enkele woorden die in het handschrift ter verklaring boven bepaalde termen geschreven werden, zijn hier tussen haakjes na het betreffende woord ingevoegd (is het geglosseerde woord echter een rijmwoord, dan werd de verklaring hier v&#x00F3;&#x00F3;r het woord geplaatst); de aanduiding nota die veelvuldig in de linkermarge aan te treffen is, werd niet overgenomen. De tekst in de editie JansenSieben bevat twee versnummeringen: in de rechtermarge wordt de nummering gegeven volgens de tekstvolgorde in het handschrift en lopend van 1 tot 1768; deze nummering werd hier naar de linkermarge overgebracht; v&#x00F3;&#x00F3;r de tekst heeft de editeur de nummering geplaatst zoals die voorkomt in de editie Clarisse (zie J. Clarisse (ed.): Sterre- en natuurkundig onderwijs, gemeenlijk genoemd: Natuurkunde van het Geheel-Al, en gehouden voor het werk van zekeren Broeder Gheraert. Leiden, 1847); deze nummering werd bij de hier gepresenteerde tekst niet bewaard; we geven hier ter informatie wel de correspondenties tussen de nummering van Jansen-Sieben en die van Clarisse (de nummering v&#x00F3;&#x00F3;r het gelijkheidsteken is die uit de ed. Jansen-Sieben): vs. 1-30 = vs. 1-34 / vs. 31-1640 = vs. 279-1888 / vs. 1641-1656 = vs. 161-176 / vs. 1657-1674 = vs. 79-96 / vs. 1675-1752 = vs. 193-270 / vs. 1753-1768 = vs. 177-192.</EDITIE.OPM>
<BRONNEN>De tekst van de Natuurkunde van het geheelal is in zijn geheel o.m. overgeleverd in Uppsala, Universitetsbiblioteket, DG 56; gedeelten van de tekst zijn o.a. nog te vinden in Brussel, Koninklijke Bibliotheek, 15624-41 en Oudenaarde, Stadsarchief, 5556/13</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="275"/><milestone unit="fol" n="2r"/> Dit boec is van astronomien ende van naturen ende van den .vij. planeten.</head>
<div type="chapter"><head type="chapter comment">[Proloog en inleidende informatie]</head>
<l>Ic sal v segghen in vraeyen rimen,</l>
<l>Elc gheset op sine linien,</l>
<l>Om dat ghijt te bet onthouden sult</l>
<l>Ende niet daer in en sijt verdult.</l>
<l n="5">Ander dinc sal ic v segghen toe</l>
<l>Ende toghen v allen, hoe</l>
<l>Aertrijc ende tfirmament</l>
<l>Sijn ghescepen al omtrent,</l>
<l>Ende die sonne ende oec die mane</l>
<l n="10">Hoe dat si pleghen te gane,</l>
<l>Ende die ander planeten mede,</l>
<l>Daer elc mensche of heeft sijn sede,</l>
<l>Sine conplexie, sine nature.</l>
<l>Want dat seghet ons die scrifture,</l>
<l n="15">Dat elke creatuer die leeft</l>
<l>Haer nature van bouen heeft</l>
<l>Al vanden vij. planeten.</l>
<l>Ghi sult horen hoe si heten.</l>
<l>Merct hoe ic dit sal beghinnen.</l>
<l n="20">Verstatet wel in uwen sinnen,</l>
<l>Want wildi emmer lesen voert,</l>
<l>Eer ghi wel verstaet elc woert,</l>
<l>Van dien dat ghi hier sult horen,</l>
<l><pb n="277"/><milestone unit="fol" n="2v"/> Vwe pine is dan verloren.</l>
<l n="25">Dit en slacht anderen boeken niet,</l>
<l>Want elc woert datmen hier siet</l>
<l>Moetmen onthouden ende verstaen,</l>
<l>Eer men voert sal lesen gaen.</l>
<l>Die cracht van astronomien ic sal</l>
<l n="30">Ende van naturen v segghen al.</l>
<l>Aldus so is hemelrike</l>
<l>Ghescepen ende aertrike,</l>
<l>Ende algader tfirmament,</l>
<l>Als ghi hier siet ende bekent.</l>
<l n="35">Ende vanden .vij. planeten</l>
<l>Willic v rechte voert doen weten.</l>
<l>Haer loep is onder tfirmament</l>
<l>Ende gheen en isser so wel bekent</l>
<l>Als die sonne ende die mane.</l>
<l n="40">Dese kent elc wel als ic wane.</l>
<l>Die ander .viue. altemale</l>
<l>Die en kent men niet so wale,</l>
<l>Tensi dat astronomie doet:</l>
<l>Si kennessen diere of sijn vroet.</l>
<l n="45">Ende ic salse v noemen alle,</l>
<l>Na dien dat elc sijn stede valle.</l>
<l>Van desen seuenen sijnre twee</l>
<l>Bouen der manen, min noch mee,</l>
<l><pb n="279"/><milestone unit="fol" n="3r"/> Die ene bouen die andre gheset,</l>
<l n="50">Ende elc ghift propre cracht, dat wet,</l>
<l>In aertrike: dats Marcurius</l>
<l>Ende daer bouen loept Venus,</l>
<l>Dats auonts sterre in duytsche woert.</l>
<l>Si comt voer die sonne voert.</l>
<l n="55">Som wijl is gheheten soe</l>
<l>Lucifer, ic seg v hoe:</l>
<l>Dats licht dragher. Dese .ij. namen</l>
<l>Ne heeft si gheen tijt te samen,</l>
<l>Want, als si tsauonts west op gaet,</l>
<l n="60">Ende si voer die sonne staet,</l>
<l>Dan heet si Vesperus in latijn,</l>
<l>Dat wil auont sterre sijn.</l>
<l>Bouen dese drien planeten,</l>
<l>Ic heb v gheseyt hoe si heten,</l>
<l n="65">So loept die sonne, die es so claer,</l>
<l>Dat sijt al verclaert haerentaer</l>
<l>Die bouen desen .iij. so hoghe es</l>
<l>Dat haer cirkel, gheloeft mi des,</l>
<l>Wel twalef weruen also groot si</l>
<l n="70">Als der manen, dat segic di,</l>
<l>Die haren loep binnen .xxx. daghen doet,</l>
<l>Als ic v allen sal maken vroet.</l>
<l>Als die mane an die sonne ontfaet,</l>
<l><pb n="281"/><milestone unit="fol" n="3v"/> Wel .xxx. daghe si daer na gaet,</l>
<l n="75">Som wile meer som wile min.</l>
<l>Dit merc elc wel in sinen sin.</l>
<l>Eer si ter sonnen weder comen can</l>
<l>Ende anderwerf ontfaen daer an,</l>
<l>Dus loept si omme tfirmament</l>
<l n="80">Binnen .xxvij. al omtrent</l>
<l>Daghen ende .viij. wilen mede.</l>
<l>Mer veel hogher is der sonnen stede,</l>
<l>Daer si loept bouen al aertrike.</l>
<l>Si loept omme sekerlike</l>
<l n="85">In .CCC. daghen tfirmament</l>
<l>Ende .lxv. al omtrent,</l>
<l>Als ons toghet tkalendier.</l>
<l>.vj. wilen comen ouer hier</l>
<l>Ende, om dattet jaer en heuet niet</l>
<l n="90">Dan een beghinsel, als men siet,</l>
<l>Ende tene jaer bi daghe beghint,</l>
<l>Ende tander bi nachte, als men wel kint,</l>
<l>So sijn die .vi. wilen ghenomen</l>
<l>Dus, dat .iiij. jaer te gader comen.</l>
<l n="95">.xxiiij. wilen heeft meer daer:</l>
<l>Dats een dach, ic seg v waer.</l>
<l>Dus heeft dat jaer enen dach meer,</l>
<l>Dan ic v seyde voert eer.</l>
<l>Dien dach setmen achter dan.</l>
<l n="100"><pb n="283"/><milestone unit="fol" n="4r"/> Dede mens niet, het soude saen</l>
<l>Kersauont sinte Ians misse ghevallen,</l>
<l>Dat soude wonderen ons allen,</l>
<l>Als in seuen hondert jaeren</l>
<l>Ende .xxvij. daer toe twaren.</l>
<l n="105">Daer om heet dat vierde jaer</l>
<l>Scrickeliaer, ic seg v waer,</l>
<l>Ende het tellet .iiij. der jaren,</l>
<l>Scrickeliaer, want dan gheuaren</l>
<l>Die sonne comt ter eerster stede</l>
<l n="110">Ende het effent dan al mede.</l>
<l>&#x00B6; Venus ende Mercurius</l>
<l>Lopen omme oec aldus</l>
<l>Metter sonnen den seluen ganc,</l>
<l>Euen cort ende euen lanc.</l>
<l n="115">&#x00B6; Bouen der sonnen so loept Maers,</l>
<l>Cond wil ic v maken haers.</l>
<l>Si loept omme tfirmament</l>
<l>In .ij. jaren al omtrent.</l>
<l>&#x00B6; Bouen Maers Iupiter gaet</l>
<l n="120">Tfirmament omme, dat verstaet,</l>
<l>In .xij. jaren, ende daer</l>
<l>Bouen loept Saturnus naer</l>
<l>In .xxx. jaren tfirmament</l>
<l>Al omme ende omme, dat bekent.</l>
</div>
<div type="chapter"><head type="chapter">Warwaert die planeten gaen.</head>
<l n="125"><pb n="285"/><milestone unit="fol" n="4v"/> Verstaet dit ganselike wel</l>
<l>Dat ic mene, ende niet el</l>
<l>Elke der planeten ganc,</l>
<l>Es hi cort of es hi lanc,</l>
<l>Es van westwaert tot oestwaert</l>
<l n="130">Dat an die mane wel openbaert.</l>
<l>&#x00B6; Want wanneer dat si heeft ontfaen,</l>
<l>Tsauonts sie wise west dan staen;</l>
<l>Des anders auonts noch oest bet an;</l>
<l>Des dorden auonts bet oestwaert dan.</l>
<l n="135">Hier bi machmen wel verstaen,</l>
<l>Dat si oestwaert wille gaen.</l>
<l>Also doen die ander sesse,</l>
<l>Daer ic of segghe dese lesse.</l>
<l>Want dat snelle firmament,</l>
<l n="140">Dat van oesten den westen rent,</l>
<l>Trecse met hem teerre somme</l>
<l>Elkes daghes eenwerf omme.</l>
<l>Nochtans haren ganc si gaen,</l>
<l>Als ic v sal doen verstaen.</l>
<l n="145">&#x00B6; Mict dat hier een wiel rent</l>
<l>Daer seuen vlieghen crupen omtrent.</l>
<l>Die vlieghen crupen alle oestwaert,</l>
<l>Ende twiel gaet met snelre vaert</l>
<l>Westwaert, ende trect omme</l>
<l n="150">Die seuen vlieghen teenre somme.</l>
<l><pb n="287"/><milestone unit="fol" n="5r"/> Nochtans sollen si daer ieghen gaen.</l>
<l>&#x00B6; Aldus doe ic v verstaen</l>
<l>Dat die planeten ende tfirmament</l>
<l>Die ene ieghens dander rent.</l>
<l n="155">Enne haddet god niet also gheset,</l>
<l>In eenre hantswile, dat wet,</l>
<l>Soude die werelt niet gheduren,</l>
<l>Want tfirmament, in corter vren,</l>
<l>Soude dicke te sere gaen,</l>
<l n="160">Ne ware dat sijt al weder staen.</l>
<l>&#x00B6; Nochtans, en connen si tfirmament</l>
<l>So niet ghehouden, het ne rent</l>
<l>Ouer anders sends enen graet</l>
<l>In hondert iaren, dat verstaet.</l>
<l n="165">Die graet brenct enen dach in,</l>
<l>Luttel meer of luttel min.</l>
<p>Texempel hier of soect hier after in die eerste spera dat dit ghetal .I. in staet.</p>
</div>
<div type="chapter"><head type="chapter">Hoe hoghe dattet es van aertrijc tot elker planete.</head>
<div type="subchapter"><head type="subchapter comment">[Inleiding]</head>
<l>Alden ganc vanden planeten</l>
<l>Heb ic v nv laten weten;</l>
<l>Nu wil ic haer hoechede</l>
<l n="170">Altehant oec leren mede.</l>
<l>Hoe hoech si sijn van aertrike</l>
<l>Sal ic v segghen sekerlike,</l>
<l>Ende daer na hoe groot elc es.</l>
<l><pb n="289"/><milestone unit="fol" n="5v"/> Die waerheyt suldi horen des,</l>
<l n="175">Als Tholomeus ende Affricaen</l>
<l>In horen boeken doen verstaen,</l>
<l>Diet bi redene proeuen wel,</l>
<l>Die fine waerheyt ende niet el.</l>
<l>Bi der dicken van aertrike</l>
<l n="180">Proeuen sijt al sekerlike.</l>
<l>Pine sal icker an legghen,</l>
<l>Eer ict in rime sal ghesegghen.</l>
</div>
<div type="subchapter"><head type="subchapter">Hoe hoech die mane ten naesten is aertrijc.</head>
<l>Ic wil beghinnen ander mane.</l>
<l>Als si naest pleghet tegane</l>
<l n="185">Aertrijc, so es daer tusschen dan</l>
<l>.c.<hi rend='sup'>m</hi>. ende .ix<hi rend='sup'>m</hi>. milen an,</l>
<l>Ende .xxxvij. milen daer toe,</l>
<l>Ende een halue, dus loept soe</l>
<l>Dat tusschen haer ende aertrike</l>
<l n="190">Ten naesten dus veel es sekerlike.</l>
<p>Gaet hier achter toter ander spera die dit ghetal in heeft: .ij.</p>
    </div>
<div type="subchapter"><head type="subchapter">Hoe hoech Marcurius is van aertrike.</head>
<l>Daer die mane ten naesten es,</l>
<l>Mercurius es ten versten des</l>
<l>.CC.<hi rend='sup'>m</hi>. milen ende .viij. dusentich,</l>
<l>Ende vijf hondert daer toe, sich,</l>
<l n="195">Ende .xlij. milen mede.</l>
<l><pb n="291"/><milestone unit="fol" n="6r"/> Mercurius es daer ter naester stede.</l>
<p>Gaet toter spera die dit ghetal in heeft: .iij.</p>
    </div>
<div type="subchapter"><head type="subchapter">Hoe hoech Venus es ten naesten.</head>
<l>Daer hi ter hoechster stede staet,</l>
<l>Venus daer ten nedersten gaet,</l>
<l>Ende dus vele isser toe,</l>
<l n="200">Als ic v sal segghen hoe:</l>
<l>Vijfhondert .m. milen teere stede,</l>
<l>Ende .xlij.<hi rend='sup'>m</hi> mede</l>
<l>Seuen hondert milen ende vijftich.</l>
<l>Aldus vele ist, nv sich,</l>
<l n="205">Tusschen aertrike ende Venus,</l>
<l>Daer si ten naesten comet dus.</l>
<p>Gaet toter spera daer ghi vint staen .iiij.</p>
    </div>
<div type="subchapter"><head type="subchapter">Hoe hoech die zonne ten naesten es aertrijc.</head>
<l>Daer daer si ten hoechsten staet,</l>
<l>Die sonne daer ten nedersten gaet.</l>
<l>Dus vele comet int ghetal,</l>
<l n="210">Als ic v nv segghen sal:</l>
<l>.xxxvi. hondert dusentich</l>
<l>Milen, ende daer toe licht</l>
<l>.xl. dusent milen mede.</l>
<l>Dan hebstu der sonnen hoechede,</l>
<l n="215">Die tusschen aertrike staet,</l>
<l>Daer ons die sonne ten naesten gaet.</l>
<p><pb n="293"/><milestone unit="fol" n="6v"/> Gaet toter spera die dit ghetal in heeft .v.</p>
</div>
<div type="subchapter"><head type="subchapter">Hoe hoech Maers ten naesten es.</head>
<l>Daer die sonne ten versten es, dats waer,</l>
<l>Maers hi es ten naetsten daer.</l>
<l>Nu verstaet wel mine lere:</l>
<l n="220">Dus verre ist, noch min noch mere,</l>
<l>.xxxix. hondert dusentech</l>
<l>Milen, ende daer toe lecht</l>
<l>.lxv. dusent milen an.</l>
<l>Maers hoechede heefstu dan,</l>
<l n="225">Als hi naest ter aerden gaet.</l>
<l>Maer als hi alre hoechste staet,</l>
<p>Gaet toter spera die dit ghetal in heeft: .vi.</p>
    </div>
<div type="subchapter"><head type="subchapter">Hoe hoech Iupiter ten naesten es aertrike.</head>
<l>Iupiter comt ter naester stede daer.</l>
<l>Der aerden comet hi niet naer.</l>
<l>Dan esser toe, alle wilen,</l>
<l n="230">Twee hondert werf hondert dusent milen,</l>
<l>Ende .lxxxviij. hondert dusentich</l>
<l>Milen, ende daer toe licht</l>
<l>.xlvij. dusent milen an.</l>
<l>So heefstu die hoecheyt dan</l>
<l n="235">Tusschen der aerden ende Iupiterre.</l>
<l>Maer daer hi noch meer is verre,</l>
<p><pb n="295"/><milestone unit="fol" n="7r"/> Gaet toter spera die dit ghetal in heeft .vij.</p>
</div>
<div type="subchapter"><head type="subchapter">Hoe hoech Saturnus ten naesten es aertrijc.</head>
<l>Daer comt ten naesten Saturnus,</l>
<l>Der welker hoecheit is aldus</l>
<l>Vierhondert werf hondert dusentech</l>
<l n="240">Milen, ende daer toe lecht</l>
<l>.lxviij. hondert dusent milen an,</l>
<l>Ende .xvi. dusent milen dan,</l>
<l>Ende twee hondert ende vijftich.</l>
<l>Dits Saturnus hoecheyt, sich,</l>
<l n="245">&#x00B6; Als die naest aertrike gaet.</l>
<l>Maer als hi ten hoechsten staet,</l>
<l>So comt hi an tfirmament,</l>
<l>Daer die sterren staen omtrent.</l>
<p>Gaet toter spera die dit ghetal in heeft: .viij.</p>
    </div>
<div type="subchapter"><head type="subchapter">Dit is die hoecheyt toten firmamente metten sterren.</head>
<l>Wiltu weten die hoecheyt des,</l>
<l n="250">Die toten firmamenten es,</l>
<l>Daer die sterren alle in staen ?</l>
<l>Nu hoert hier, ic segdi saen.</l>
<l>.vi. hondertwerf hondert dusentech</l>
<l>Milen, ende daer toe lecht</l>
<l n="255">.liij. hondert dusent milen an,</l>
<l>Ende .lvij. dusent dan,</l>
<l><pb n="297"/><milestone unit="fol" n="7v"/> Ende daer toe milen vijfhondert.</l>
<l>Ic waen, di dit algader wondert.</l>
<l>&#x00B6; Dit es die hoecheyt van aertrike</l>
<l n="260">Toten sterren, sekerlike,</l>
<l>Noch meer noch min. Na trechte ghetal</l>
<l>Hebic v hier gheseyt die waerheyt al.</l>
<p>Texempel hier of bewijst die spera daer .ix. staet.</p>
    </div>
<div type="subchapter"><head type="subchapter">Hoe vele dat hier of een mile an heeft.</head>
<l>Nv wil ic v vroet maken dan,</l>
<l>Hoe veel een mile heuet an.</l>
<l n="265">Een screde, dat sijn voete viue,</l>
<l>Beyde van manne ende van wiue.</l>
<l>Twee dusent screden, dats een mile</l>
<l>Van groten voeten, sonder ghile.</l>
<l>Grote voeten sijnt dat ic mene,</l>
<l n="270">Die men nv en vint neghene.</l>
<l>&#x00B6; Maer die mile na astronomie</l>
<l>Es niet aldus, ghelouet mie.</l>
<l>Want si hout vier dusent cubitus,</l>
<l>Ende eens jaers mat men aldus</l>
<l n="275">Vanden ellenboghe toter hant:</l>
<l>So is een cubitus ghenant.</l>
<l>Ende hi hout anderhalf voet,</l>
<l>Als mi die lettere verstaen doet.</l>
<l>&#x00B6; Maer een philosoof, heet Rabanus,</l>
<l n="280"><pb n="299"/><milestone unit="fol" n="8r"/> Seit, dat ix voet heeft cubitus.</l>
<l>Noe die arke aldus mat:</l>
<l>.CCC. cubitus was lanc dat vat,</l>
<l>Ende vijftich cubitus wijt,</l>
<l>Ende .xxx. hoech, des seker sijt,</l>
<l n="285">.C. screden ende viuentwintich</l>
<l>Ouer een ghemet, dat sich.</l>
<l>Aldus setten grote clercke</l>
<l>Ouer al in haren werke.</l>
<l>&#x00B6; Maer elcs lants zede ende wet</l>
<l n="290">Heeft ander mate nv gheset,</l>
<l>Entie milen na haren sede,</l>
<l>Sonder dat alleens es die screde.</l>
</div>
    </div>
<div type="chapter"><head type="chapter">Hoe groot die zonne es ieghens aertrijc.</head>
<l>Nv wil ic v oec doen weten,</l>
<l>Hoe groot sijn die .vij. planeten</l>
<l n="295">Elke ieghen al aertrike.</l>
<l>&#x00B6; Die sonne, si es sekerlike</l>
<l>Hondertwerf ende lxvi</l>
<l>Meerre dan al aertrike, sic.</l>
</div>
<div type="chapter"><head type="chapter">Hoe groot die mane is ieghens aertrijc.</head>
<l>Nv mic van aertrijc al gheheel</l>
<l n="300">Dat neghendedortichste deel:</l>
<l>Also groot die mane es,</l>
<l><pb n="301"/><milestone unit="fol" n="8v"/> Orconde Tholomeuse des.</l>
</div>
<div type="chapter"><head type="chapter">Hoe groet Mercurius es ieghens aertrike.</head>
<l>Nv deelt aertrike echt</l>
<l>In .xxij. dusent recht:</l>
<l n="305">Marcurius es meerre niet</l>
<l>Dan enich deel dat ghi daer siet.</l>
</div>
<div type="chapter"><head type="chapter">Hoe groot Venus is ieghens aertrijc.</head>
<l>Seuenendortich werf sekerlike</l>
<l>Es meerre Venus dan aertrike.</l>
</div>
<div type="chapter"><head type="chapter">Hoe groot Maers is ieghens aertrijc.</head>
<l>Anderhalf artrike gheheel</l>
<l n="310">Es Maers groot, ende tachdende deel.</l>
</div>
<div type="chapter"><head type="chapter">Hoe groot Iupiter es ieghens aertrijc.</head>
<l>Ivpiter es meerre dan aertrike</l>
<l>.xxv. werf sekerlike.</l>
</div>
<div type="chapter"><head type="chapter">   Hoe groet Saturnus es daer ieghen.</head>
<l>Een ende tneghentichwerf aldus,</l>
<l>So es oec meerre Saturnus.</l>
</div>
<div type="chapter"><head type="chapter">Hoe groet elke grote sterre es.</head>
<l n="315">Ende elke grote sterre es</l>
<l>Int firmament, sijt seker des,</l>
<l>Hondert weruen meerre, dan</l>
<l>Al aertrike heuet an.</l>
</div>
<div type="chapter"><head type="chapter">Hoe groet elke cleyne sterre es.</head>
<l><pb n="303"/><milestone unit="fol" n="9r"/> Vander minster sterre elke,</l>
<l n="320">Diemen bekennen can die welke,</l>
<l>.xviij. werf si meerre es</l>
<l>Dan aertrike, sijt seker des.</l>
<l>Ende daer en es sterre ne ghene,</l>
<l>Dat si nummer es so clene,</l>
<l n="325">Viel si, si en soude bedecken</l>
<l>Aertrike ende ouerstrecken.</l>
<l>&#x00B6; Affricaen ende Tholomeus</l>
<l>Segghen in horen boeken dus,</l>
<l>Ende het es te proeuen goet</l>
<l n="330">Die van astronomien es vroet.</l>
<l>&#x00B6; Nu moghedi segghen: daers en ghene</l>
<l>Sterre, si en scijt <hi rend="italic">(l.: scijnt)</hi> herde clene.</l>
<l>Hoe mochten si so groot wesen dan,</l>
<l>Ende mense niet meerre sien en can?</l>
<l n="335">&#x00B6; Hier toe seg ic andwoerde goet:</l>
<l>Haer grote hoecheit dat al doet.</l>
<l>Want weet dat seker ouerwaer</l>
<l>Hinghe een ant firmament, ende daer</l>
<l>Liet sijn oghen neder sinken,</l>
<l n="340">Hem soude al aertrike denken</l>
<l>Niet also groot als tscarpste es</l>
<l>Van eenre naelde, sijt seker des.</l>
</div>
<div type="chapter"><head type="chapter">Vanden sterren die staerten hebben ende hieten cometen.</head>
<l><pb n="305"/><milestone unit="fol" n="9v"/> Voert so suldi dat verstaen,</l>
<l>Dat men sulke tijt siet op gaen,</l>
<l n="345">Des morghens inder dagheraet,</l>
<l>Sterren met staerten; dat verstaet,</l>
<l>Dat vanden planeten es en ghene,</l>
<l>Noch vanden sterren, groot noch clene,</l>
<l>Die inden firmamente staen.</l>
<l n="350">Beneden der manen si al gaen.</l>
<l>Wat dat es, nv hoert a] hier:</l>
<l>Het en es el niet dan vier.</l>
<l>Ene lucht es ontsteken daer,</l>
<l>Ende hanct ende bernet herde claer.</l>
<l n="355">Som tijt ist vander naturen</l>
<l>Dattet langhe moet gheduren.</l>
<l>Mer die staert, die daer of strecket,</l>
<l>Dats die natheit (of wacheyt) die daer toe trecket,</l>
<l>&#x00B6; Dat seit Arestotiles.</l>
<l n="360">Vijf manieren van desen es.</l>
<l>Haer naem sijn gheheten cometen,</l>
<l>Ende een boec doet mi weten:</l>
<l>Alser ene in enich lant scijnt,</l>
<l>Dat dat lantscap wort ghepijnt,</l>
<l n="365">Want ene plaghe van drien</l>
<l>Moet hem emmer dan ghescien.</l>
<l>&#x00B6; Die eerste es sterfte ghemene,</l>
<l><pb n="307"/><milestone unit="fol" n="10r"/> Van out, van jonc, grooet ende clene;</l>
<l>Dander hongher jaer, entie derde</l>
<l n="370">Manslachte ende onvrede</l>
<l>Van lantheren onderlinghe.</l>
<l>Nu besiet, dit sijn drie dinghe.</l>
<l>Darwaert dat die staerte staen,</l>
<l>So sullen dese plaghe gaen.</l>
<l n="375">&#x00B6; Mer Aristotiles die seyt,</l>
<l>Dat ic oec houde voer waerheit,</l>
<l>Dat in die somersche dagheraet</l>
<l>Die comete noertwaert staet,</l>
<l>Ende es een luchte claer,</l>
<l n="380">Ende hanghet ende vlammet daer,</l>
<l>Ende betekent ons tempeeste</l>
<l>Ende wint, inden zomer meeste.</l>
<p>Gaet toter spera dat bewijstet daer dit ghetal in staet: .x.</p>
</div>
<div type="chapter"><head type="chapter">Vanden sterren die den luden dunken scieten.</head>
<l>Voert v dunket dat sterren scieten,</l>
<l>Ende sterre ghescot vallen lieten.</l>
<l n="385">En sien gherechte sterren niet,</l>
<l>Die men also scieten siet.</l>
<l>Hets die lucht, die ontsteken es.</l>
<l>Ic salt v vroet maken des.</l>
</div>
<div type="chapter"><head type="chapter">Vanden kaersen die men siet scieten in die lucht.</head>
<l><pb n="309"/><milestone unit="fol" n="10v"/> Kaersen sietmen oec dicwile</l>
<l n="390">In die lucht ouer een mile.</l>
<l>Die blixem comt oec vter lucht,</l>
<l>Die menighe mensch doet grote vrucht (anxt).</l>
<l>Nu willic v allen vroet maken</l>
<l>Van algader desen saken.</l>
</div>
<div type="chapter"><head type="chapter">Hoe dat die lucht wort vier.</head>
<l n="395">Die lucht wort opter stede vier,</l>
<l>Als ic segghen sal al hier.</l>
<l>Boort wel seer een nauighers gat;</l>
<l>Vwen vingher steect in dat.</l>
<l>Ghi sult daer in vinden heet,</l>
<l n="400">Ende tonstekene bereet.</l>
<l>Dat en doet el ne ghene dinc</l>
<l>Dan die lucht, diere in ghinc,</l>
<l>Die bedrucket wart met dien,</l>
<l>Ende niet wt en mochte vlien,</l>
<l n="405">Ende verhit haer seluen dan:</l>
<l>Ten lesten so comt haer vier an.</l>
</div>
<div type="chapter"><head type="chapter">Waen dat vier comt in den steen.</head>
<l>Ant stael ende anden steen</l>
<l>Machmen dit sien allen een.</l>
<l>Als men stael anden steen slaet,</l>
<l n="410">So sietmen datter vier wt gaet.</l>
<l>Dat vier en comt niet vten stale,</l>
<l><pb n="311"/><milestone unit="fol" n="11r"/> Noch wt den steen, dat weetmen wale,</l>
<l>Maer die lucht, die tusschen tween</l>
<l>Also starc es al van een.</l>
<l n="415">Daer die twee herde dinghe</l>
<l>Also horten onderlinghe,</l>
<l>Die lucht moet ontsteken dan,</l>
<l>Want si niet ontvlien en can.</l>
<l>Nemmermeer ontstake die lucht,</l>
<l n="420">Mochte si ghecrighen vlucht.</l>
</div>
<div type="chapter"><head type="chapter">Waen dat kaersen branden ende walme comen in die lucht.</head>
<l>Aldus in die lucht men siet</l>
<l>Kaersen, ende dat en es el niet</l>
<l>Dan lucht, diere bernet claer</l>
<l>Als of kaersen hinghen daer</l>
<l n="425">Ende si also vielen neder,</l>
<l>Somme herwaert, somme weder.</l>
<l>Op paerde, op graue scinen si vallen.</l>
<l>Die lude daer of wonder callen.</l>
<l>Walme ende brant groot,</l>
<l n="430">Ende die lucht herde root,</l>
<l>Dit heeft men in die lucht ghesien,</l>
<l>Ende ander wonder oec ghescien.</l>
<p>Dit exempel bewijst die spera daer dit ghetal in staet: .xi.</p>
</div>
<div type="chapter"><head type="chapter">Dit is die reden waer of dat vier comt in die lucht.</head>
<l><pb n="313"/><milestone unit="fol" n="11v"/> Waer of dat dit comet al,</l>
<l>Ic v hier nv segghen sal.</l>
<l n="435">Als comet ene droghe lucht,</l>
<l>Ent se een ander met groter drucht</l>
<l>Iaghet ende bedrucket dan,</l>
<l>Ende si niet ontvlien en can,</l>
<l>So ontsteect si ende bernet clare.</l>
<l n="440">Ghescepen na die vorme hare</l>
<l>Es die lucht lanc ende ront;</l>
<l>Ene kaerse scijnt te diere stont,</l>
<l>Also dicke ende also breet,</l>
<l>Ghelike den walme, god weet.</l>
<l n="445">Want wi sien dat onse vier</l>
<l>Neemt sceppenesse hier</l>
<l>Na dien dat sien die saken,</l>
<l>Daer wi onse vier of maken.</l>
<p>Gaet toter spera daer dit ghetal in staet .xij. dats exempel</p>
</div>
<div type="chapter"><head type="chapter">Vanden sterren die v dunken scieten.</head>
<l>Es die lucht lanc ende smal,</l>
<l n="450">Ende ieghens ene sterre al</l>
<l>Coemt, so scijnt dat die sterre</l>
<l>Dat vier scoet, sonderlinghe verre.</l>
<l>Nochtans esser alle wile</l>
<l>Tusschen menich dusent milen,</l>
<l n="455">Want het beneden der mane es,</l>
<l><pb n="315"/><milestone unit="fol" n="12r"/> Als ic v vroet maecte des.</l>
<l>&#x00B6; Als des yet gheuallet op den dach,</l>
<l>Die sonne doet, dat men ne mach</l>
<l>Dese dinghen niet ghesien,</l>
<l n="460">Dat si dus in die lucht ghescien.</l>
<p>Gaet toter spera daer dit ghetal in staet: .xiij.</p>
</div>
<div type="chapter"><head type="chapter">Vanden nacht ridderen, ende van anderen duuelen, die in die lucht maken vier.</head>
<l>Dvuelen, die sijn in die lucht,</l>
<l>Ende den mensche dicke doen vrucht.</l>
<l>Die connen oec wel maken vier,</l>
<l>Dat ons walme duncket hier</l>
<l n="465">Dat si scieten onderlinghe.</l>
<l>Men seyter of vele dinghen.</l>
<l>Nacht ridders, so heten si,</l>
<l>Ende sijn duuele, dat segghe ic di,</l>
<l>Haghetissen, ende varende vrouwen,</l>
<l n="470">Godelinghe (wichte) oec, en trouwen,</l>
<l>Cobboude, nickers, aluen, (nacht merien) maren,</l>
<l>Die hem tsmorghens openbaren,</l>
<l>Ende connen wel halen vier.</l>
<l>Nacht merien heten wise hier.</l>
<l n="475">&#x00B6; Minne, dit sien duuelen alle,</l>
<l>Die ons gherne brochten te valle.</l>
<l>Die duuel peynst nacht ende dach,</l>
<l>Hoe hi ons verlistighen mach,</l>
<l><pb n="317"/><milestone unit="fol" n="12v"/> Ende vten gheloue bringhen,</l>
<l n="480">Ende proeft ons met menighen dinghen.</l>
<l>God die moeten so weder staen,</l>
<l>Dat hi ons niet en moete vaen.</l>
<l>Tot mire materie wil ic keren,</l>
<l>Ende v vanden blixeme leren.</l>
</div>
<div type="chapter"><head type="chapter">[Waer af] dat donre ende blixem comt.</head>
<l n="485">Wildi weten wanen dat coemt,</l>
<l>Datmen donre ende blixem noemt?</l>
<l>Het es oec mede ene lucht,</l>
<l>Die ontsteket bi groter drucht.</l>
<l>Wasem vter aerden slaet,</l>
<l n="490">Die altoes climt ende op gaet.</l>
<l>Die ene wasem den anderen iaecht,</l>
<l>Ende op toter luchten draecht.</l>
<l>Die luchte si dan duer breket,</l>
<l>Ende met fortsen ontwee steket.</l>
<l>Als die lucht dan emmer moet</l>
<l n="495">Sceden, dat die wasem doet,</l>
<l>Int sceden si dan luyt gheeft.</l>
<l>Donreslach het name heeft.</l>
<l>Ende om dat dan die lucht</l>
<l n="500">Bi crafte moet hebben vlucht,</l>
<l>Ontsteect si thant ende wort vier,</l>
<l>Dat wi blixem heten hier.</l>
<l>Dus es die slach eer al daer,</l>
<l><pb n="319"/><milestone unit="fol" n="13r"/> Ende die lucht ontsteect daer naer.</l>
</div>
<div type="chapter"><head type="chapter">Welc wi eerst sien van desen tween.</head>
<l n="505">Nochtans so sien wi tfier voren,</l>
<l>Eer wi den slach moghen horen.</l>
<l>Onse horen, dat comt bi dien,</l>
<l>Es niet so scerp als onse sien</l>
<l>Wi sien vorder dan wi horen,</l>
<l n="510">Beyde achter ende voren.</l>
<l>So die luchte drogher was,</l>
<l>Die blissem es de roder das.</l>
<l>Waer dat die blixem vallet so,</l>
<l>Hi vallet toten gronde toe.</l>
<l n="515">Daer en mach gheen dinc wederstaen,</l>
<l>Hoe starc het is, tmoet ontwee gaen.</l>
<l>Want kepers si ontwee brac,</l>
<l>Ende gheen arch en hadde tac;</l>
<l>Swaerde, die waren inden scoen,</l>
<l n="520">Heuet si oec ontkeren doen.</l>
<l>Nochtans en hadde gheen arch die scede.</l>
<l>Si doet den mensche dicke lede,</l>
<l>Ende veruaernisse groet,</l>
<l>Ende slaten dicke ter doot.</l>
</div>
<div type="chapter"><head type="chapter">Wat die liede slaet, so die blixem, so die donre.</head>
<l n="525">Die donreslach doet gheen ongheual,</l>
<l>Maer die blixem doetet al.</l>
<l><pb n="321"/><milestone unit="fol" n="13v"/> Scoen litteken si mede brenct,</l>
<l>Want het es altoes besengt,</l>
<l>Daer dusdanighe dinc ghesciet.</l>
<l n="530">&#x00B6; Ende dicwile men oec siet,</l>
<l>Dattet voervoets daer mede waeyt,</l>
<l>Ende die wint oec sere draeyt,</l>
<l>So dat die wint wel werpt ontwee</l>
<l>Starke molen, ende doet hem wee.</l>
<l n="535">Alst aldus blixemet dan,</l>
<l>So ne es wijf nochte man,</l>
<l>Hi en wort herde seer vervaert,</l>
<l>Ende en dar niet sien opwaert.</l>
<l>Tusschen ons ende der manen, siet,</l>
<l n="540">Dese dinc altemael ghesciet.</l>
</div>
<div type="chapter"><head type="chapter">Van den duuelen, die in die lucht sien ende in onwedere quaet doen bi goods ghehenghenisse.</head>
<l>Nv sien, tusschen ons ende die mane,</l>
<l>In die lucht, duuele, als ic wane.</l>
<l>Si weten wel al die nature,</l>
<l>Ende si connen alle scrifture.</l>
<l n="545">Als si die lucht verstoert dus sien,</l>
<l>Ende dit wonder al ghescien,</l>
<l>Entie liede hem seer ontsien,</l>
<l>&#x00B6; So menghen si hem mettien,</l>
<l>Ende varen in die blixem met,</l>
<l n="550">Om dat si quaet moghen doen te bet.</l>
<l><pb n="323"/><milestone unit="fol" n="14r"/> Want die viant es bereet,</l>
<l>Alst die mensche niet en weet,</l>
<l>Hem te brenghen te vallen.</l>
<l>Dies bescerme god ons allen</l>
</div>
<div type="chapter"><head type="chapter">Wanen donre comt na anderen boeken.</head>
<l n="555">Vanden blixem heb ic v gheseyt,</l>
<l>Na mijnre machte, die waerheyt.</l>
<l>&#x00B6; Maer in boeken ic noch vinde,</l>
<l>Dat donre coemt van vier winde,</l>
<l>Daer si te gader comen al.</l>
<l n="560">Dits loghen, als ic v toghen sal.</l>
<l>Donre ende blixem dicke draeyt,</l>
<l>Dat een loef an bomen niet en waeyt.</l>
<l>Waer die wint sake van desen,</l>
<l>So sout meest inden winter wesen.</l>
<l n="565">Maer hier ieghens, wi alle sien</l>
<l>Inden zomer dit meest ghescien,</l>
<l>Want het es dan smout weder,</l>
<l>In die lucht hoech ende neder,</l>
<l>Maer het waeyt gherne naer,</l>
<l n="570">Want die wint hi wasset daer.</l>
</div>
<div type="chapter"><head type="chapter">Waen dat wint comt ende waer of hi wast.</head>
<l>In sinen boeken Aristotiles</l>
<l><pb n="325"/><milestone unit="fol" n="14v"/> Seit, dat wint el niet en es</l>
<l>Dan droghe wasom, die op slaet,</l>
<l>Ende in die lucht dan gaet.</l>
<l n="575">Als een droghe wasom dan</l>
<l>Enen anderen wasom comet an,</l>
<l>Die iaecht den anderen ende steect</l>
<l>Dats die wint, diere of breect.</l>
<l>Want wint, dat en es el niet,</l>
<l n="580">Dan dene iaecht ende dander vliet.</l>
</div>
<div type="chapter"><head type="chapter">Hoe dat die reghen stilt den wint.</head>
<l>Hier bi moechdi dan merken wel,</l>
<l>Alst seer waeyt, ende tweder es fel,</l>
<l>Dat vele droghes wasoms daer</l>
<l>Es, daer wint of volghet naer.</l>
<l n="585">Coemt daer op dan een reghen,</l>
<l>Die wint es varinghe gheleghen,</l>
<l>Die droghe wasom wort dan nat,</l>
<l>Ende die wint moet vallen om dat.</l>
</div>
<div type="chapter"><head type="chapter">Wat haghel, snee ende reghen comt.</head>
<l>Dat seyt oec Aristotiles,</l>
<l n="590">Dat haghel, snee ende reghen es</l>
<l>Wasem, die vten aertrike</l>
<l>Opslaet elker daghelike,</l>
<l>Somme droghe, somme nat,</l>
<l>Som cout, som heet, ende om dat</l>
<l n="595"><pb n="327"/><milestone unit="fol" n="15r"/> So ist van menigher naturen.</l>
<l>Dat daer of wasset tallen vren,</l>
<l>Som licht, som zwaer,</l>
<l>Nature heeftet daer of maer.</l>
<l>Daer gaet oec toe der sonnen hitte,</l>
<l n="600">Na dien dat si werct an ditte.</l>
<l>&#x00B6; Exempel wilic v gheuen hier.</l>
<l>Set enen pot op dat vier:</l>
<l>Die wasem diere wt slaet</l>
<l>An dat decsel het daer gaet;</l>
<l n="605">Die wasem gadert al an dat;</l>
<l>Als hi dan es zwaer ende nat,</l>
<l>So moet hi emmer vallen neder</l>
<l>Nochtan climter ander weder.</l>
<l>Tfier gheeft oec wasem ende roec,</l>
<l n="610">Die emmer climmet opwaert oec.</l>
<l>Daer elc niet hogher climmen moet,</l>
<l>Daer wasset bitter ende soet.</l>
<l>Na dien dat die wasem es,</l>
<l>So waster dinc of, sijt seker des.</l>
<l n="615">&#x00B6; Aldus so wast, noch min, noch meer,</l>
<l>In die lucht haghel, reghen ende snee.</l>
<l>Want vtor aerden altoes gaet</l>
<l>Wasom, die vast opwaert slaet.</l>
<l>&#x00B6; Die sonne trect oec wasom an,</l>
<l n="620"><pb n="329"/><milestone unit="fol" n="15v"/> Die si verteren niet en can.</l>
<l>An die lucht hi hanghende blijft,</l>
<l>Als Aristotiles bescrijft.</l>
<l>Daer of haghel, reghen ende snee</l>
<l>Wast, ende ander dinc oec meer.</l>
</div>
<div type="chapter"><head type="chapter">Waer bi die sonne meer scijnt: int oest of int west, dan int suyt.</head>
<l n="625">Nv wil ic v segghen saen,</l>
<l>Als ghi die sonne int oest siet staen,</l>
<l>Of int west, so scijnt die stede</l>
<l>Meerre, dan si int suyt dede.</l>
<l>Die weke (of natte) wasom dat al doet,</l>
<l n="630">Daer men die sonne doer sien moet.</l>
<l>Want die wasom is daer nat;</l>
<l>Die sonne trecten an om dat.</l>
<l>&#x00B6; Ende die dinc, diemen moet sien</l>
<l>Duer tnatte, scijnt meerre in dien</l>
<l n="635">Dan si altoes van haer seluen es.</l>
<l>Die waerheyt moechdi proeuen des</l>
<l>&#x00B6; Een penninc die leyt in de gront,</l>
<l>Hi scijnt meerre talre stont</l>
<l>Dan als hi daer buten leyt.</l>
<l n="640">Hi bi so proefdi die waerheyt.</l>
</div>
<div type="chapter"><head type="chapter">Texempel hier of bewijst die spera, daer dit ghetal in staet: .xiiij.</head>
<l><pb n="331"/><milestone unit="fol" n="16r"/> Het gheuiel op enen dach,</l>
<l>Datmen te gader veel sonnen sach.</l>
<l>Dat was al bi dien, god weet,</l>
<l>Als ic v nv hebbe gheseyt.</l>
<l n="645">&#x00B6; Doet water in enich (menich) vat,</l>
<l>Ende in die sonne so set dat:</l>
<l>Die sonne suldi in elc vat sien.</l>
<l>Also mochtet wel ghesciet,</l>
<l>Dat vele wacheden hinghen</l>
<l n="650">Voer die sonne ende ghinghen:</l>
<l>Also menich wacheyt, als daer hinc,</l>
<l>Also menich sceen der sonnen rinc.</l>
<p>Gaet toter spera, daer in staet: .xv. Daer vindi hier of exempel.</p>
</div>
<div type="chapter"><head type="chapter">Waer of die reghenboghe comt.</head>
<l>Den reghenboghe, die men siet</l>
<l>In die lucht, en es el niet</l>
<l n="655">Dan wolken, in menigher manieren,</l>
<l>Daer die sonne op scijnt sciere.</l>
<l>Want die reghenboghe gaet</l>
<l>Recht ieghen daer die sonne staet</l>
<l>&#x00B6; Is si oest, so staet si west.</l>
<l n="660">Dit is dinc, die niet en mest,</l>
<l>Want die raeye vander sonnen</l>
<l>Moeter ieghen comen gheronnen.</l>
<l>&#x00B6; Vier verwen so gheeft ons dit</l>
<l>Roet, groen, ghelu ende wit.</l>
<l n="665"><pb n="333"/><milestone unit="fol" n="16v"/> Na dien dat die wolken sijn,</l>
<l>Ontfaet hi verwen ant sonnen scijn.</l>
<l>&#x00B6; Te gader reghenboghe twee</l>
<l>Mach men sien, ende niet meer.</l>
<l>Aristotiles setter mee toe</l>
<l n="670">In dietsche en mach men niet segghen hoe.</l>
<p>Texempel bewijst hier of die spera, daer .xvi. in staet.</p>
</div>
<div type="chapter"><head type="chapter">Waen die ommerinc comt, die omtrent die mane gaet.</head>
<l>Wildi oec weten die dinc,</l>
<l>Wanen dat coemt die ommerinc,</l>
<l>Die scijnt of hi om die mane</l>
<l>Sulke tijt plaghe te gane ?</l>
<l n="675">Hi scijnt herde groot ende wijt,</l>
<l>Mar ouer waer, des seker sijt,</l>
<l>Dat hi beneden der manen es,</l>
<l>Al en duncket v niet des.</l>
<l>Want die lucht es herde claer,</l>
<l n="680">Bouen bi der manen daer.</l>
<l>&#x00B6; Weet ghi wat dan es die rinc?</l>
<l>Wac wasem, die al daer op ghinc,</l>
<l>Ende daer te gader cleuet,</l>
<l>Ende den ronden cirkel gheuet.</l>
<l n="685">Het en es niet dan grote (of nathede) wachede,</l>
<l>Die daer hanghet op die stede.</l>
<l><pb n="335"/><milestone unit="fol" n="17r"/> &#x00B6; Alle dinghen, bi naturen,</l>
<l>Trecken teenre gheliker figuren,</l>
<l>Ende vander manen oec dat scijn</l>
<l n="690">Doet, dat die wacheit ront moet sijn.</l>
<l>Want die mane is selue ront,</l>
<l>Ende bi naturen talre stont</l>
<l>So maect elke dinc na hare</l>
<l>Ghelike, dats wel openbare.</l>
<l n="695">Der manen scijn mocht sijn so heet,</l>
<l>Het teerde die wacheyt al ghereet.</l>
<p>Gaet ter figuren, daer xvij in staet.</p>
</div>
<div type="chapter"><head type="chapter">Wat teyken men neemt int breken van desen ringhe, ende waen die wint comt.</head>
<l>Als wert te niete desen rinc,</l>
<l>Die sceen dat hi om die mane ghinc,</l>
<l>Dats teken dat wesen sal,</l>
<l n="700">Euen varinghe ouer al,</l>
<l>In die lucht soete weder,</l>
<l>Beide hoech ende neder.</l>
<l>&#x00B6; Als men an deen side breken siet,</l>
<l>Ende an dander side niet,</l>
<l n="705">Dar waert dat hi dan breken beghint,</l>
<l>Van danen so sal comen die wint.</l>
<l>Als dus breket te menigher stat,</l>
<l>So weet die scipman wale dat</l>
<l>Dat tempeest wort in die zee,</l>
<l n="710"><pb n="337"/><milestone unit="fol" n="17v"/> Ende en dar daer niet ontbeyden meer.</l>
<p>Texempel hier of van deser materi bewisen .ij. circulen of speren die beyde .xviij. in hebben.</p>
</div>
<div type="chapter"><head type="chapter">Vander figuren diemen in der mane siet staen, diemen louderec hiet.</head>
<l>   Nv wil ic v vroet maken voert,</l>
<l>So ic best mach, in corte woert,</l>
<l>Wat dat es, dat pleecht te stane</l>
<l>Recht in midden vander mane,</l>
<l n="715">Dat men in dietsche heet loudegheer.</l>
<l>Onthout dit wel vorwaert meer.</l>
<l>&#x00B6; Die mane is tot eenre stede</l>
<l>Slecht ende effen mede,</l>
<l>In anderen steden so es si ru</l>
<l n="720">Ende onneffen, dat segghe ic v,</l>
<l>Als dinc, die roestich is ghedaen,</l>
<l>Met donkeren aderen beuaen.</l>
<l>Datter effen es ende slecht,</l>
<l>Vander sonnen ontfaet dat lecht,</l>
<l n="725">Ende tander blijft donker al.</l>
<l>Exempel ic v toghen sal:</l>
<l>&#x00B6; Neemt een glas, dat es beuaen</l>
<l>Met adere, diere dore gaen,</l>
<l>Ende met striemen, in sulker stede</l>
<l n="730">Onneffen en doncker mede.</l>
<l>&#x00B6; Voer v oghen hout dat glas:</l>
<l><pb n="339"/><milestone unit="fol" n="18r"/> Ouer al, daert effen was,</l>
<l>Daer doer suldi sien licht,</l>
<l>Scoen, claer, ende slicht.</l>
<l n="735">Ende daert die donker aderen heeft,</l>
<l>Ghene claerheyt het daer en gheeft.</l>
<l>Aldus is die mane beuaen</l>
<l>Met donkeren striemen, diere in staen,</l>
<l>Die gheen licht moghen ontfaen.</l>
<l n="740">Haer nature es so ghedaen.</l>
<p>Gaet toter spera, die dit ghetal in heeft: .xix.</p>
</div>
<div type="chapter"><head type="chapter">Vanden circulen daer die .xij. tekene in staen.</head>
<l>Nv heb ic v al vercallet,</l>
<l>Dat in die luchte gheuallet.</l>
<l>Nu wil ic ten firmamente gaen,</l>
<l>Daer alle die sterren in staen.</l>
<l n="745">&#x00B6; Leert hier ene scone dinc.</l>
<l>Ant firmament so es een rinc,</l>
<l>Diet firmament al omme vaet.</l>
<l>Die ene side noertwaert slaet,</l>
<l>Dander zide draecht zuytwaert.</l>
<l n="750">Scrifture dit al openbaert.</l>
<l>In .xij. delen desen cirkel</l>
<l>Deelt men effen ende wel:</l>
<l>Elc deel heet een tekijn,</l>
<l>Dies ghi noch vroeder sult sijn.</l>
<l n="755"><pb n="341"/><milestone unit="fol" n="18v"/> Die .vij. planeten haren ganc,</l>
<l>Somme cort, somme lanc,</l>
<l>Lopen omme dese tekine,</l>
<l>Elc na der maniere (naturen) sine,</l>
<l>Als ic v hebbe doen verstaen</l>
<l n="760">Hoe si tfirmament omme gaen.</l>
<l>&#x00B6; Elke creature, die leeft,</l>
<l>Haer nature si hier of heeft.</l>
<l>&#x00B6; Tide corte ende langhe</l>
<l>Verwandelen bi desen ganghe.</l>
<p>Gaet toter spera, daer xx in staet. Daer vindi besceyt hier of.</p>
</div>
<div type="chapter"><head type="chapter">Dit is die kennesse vanden eersten teken.</head>
<l n="765">Terste tekijn heet Aries:</l>
<l>Dats een ram, sijt seker des.</l>
<l>Aldus noemt die scrifture hier</l>
<l>Elc tekijn na een dier.</l>
<l>Daer om en ist niet ghedaen,</l>
<l n="770">Dat diere an tfirmament yet staen,</l>
<l>Maer die tijt heeft sijn nature</l>
<l>Na dien dieren, alle vren,</l>
<l>&#x00B6; Als die sonne daer in gaet,</l>
<l>Dats recht daer onder, dat verstaet.</l>
<l n="775">&#x00B6; Na half maerte so comt saen</l>
<l>Die sonne inden ram ghegaen.</l>
<l><pb n="343"/><milestone unit="fol" n="19r"/> Die ram hi es starc voren,</l>
<l>Achter heeft hi die craft verloren.</l>
<l>Also es die sonne dan,</l>
<l n="780">Want haer cracht, die wast haer an.</l>
<l>Si heeft ghehadt clene cracht</l>
<l>Inden winter ende macht.</l>
<l>&#x00B6; Die lenten ende threchte jaer</l>
<l>Na astronomien gaen in daer.</l>
<l n="785">Die werelt was oec op die tijt</l>
<l>Ghemaket, des seker sijt.</l>
<l>&#x00B6; Euen nacht eist daer ommetrent:</l>
<l>Die kalendier doet v bekent.</l>
</div>
<div type="chapter"><head type="chapter">Vanden anderen teken.</head>
<l>Tander teken dat heet een stier,</l>
<l n="790">Want dan die hetten meret hier,</l>
<l>Om dat die stier es sterker vele</l>
<l>Dan die ram, so seyd men wele.</l>
<l>Men gaet dan eren berch ende dal</l>
<l>Metten stieren ouer al.</l>
<l n="795">&#x00B6; Na half april gaet in den stier</l>
<l>Die sonne naden kalendier.</l>
</div>
<div type="chapter"><head type="chapter">Vanden derden teken.</head>
<l>Dat derde tekijn heet twilinc</l>
<l>Dat es twiuoudighe dinc.</l>
<l>Dubbel is dan der sonnen cracht</l>
<l n="800">Ieghen dat heeft si ghewracht.</l>
<l><pb n="345"/><milestone unit="fol" n="19v"/> &#x00B6; Na half meye die sonne gaet</l>
<l>Inden twilinc, dat verstaet.</l>
</div>
<div type="chapter"><head type="chapter comment">[Het vierde teken.]</head>
<l>Dat vierde tekijn, dat is waer,</l>
<l>Heet crabbe, want als die sonne daer</l>
<l n="805">Comt, si niet meer climmen can</l>
<l>Ende moet nederwaerts gaen dan,</l>
<l>Ghelijc dat die crabbe doet,</l>
<l>Die achterwaerts set haren voet.</l>
<l>&#x00B6; Die somer na astronomie</l>
<l n="810">Gaet daer wt, ghelouets mye.</l>
<l>Die daghe gaen daer corten dan,</l>
<l>Ende die nachte langhen meer an.</l>
<l>Na half wedemaent (Iunius), dat verstaet,</l>
<l>Die sonne in die crabbe gaet.</l>
</div>
<div type="chapter"><head type="chapter">Vanden vijften teken.</head>
<l n="815">Dat vijfte tekijn heet lybaert:</l>
<l>Die heeft enen fellen aert.</l>
<l>Heet es hi bouen alle diere,</l>
<l>Ende fel ende onghehiere.</l>
<l>&#x00B6; Also ist mede vander sonnen.</l>
<l n="820">Als si daer in comt gheronnen,</l>
<l>Die tijt wort droghe ende heet,</l>
<l>Ende doet menighen mensche leet.</l>
<l>Laten, ende nemen pusoene,</l>
<l>Es al quaet dan te doene.</l>
<l n="825"><pb n="347"/><milestone unit="fol" n="20r"/> Ghelijc dattet water wallet</l>
<l>Ouer tfier, also gheuallet</l>
<l>Dat tsmenschen bloet wallet dan,</l>
<l>Van hetten, die hem comet an.</l>
</div>
<div type="chapter"><head type="chapter">Waer of die honde daghe comen.</head>
<l>Het is dan in die hontdaghen.</l>
<l n="830">Daer willic v nv oec of saghen.</l>
<l>&#x00B6; In desen tekine lybaert</l>
<l>Staet een sterre, diet al verclaert,</l>
<l>Ende die sterre heet hont.</l>
<l>Seer pijnlic is si talre stont.</l>
<l n="835">&#x00B6; Suytwaert si som wile staet,</l>
<l>Ende pijnt seer, ende slaet.</l>
<l>&#x00B6; Als die sonne is daer bi,</l>
<l>Voren of achter, dan segghen wi,</l>
<l>Dattet in die hont daghen es dan.</l>
<l n="840">.xl. daghe hebben si an.</l>
<l>&#x00B6; Opten seuenden dach in hoeymaent</l>
<l>Gaen si in, dat men wel waent.</l>
<l>Ghelike dat die verwoede hont</l>
<l>Es ghevenijnt in alre stont,</l>
<l n="845">Also pijnlic es dan die tijt.</l>
<l>Bider scrifturen weten wijt.</l>
<l>&#x00B6; Na half hoeymaent (Iulius) dan so vaert</l>
<l><pb n="349"/><milestone unit="fol" n="20v"/> Die sonne inden lybaert.</l>
</div>
<div type="chapter"><head type="chapter">Dat seste teken.</head>
<l>Dat seste teken dat heet maghet:</l>
<l n="850">Ondrachtich, die niet en draghet,</l>
<l>Vol van gestadicheden,</l>
<l>Ende oec van ripen seden.</l>
<l>&#x00B6; Also es rechte die tijt dan,</l>
<l>Want die vrucht wast niet meer an,</l>
<l>Maer si gaet ripen alle tijt.</l>
<l>&#x00B6; Dits na half oest, des seker sijt.</l>
</div>
<div type="chapter"><head type="chapter">Vanden seuenden teken.</head>
<l>Dat seuende dats die waghe scale.</l>
<l>Want men weet dan altoes wale,</l>
<l>Dat die dach es euen lanc</l>
<l n="860">Ieghens den nacht in den ganc.</l>
<l>Die herfst hi gaet oec dan inne,</l>
<l>Na der astronomien sinne.</l>
<l>&#x00B6; Na half spelemaent (september) es dit al,</l>
<l>Dat het dus gheuallen sal.</l>
</div>
<div type="chapter"><head type="chapter">Vanden achtenden teken.</head>
<l n="865">Dat achtende teken hiet scorpioen.</l>
<l>Verstaen wil ic v hier dat doen.</l>
<l>Metten staerte venijn het gheeft:</l>
<l>Die tijt oec die nature heeft,</l>
<l><pb n="351"/><milestone unit="fol" n="21r"/> Want int ende vanden daghen</l>
<l n="870">Wertet cout dan alle slaghen.</l>
<l>Die coude is dan der naturen</l>
<l>Groot venijn tot alre vren.</l>
<l>&#x00B6; Na half die maent tsinte bauen mis</l>
<l>Die sonne inden scorpioen is.</l>
</div>
<div type="chapter"><head type="chapter">Vanden neghenden teken.</head>
<l n="875">Dat neghende teken heet sagittarijs:</l>
<l>In dietsche een scutter dat is.</l>
<l>Die sciet ons vore des winters coude,</l>
<l>Met haghel, met snee, also houde.</l>
<l>&#x00B6; Na alre heylighen misse half maent</l>
<l n="880">Gater die sonne in, als men waent.</l>
</div>
<div type="chapter"><head type="chapter">Vanden tienden teken.</head>
<l>Dat tiende teken hiet capricornus</l>
<l>Dats een dier, ende heet aldus.</l>
<l>Achter serpent, ende voer een gheet</l>
<l>Esset, datment wale weet.</l>
<l n="885">Als hi die gheet heten sal,</l>
<l>Heft hi sijn hoeft op al.</l>
<l>&#x00B6; Also doet die sonne dan,</l>
<l>Want si gaet vast climmen voert an.</l>
<l>Maer achterwaerts haer felle staert</l>
<l n="890">Van couden elken mensche daert.</l>
<l>&#x00B6; Die winter neemt daer sijn beghin,</l>
<l><pb n="353"/><milestone unit="fol" n="21v"/> Ende gaet na astronomie daer in.</l>
<l>Het is daer oec die cortste dach.</l>
<l>Daer bi datmen wel sien mach,</l>
<l n="895">Dat die daghe gaen langhen daer.</l>
<l>&#x00B6; Na half slachmaent (december), dat es waer,</l>
<l>Die sonne gaet in capricornus voert.</l>
</div>
<div type="chapter"><head type="chapter">Vanden elften teken.</head>
<l>Dat elfte teken is, nv hoert,</l>
<l>Aquarius, dats in dietsche woert</l>
<l n="900">Gote, want si ten watre behoert.</l>
<l>&#x00B6; Als die sonne comet in dat,</l>
<l>Het reghent dan ende es nat.</l>
<l>&#x00B6; Na half loumaent (Ianuarius) so gaet dus</l>
<l>Die sonne in aquarius.</l>
</div>
<div type="chapter"><head type="chapter">Vanden twaleften teken.</head>
<l n="905">Dat twalefste teken visch es,</l>
<l>Ghi moghet mi ghelouen des,</l>
<l>Dat si cout sien ende wac.</l>
<l>Die tijt doet oec groet onghemac</l>
<l>Den lieden, van reghen ende van coude,</l>
<l n="910">Ende anders pine menichfoude.</l>
<l>Na half zelle die zonne gaet</l>
<l>In die vissche, dat verstaet.</l>
</div>
<div type="chapter"><head type="chapter">Hoe ziecheit wast inden menschen, als die tijt niet ghetempert en is, daer si se in ontfaen, ende hoet die mensch ter dorder tijt becoept.</head>
<l><pb n="355"/><milestone unit="fol" n="22r"/> Nv heb ic v gheseyt al,</l>
<l>Hoe dat die tijt worden sal</l>
<l n="915">Van alden jare bi naturen,</l>
<l>Als mi leren die scrifturen.</l>
<l>&#x00B6; Ende als dus niet ne wort die tijt,</l>
<l>Als ghi hier voren gheleert sijt,</l>
<l>Ende het contrari werket al,</l>
<l n="920">Als ic v nv toghen sal,</l>
<l>Grote ziecheden comen dan</l>
<l>Inden dorden tijt daer an.</l>
<l>&#x00B6; Exempel gheue ic v, om dat</l>
<l>Ghijt onthouden sult te bat.</l>
</div>
<div type="chapter"><head type="chapter">Vander naturen des winters.</head>
<l n="925">Die winter, die wesen soude</l>
<l>Herde nat ende herde coude,</l>
<l>&#x00B6; Es hi droghe ende heet,</l>
<l>So wassen ziecheden ghereet,</l>
<l>Die men inden zomer heeft.</l>
<l n="930">Die doot het oec dicke gheeft,</l>
<l>Beyde menschen ende beesten,</l>
<l>Ia, den minsten ende den meesten.</l>
</div>
<div type="chapter"><head type="chapter">   Hoe die lenten sculdich is te sijn bi naturen.</head>
<l>Lentijn hi es heet ende wac</l>
<l>Doet hi anders, dats onghemac.</l>
<l n="935">Want es hi droghe ende cout,</l>
<l><pb n="357"/><milestone unit="fol" n="22v"/> So wassen ziecten menichfout,</l>
<l>Die inden herfst comen voert</l>
<l>Ende maken grote moert.</l>
</div>
<div type="chapter"><head type="chapter">Van des zomers nature.</head>
<l>Die zomer es droghe ende heet;</l>
<l n="940">Dede hi anders, dat waer ons leet.</l>
<l>Want waer hi cout ende wac,</l>
<l>Ziecheyt ende onghemac</l>
<l>Quaem ons, als ghi hebt ghehoert.</l>
<l>Te winter souden si comen voert.</l>
</div>
<div type="chapter"><head type="chapter">Van des herfst nature.</head>
<l n="945">Die herfst es droghe ende cout ;</l>
<l>Datmen wel sien mach int wout.</l>
<l>&#x00B6; Als hi es wac ende heet,</l>
<l>Ziecheden wassen dan ghereet,</l>
<l>Die inden lenten openbaren.</l>
<l n="950">Menighen doen si dan veruaren.</l>
</div>
<div type="chapter"><head type="chapter">Waer bi een zomer cout is ende die winter heet.</head>
<l>Nv heb ic v ghemaket cont,</l>
<l>Hoe tjaer wedert alle stont;</l>
<l>&#x00B6; Nu moechdi mi vraghen des,</l>
<l>Waer bi een somer cout es,</l>
<l n="955">Ende een winter som wile heet.</l>
<l>Dit es contrarie, god weet.</l>
<l><pb n="359"/><milestone unit="fol" n="23r"/> &#x00B6; Die .vij. planeten doen dit al,</l>
<l>Als ic v nv toghen sal.</l>
<l>&#x00B6; Saturnus es bi naturen</l>
<l n="960">Droghe ende cout tallen vren;</l>
<l>&#x00B6; Die mane ende Venus</l>
<l>Sien cout ende wac aldus;</l>
<l>Maers entie sonne, als ic weet,</l>
<l>Sien beyde droghe ende heet;</l>
<l n="965">&#x00B6; Iupiter es heet ende nat ;</l>
<l>&#x00B6; Marcurius ghetempert van al dat.</l>
</div>
<div type="chapter"><head type="chapter">Waer bi dat die tijt wort contrari.</head>
<l>Als een planete comt gheronnen</l>
<l>In een teken, metter sonnen,</l>
<l>Die tijt neemt sijn nature</l>
<l n="970">Vanden planeten, talre vre.</l>
<l>&#x00B6; Exempel wil ic dat ghi wet,</l>
<l>So moechdijt onthouden te bet.</l>
<l>Quansijs die sonne ende Saturnus</l>
<l>Comen in die crabbe dus.</l>
<l n="975">Dats daer die somer in sal gaen,</l>
<l>Als ic v hebbe doen verstaen.</l>
<l>Met rechte sout dan wesen heet,</l>
<l>&#x00B6; Maer Saturnus, als ict best weet,</l>
<l>Die herde droghe is ende cout,</l>
<l n="980">Doet dat bi siere ghewout</l>
<l><pb n="361"/><milestone unit="fol" n="23v"/> Die tijt es dan beuaen met coude,</l>
<l>Meer, dan hi te rechte soude.</l>
<l>&#x00B6; Esser die maen oec bi, of Venus,</l>
<l>Te meer couden esser dan dus.</l>
<l n="985">Ouer al moet men vroet sijn des,</l>
<l>Als die sonne in een teken es,</l>
<l>Esser enighe planete bi,</l>
<l>Den tijt daer na so hebben wi.</l>
<l>Die winter, die met rechte soude</l>
<l n="990">Sijn beuaen met groter coude,</l>
<l>Comt Maers der sonnen yewer an.</l>
<l>Heten winter so heb wi dan.</l>
<l>Also langhe, als si te gader gaen,</l>
<l>So es die tijt also ghedaen.</l>
<p>Gaet tot dien twe circulen, daer xxj ende xxij in staen. Si horen beyde op dese materi.</p>
</div>
<div type="chapter"><head type="chapter">Waer bi dat een recht fisiker emmer astronomie connen moet.</head>
<l n="995">Omdat ghene planete stille staet,</l>
<l>Mer elc haren ganc hene gaet,</l>
<l>Daer bi so moet al na desen</l>
<l>Planeten die tijt diuerse wesen.</l>
<l>&#x00B6; Hier bi en soude gheen meester sijn,</l>
<l n="1000">Wilde hi wesen goet phisicijn,</l>
<l>Hi en soude van astronomien leren.</l>
<l>So mocht hi vrouwen ende heren</l>
<l>Seker cureren, ende ghenesen.</l>
<l>Ander sins en macht niet wesen.</l>
</div>
<div type="chapter"><head type="chapter"><pb n="363"/><milestone unit="fol" n="24r"/> Welc dat een goet fisiker es.</head>
<l n="1005">Maer dat is een phisicijn goet,</l>
<l>Die van astronomien es vroet,</l>
<l>Die dese tide can versien,</l>
<l>Wat vanden planeten sal ghescien,</l>
<l>Weder cout of weder heet,</l>
<l n="1010">Ende hi sijn liede dan ghereet</l>
<l>Wel daer na can altoes houden</l>
<l>Ieghens hetten, ieghens couden.</l>
<l>&#x00B6; Ende als hem ziecheyt comet an,</l>
<l>Wat planete regneert dan,</l>
<l n="1015">Daer bi so mach hi weten al</l>
<l>Of hi ghenesen of steruen sal.</l>
<l>&#x00B6; Sal hi hem oec gheuen pusoene,</l>
<l>So staet hem wel oec dit te doene</l>
<l>Dat hi die wile wel versie,</l>
<l n="1020">Wat planeten, ende wie</l>
<l>Hi es, ende regneert dan.</l>
<l>Doet hijt, so es hi een vroet man.</l>
<l>Want wi dicke hebben ghesien,</l>
<l>Dat wel een goet phisicien,</l>
<l n="1025">Als hi tot sinen sieken quam,</l>
<l>Die ziecheit hi herde wel vernam;</l>
<l>Des gheens nature kende hi mede,</l>
<l>Ende vander ziecheyt oec die stede</l>
<l><pb n="365"/><milestone unit="fol" n="24v"/> Gherecht pusoen hijr hem ieghen gaf:</l>
<l n="1030">Nochtan en batet niet een caf.</l>
<l>Maer den zieken hi verseerde</l>
<l>Ende sijn ziecheyt hi oec meerde.</l>
<l>&#x00B6; Dit mach wonderen seer v allen,</l>
<l>Hoe dese dinc dus mach gheuallen.</l>
<l n="1035">&#x00B6; Het dolen goede meesters dicken ;</l>
<l>Dit comt al bi desen sticken</l>
<l>Dat si niet ne connen merken,</l>
<l>Wat die planeten sullen werken.</l>
</div>
<div type="chapter"><head type="chapter">Die craft van elker planete.</head>
<l>Hier of laet ic die tale bliuen,</l>
<l n="1040">Ende wil v noch voert scriuen</l>
<l>Vanden planeten hare cracht,</l>
<l>Hare doecht, ende hare macht.</l>
<l>&#x00B6; Jupiter ende Venus sijn goet,</l>
<l>Ende alle dinc, die elc doet</l>
<l n="1045">&#x00B6; Maers ende Saturnus sijn quaet,</l>
<l>Ende also es al haer daet;</l>
<l>&#x00B6; Marcurius, die sonne entie mane</l>
<l>Sijn hier of tmiddel, dat ic wane.</l>
</div>
<div type="chapter"><head type="chapter">Hoe elc mensche neemt sijn nature ende sijnre gheboerte van eenre planete.</head>
<l>Hier moghedi grote wijsheyt horen</l>
<l n="1050">Als een kint wert gheboren,</l>
<l>Die planete, die dan oest op gaet,</l>
<l><pb n="367"/><milestone unit="fol" n="25r"/> Weder si goet es ofte quaet,</l>
<l>Dat kint heeft sijn nature</l>
<l>Na die planete alle vre,</l>
<l n="1055">Ende trecter emmer naer.</l>
<l>&#x00B6; Maer weet dat seker ouer waer,</l>
<l>Dat dit die nature wel ontleert</l>
<l>Bi dinghen, daer men toe keert.</l>
<l>Hier bi so moechdi weten wel</l>
<l n="1060">Dat loghene sijn, ende niet el,</l>
<l>Als een mensche stelen gaet,</l>
<l>Ende men hanghet, als men vaet,</l>
<l>Dat die lude segghen dan:</l>
<l>Het es hem gheboren an;</l>
<l n="1065">Waer hi besloten in een mure,</l>
<l>Hi moste doen sijn nature.</l>
<l>&#x00B6; Dits loghen, ende teghens tgheloue al,</l>
<l>Also als ic v toghen sal.</l>
<l>Hier wort gheboren een kint quansijs,</l>
<l n="1070">Int lant daer gheen water en is,</l>
<l>Ende sijn gheboernesse dat doet</l>
<l>Dattet int water verdrencken moet</l>
<l>&#x00B6; Hoe salt verdrencken, segghet mi,</l>
<l>Want daer en is gheen water bi</l>
<l n="1075">Waert also, als die liede callen,</l>
<l><pb n="369"/><milestone unit="fol" n="25v"/> So most emmer also gheuallen:</l>
<l>Al sout ouer .m. milen gaen,</l>
<l>Het soude lopen verdrenken saen.</l>
<l>&#x00B6; Het sijn loghelike woert.</l>
<l n="1080">Die fine waerheyt hier nv hoert:</l>
<l>Als een kint wort gheboren,</l>
<l>Ende brenghet met hem voren</l>
<l>Dattet sal drenken of verhanghen,</l>
<l>Alsulker doet macht wel ontghanghen;</l>
<l n="1085">Mer dats aldus te verstane,</l>
<l>Dattet ter dieft eer trecket ane,</l>
<l>In dien dattet hadde die stade,</l>
<l>Dant tot anderen dinghen dade.</l>
<l>Ghinct oec met dieften omme meer,</l>
<l n="1090">Het worde verhanghen veel de eer</l>
<l>Dan een ander dief soude.</l>
<l>Men mochtet sien, diet merken woude.</l>
<l>&#x00B6; Want het leeft sulc .xl. jaer,</l>
<l>Ende is een hoeft dieft ouerwaer,</l>
<l n="1095">Ende steelt al dat hi te stelen siet ;</l>
<l>Nochtans en hangt men ten eersten niet.</l>
<l>Een ander comt, ende sal stelen gaen,</l>
<l>Ende wort ten eersten gheuaen.</l>
<l>&#x00B6; Een vecht wel als een deghen,</l>
<l n="1100"><pb n="371"/><milestone unit="fol" n="26r"/> Nochtan wort hi niet versleghen;</l>
<l>Een ander in sire eerster betali</l>
<l>Wert versleghen, sonder fali.</l>
<p>Gaet toter spera, daer .xxiij. in staet.</p>
</div>
<div type="chapter"><head type="chapter">Hoe een mensch ghern trect na sijnre nature.</head>
<l>Aldus ist, als ghi moecht horen,</l>
<l>Daer een mensche mede wert gheboren,</l>
<l n="1105">Daer toe draecht hem sijn nature,</l>
<l>Ende hi begheertet talre vre.</l>
<l>Ontwennen mach hijs hem nochtan,</l>
<l>In dien dat hire niet comet an.</l>
<l>Maer het wort hem herde sure,</l>
<l n="1110">Leert hi yet ieghens sijn nature.</l>
<l>Ende leert hi dat hem nature gheeft,</l>
<l>Groten spoet hi daer toe heeft.</l>
</div>
<div type="chapter"><head type="chapter">Exempel van twien kinderen, hoe si wel sijn versceyden van naturen, van des hem nochtans nature gheeft.</head>
<l>Doet twee kinder ter scolen gaen,</l>
<l>Dat een sal wel leren ende verstaen</l>
<l n="1115">Dat ander, al sloechment ter doot,</l>
<l>Het en leerde cleen, noch groot.</l>
<l>&#x00B6; Trect men dan vander scole,</l>
<l>Daert of sere was in dole,</l>
<l>Ende men hem lere een ander stic,</l>
<l n="1120"><pb n="373"/><milestone unit="fol" n="26v"/> Het salt wel leren, dat weddic,</l>
<l>Draechter sijn nature an.</l>
<l>&#x00B6; Neemt dat ander kint oec dan,</l>
<l>Dat daer wel ter scolen ghinc,</l>
<l>Ende men leer hem die selue dinc,</l>
<l n="1125">Het blijft sauentire van desen,</l>
<l>Ende tander salre meester of wesen.</l>
<l>&#x00B6; Hier bi so moechdi verstaen,</l>
<l>Nature, die men dus heeft ontfaen,</l>
<l>Dat si den mensche ghereder gheeft</l>
<l n="1130">Teenre dinc spoed, dan diese niet en heeft.</l>
<l>Daer bi so ne gheuallet niet</l>
<l>Dattet emmer also ghesciet.</l>
<l>&#x00B6; Daer om so moechdi hier merken an,</l>
<l>Die eens kints nature wiste dan,</l>
<l n="1135">Waerse goet, deedse hem leren,</l>
<l>Waer si quaet, deder hem of keren.</l>
</div>
<div type="chapter"><head type="chapter">Hoe den viant den mensche doet quaet doen ende hoe hijt dan wijt sijnre naturen.</head>
<l>Die viant weet alle nature,</l>
<l>Ende is bi ons alle vre.</l>
<l>Den mensche doet hi dicke sneuen</l>
<l n="1140">Ende iammerlijc verliesen tleuen.</l>
<l>&#x00B6; God onse here ghehenghet dicken,</l>
<l><pb n="375"/><milestone unit="fol" n="27r"/> Dat gheuallen dese sticken.</l>
<l>In sinen handen esset al,</l>
<l>Ionc ende out, groet ende smal.</l>
<l n="1145">&#x00B6; Menich bi sijnre naturen soude</l>
<l>Qualiken termen al sijn oude,</l>
<l>Ten waer datten god daer wt keert,</l>
<l>Eer sine quaetheyt wort ghemeert.</l>
<l>&#x00B6; Menich verhaest sijn doet dicke</l>
<l n="1150">Ieghens nature bi enighen sticke.</l>
</div>
<div type="chapter"><head type="chapter">Hoe die daghe vander weke haer namen eerst hadden vanden planeten.</head>
<l>Hier of laet ic dese woert,</l>
<l>Ende wil v segghen voert.</l>
<l>Om dat die heyden lieden saghen</l>
<l>Eens jaers, die astronomie plaghen,</l>
<l n="1155">Dat vanden planeten talre vre</l>
<l>Elke dinc nam haer nature,</l>
<l>&#x00B6; Doe seyden si, het waren gode,</l>
<l>Ende helden van hem ghebode,</l>
<l>Ende maecten elken een outaer,</l>
<l n="1160">Ende anebedense daer.</l>
<l>&#x00B6; Ooec die daghe vander weke</l>
<l>Hieten si na hem waerlike</l>
<l><pb n="377"/><milestone unit="fol" n="27v"/> &#x00B6; Na die sonne hiet si sondach ane,</l>
<l>&#x00B6; Enten manendach na die mane,</l>
<l n="1165">&#x00B6; Na Maers den dinxsdach hieten si dus,</l>
<l>&#x00B6; Den woensdach na Mercurius,</l>
<l>&#x00B6; Den donredach na Iupiterre,</l>
<l>Om dat hijt donren dede verre,</l>
<l>&#x00B6; Na Venus noemden si den vridach,</l>
<l n="1170">Om datmen dan te vrien plach,</l>
<l>&#x00B6; Den saterdach na Saturnus.</l>
<l>Dese name gauen si hem dus</l>
<l>Om dat sise ouer gode hilden,</l>
<l>Ende hem daer om eer doen wilden.</l>
<l n="1175">&#x00B6; Mer Iheronimus ende Beda,</l>
<l>Die sint langhe waren daer na,</l>
<l>Verkeerden alle dese namen,</l>
<l>Die van den heyden voertijts quamen.</l>
</div>
<div type="chapter"><head type="chapter">Hoe die daghen waren uerwandelt haer namen.</head>
<l>Den sonnendach hieten si endeleke</l>
<l n="1180">Den eersten dach vander weke;</l>
<l>&#x00B6; Den anderen hieten si manendach.</l>
<l>In die kerken men oec dies plach.</l>
<l>Also salmen tellen voert an,</l>
<l><pb n="379"/><milestone unit="fol" n="28r"/> Tot datmen den saterdach comt an.</l>
<l n="1185">&#x00B6; Die weke en es verwandelt niet,</l>
<l>Want saterdach ruste bediet</l>
<l>&#x00B6; Doe god die werelt hadde ghewracht</l>
<l>Met sire godliker cracht,</l>
<l>Doe ruste hi opten saterdach;</l>
<l n="1190">Hi ruste oec tsaterdaghes, daer hi lach</l>
<l>Int graf, ende om dese saken</l>
<l>Wilden si hem ghenen andre namen maken.</l>
<l>&#x00B6; Hier wil ic nv dit laten staen,</l>
<l>Ende wil v voert segghen gaen,</l>
<l n="1195">Hoe sonne ende mane veruaren.</l>
<l>Dat sal ic v al openbaren,</l>
<l>Ende daer toe noch ander dinghen,</l>
<l>Ende tachterste vander aertbeuinghe.</l>
</div>
<div type="chapter"><head type="chapter">   Hoe dat die mane taent ende veruaert.</head>
<l>Die wil weten, hoe die mane</l>
<l n="1200">Veruaert, hi sie dit teken ane:</l>
<l>Die mane ghene claerheyt heeft,</l>
<l>Sonder die haer die sonne gheeft.</l>
<l>Haerre gheen niet stille en staet.</l>
<l>&#x00B6; Als die mane an die sonne ontfaet,</l>
<l n="1205">Haren wech si vaste gaet dan,</l>
<l><pb n="381"/><milestone unit="fol" n="28v"/> Ende emmer clarende meer an,</l>
<l>Tusschen dien, dat si comt gheronnen,</l>
<l>Rechte daer ieghen der sonnen;</l>
<l>Dan isse vol ter seluer tijt.</l>
<l n="1210">Verstaet dit, dat ghijs wel seker sijt.</l>
<l>&#x00B6; Als daerde tusschen dese twee</l>
<l>Es dan recht, min noch mee,</l>
<l>So bedecket aertrike dan</l>
<l>Die sonne, dat si niet bescinen can</l>
<l n="1215">Die mane; dus moet si gaen,</l>
<l>Met groter donckerheyt beuaen,</l>
<l>In die scade van aertrike,</l>
<l>Tent si wt comt ende blike.</l>
<l>Daer sijn steden int firmament,</l>
<l n="1220">Daer die mane moet sijn omtrent,</l>
<l>Of daer in, dats recht daer onder;</l>
<l>Drake heten si, hebts gheen wonder.</l>
<l>Si moeter bi (in) sijn, als si veruaren,</l>
<l>Often gheuallet niet, ontwaren.</l>
<l n="1225">Anders gheuelt in elc manescijn,</l>
<l>En waret oec niet, ten mocht niet sijn.</l>
<l>&#x00B6; Als die mane aldus veruaert,</l>
<l>Als ic v hebbe gheopenbaert,</l>
<l>So ist ghemeen ouer al aertrike,</l>
<l n="1230">Dat si veruaert ende niet en blike.</l>
<l><pb n="383"/><milestone unit="fol" n="29r"/> &#x00B6; Mer vander sonnen ist also niet,</l>
<l>Als ghi sult horen hoet ghesciet.</l>
<l>Som tijt veruaert die mane al gheheel,</l>
<l>Ende som tijt oec mer een deel</l>
<l n="1235">Also vele als dan aertrike</l>
<l>Bedecket, veruaert si sekerlike.</l>
</div>
<div type="chapter"><head type="chapter">Gaet toter spera, daer .xxiiij. in staet. Daer vindi texempel Vander zonne, hoe si taent ende veruaert.</head>
<l>Die wil weten hoe veruaert</l>
<l>Die sonne, hi sie harewaert.</l>
<l>Als die mane is donker al,</l>
<l n="1240">Ende si an die sonne ontfaen sal,</l>
<l>&#x00B6; Tusschen aertrijc ende der sonnen</l>
<l>Comt dan die mane gheronnen,</l>
<l>Die herde donker es dan</l>
<l>Went dat haer claerheyt comet an.</l>
<l n="1245">&#x00B6; Der sonnen claerheyt decket so,</l>
<l>Dat si ons niet en comet toe.</l>
<l>Dan wordet donker sekerlike</l>
<l>In dat deel van aertrike,</l>
<l>Daer die sonne gaf den dach,</l>
<l n="1250">Als ic v hier segghen mach.</l>
<l>&#x00B6; Daer die sonne haer licht gheuet,</l>
<l><pb n="385"/><milestone unit="fol" n="29v"/> Den sconen dach men daer heuet;</l>
<l>Ende daer niet scijnt der sonnen cracht,</l>
<l>Daer so moetet dan wesen nacht.</l>
<l n="1255">&#x00B6; Want die sonne al aertrike</l>
<l>Omme lopet, sekerlike,</l>
<l>In .xx. wilen ende viere</l>
<l>Metten firmamente sciere,</l>
<l>Ende darwaert dat si comet toe,</l>
<l n="1260">Te daghen het beghint daer vroe,</l>
<l>Ende hoe si meer comet an,</l>
<l>Te meer beghinnet te lichten an,</l>
<l>&#x00B6; Ende den ghenen die si ontgaet,</l>
<l>Dien wordet dan nacht, dat verstaet.</l>
<l n="1265">Dus, so ist emmer erghent dach,</l>
<l>Als men hier nv verstaen mach.</l>
<l>&#x00B6; Ende int contrari esset nacht</l>
<l>Dit comt al bider sonnen cracht</l>
<l>Datmen dus den dach heuet,</l>
<l n="1270">Bider sonnen, diene gheuet.</l>
<l>&#x00B6; Als die mane dan comt ghegaen</l>
<l>Ende sal an die sonne ontfaen,</l>
<l>So bedect si die sonne dan,</l>
<l>Dat si niet bescinen can</l>
<l n="1275">Te vollen, als si nv daer dede.</l>
<l><pb n="387"/><milestone unit="fol" n="30r"/> Het wort seer donker te dier stede,</l>
<l>Ende wonderlijc ghedaen,</l>
<l>Went dat die sonne es ontgaen,</l>
<l>Ende si daer claerheyt gheuen mach,</l>
<l n="1280">Ende weder maken dach.</l>
<l>&#x00B6; Steden oec ant firmament oec staen,</l>
<l>Daer die sonne moet ieghens gaen,</l>
<l>Of si en mach niet veruaren.</l>
<l>anders so gheuiele twaren</l>
<l n="1285">Dat selue in elc manenscijn.</l>
<l>Maer dat en mach daer om niet sijn.</l>
<l>&#x00B6; Vanden steden seyde ic v wel saen,</l>
<l>Mer ghi en souts niet verstaen</l>
<l>Astronomie, die is so zwaer,</l>
<l n="1290">Die vanden steden spreket daer;</l>
<l>&#x00B6; Men mach oec niet wel leken lieden</l>
<l>In dietsche ghene dinc bedieden:</l>
<l>Men machse tasten metten dume,</l>
<l>Nochtans sellent sijt uerstaen cume</l>
<l n="1295">&#x00B6; Nu heb ic v gheopenbaert,</l>
<l>Hoe dat die sonne veruaert.</l>
<l>Al es dat sake, dat dit ghesciet,</l>
<l>Die sonne wort selue donker niet,</l>
<l>Mer si bliuet euen claer,</l>
<l n="1300"><pb n="389"/><milestone unit="fol" n="30v"/> Als ic v hier toghe openbaer.</l>
<l>&#x00B6; Stonde hier ene kaerse nv,</l>
<l>Die mi lichte ende v,</l>
<l>Ende dan yet vore quame,</l>
<l>Dat ons dat scone licht bename,</l>
<l n="1305">So bleue nochtan die kaerse daer,</l>
<l>Elwaer lichtende, dat es waer.</l>
<l>&#x00B6; Aldus ist mede vander sonnen,</l>
<l>Daer ic dit of hebbe begonnen.</l>
<l>Die sonne, die (si) lichte oyt,</l>
<l n="1310">Ende si en verdonkerde noyt</l>
<l>Selue, meer dan een werf</l>
<l>Dat was, doe god ant cruce sterf.</l>
<l>Haer licht verloes si al doe,</l>
<l>Ende wert puur donker toe,</l>
<l n="1315">Bi mirakel, niet bi naturen.</l>
<l>Als mi toghen die scrifturen,</l>
<l>Dat tot Athenen stont sent Denijs,</l>
<l>Die van sterren was herde wijs</l>
<l>Die sonne hi veruaren sach,</l>
<l n="1320">Ende verdonkeren den dach.</l>
<l>Hi wist wel dat niet en mochte sijn,</l>
<l>&#x00B6; Want der manen manescijn</l>
<l>En was mer viertien daghe out.</l>
<l>Des hadde hem wonder menichfout.</l>
<l n="1325"><pb n="391"/><milestone unit="fol" n="31r"/> &#x00B6; Doe sprac hi: "god der naturen</l>
<l>Ghedoecht nv tot deser vren</l>
<l>Sinen onwille, of al aertrike</l>
<l>Wert nv te stoert sekerlike.</l>
<l>Dit was ene ware tale;</l>
<l n="1330">Nochtan en kende hi gode niet wale,</l>
<l>Wanten Paulus sint bekeerde,</l>
<l>Ende tgheloue hem leerde.</l>
<l>&#x00B6; Nu heb ic v gheopenbaert,</l>
<l>Als die sonne hier veruaert,</l>
<l n="1335">Dat si nochtan elwaer gheeft</l>
<l>Claerheyt, daer men den dach of heeft.</l>
<l>&#x00B6; Ende dat comt al bi haren gane,</l>
<l>Ende dat mense dwers siet ane.</l>
</div>
<div type="chapter"><head type="chapter">Gaet toter spera dat dit ghetal in heeft: .xxv. Daer vindi texempel hoe die sonne uervaert.</head>
<l>Hier bi so moechdi weten dan,</l>
<l n="1340">Dat Ghent ende Rome niet sien an</l>
<l>Alleens die sonne op ene wile,</l>
<l>Want daer is tusschen menighe mile.</l>
<l>&#x00B6; Ende het niet euens eens dach</l>
<l>Te Rome ende te Ghent, want men mach</l>
<l n="1345">Den dach hier in een stede versien</l>
<l>Ende si gaen ieghens onse knyen.</l>
<l><pb n="393"/><milestone unit="fol" n="31v"/> Die grote hoecheyt dit al gheeft,</l>
<l>Die Rome bouen Ghent heeft.</l>
<l>Want Rome so hoghe es</l>
<l n="1350">Bouen Ghent, sijt seker des,</l>
<l>&#x00B6; Stonden si tsamen in ene stede,</l>
<l>Ende Roem hadde die hoechede</l>
<l>Diet heuet bouen Ghent nv,</l>
<l>Niemene, dat seg ic v,</l>
<l n="1355">Soude opwaert dorren sien,</l>
<l>Want Rome soude dunken dien,</l>
<l>Dattet in die lucht hinghe</l>
<l>Ende toten hemele ghinghe.</l>
<l>&#x00B6; Aldus moechdi micken voert,</l>
<l n="1360">Wildi anders enighe poert</l>
<l>Bet neder weten ieghen Ghent,</l>
<l>Dat selue wort v hier bekent.</l>
<l>&#x00B6; Dat comt bedi, dat si v cont,</l>
<l>Dat aertrike is al ront.</l>
<l n="1365">Al ronde dinc en mach niet staen,</l>
<l>Teen en moet bouen den anderen gaen.</l>
<p>Texempel van deser materi, dat soect in die spera daer .xxvi. in staet.</p>
<l>Dvs segghic dan dat elc lantscap staet</l>
<l>Bouen tander, ende gaet</l>
<l><pb n="395"/><milestone unit="fol" n="32r"/> Emmer climmende opwaert.</l>
<l n="1370">&#x00B6; Want die hadde goede vaert,</l>
<l>Hi soude al omme gaen aertrike</l>
<l>In vijf jaren sekerlike,</l>
<l>Ende in .xviij. ende twee hondert</l>
<l>Daghen, ic waen v dit wondert,</l>
<l n="1375">.x. milen ouer die dachuaerde,</l>
<l>Wil hi te voet, wil hi te paerde.</l>
<l>In dien dat gheen wederstoet</l>
<l>Hem en lette, cleen noch groet,</l>
<l>&#x00B6; Tot sinen derden haluen jare</l>
<l n="1380">.C. daghen ende neghen daer nare,</l>
<l>So soude hi comen daer ghegaen,</l>
<l>Dat sine voete souden staen</l>
<l>Recht ieghen der gheenre voete,</l>
<l>Als of hi soude doen ghemoete</l>
<l n="1385">Ter stede, daer hi vte teerst</l>
<l>Begonde te gaen alre eerst.</l>
<l>Ende in also langhen tiden</l>
<l>Soude hi gaen an dander side,</l>
<l>Ende comen ter seluer stede in,</l>
<l n="1390">Daer hi wt ghinc, noch meer, noch min.</l>
<l>&#x00B6; Hier bi so sijt seker des,</l>
<l>Dat ghene ander werelt es.</l>
<l><pb n="397"/><milestone unit="fol" n="32v"/> Die liede wanen dat hier onder</l>
<l>Een werelt es, ende hebbens wonder.</l>
<l n="1395">Het es ene werelt al,</l>
<l>Onder, bouen, berch ende dal.</l>
<l>Daer in sien menighe manieren</l>
<l>Van menschen ende van dieren.   Die spera, daer .xxvij. in staet, bewijst texempel hier of.</l>
<l>Wat lude hier onder ons wonen,</l>
<l n="1400">Wi gheweten niet en connen,</l>
<l>Want also wel segghen si,</l>
<l>Dat onder haer voeten sien wi,</l>
<l>Als wijt van hem lieden segghen</l>
<l>Om dat wi voet ieghens voet legghen.</l>
<l n="1405">Also wel hebben si tfirmament</l>
<l>Bouen hem, alst ons is omtrent.</l>
<l>&#x00B6; Ende alst hem is middernacht,</l>
<l>So hebben wi meest der zonnen cracht.</l>
<l>Ende dan ist onse middach recht,</l>
<l n="1410">Ende hem contrari echt.</l>
<l>Dit doet dat aertrike is ront,</l>
<l>Als ic v hebbe ghemaket cont,</l>
<l>Want scrifture ons dat seghet.</l>
<l><pb n="399"/><milestone unit="fol" n="33r"/> Ghelike dat die doder leghet</l>
<l n="1415">Recht int midden vanden witten,</l>
<l>Metten scalen diere an sitten,</l>
<l>Also scrijfmen dat is aertrike</l>
<l>Recht in midden sekerlike</l>
<l>Vanden firmanente al omme,</l>
<l n="1420">Euen recht ende euen cromme,</l>
<l>Ende hanct in hem seluen al,</l>
<l>Also als ic v toghen sal</l>
<l>&#x00B6; Ghi weet wel hoe dat die zeylsteen</l>
<l>Die naelde an hem trect, al van een;</l>
<l n="1425">Also trect oec dat firmament</l>
<l>Tot hem aertrike al omtrent.</l>
<l>Dus moetet in midden stille staen</l>
<l>Het en mach vallen, noch vergaen.</l>
<p>Die spera, daer .xxviij. in staet, bewijst hier of besceyt.</p>
</div>
<div type="chapter"><head type="chapter">Hoe menighe mile aertrijc heeft ommegancs.</head>
<l>Wildi nv weten teenre somne,</l>
<l n="1430">Hoe menighe mile heeft al omne</l>
<l>Aertrike gaens, ic segghet v.</l>
<l>Hoert hier die pure waerheyt nv</l>
<l>&#x00B6; Mile .xx. dusentich</l>
<l>Ende vier hondert doe toe licht,</l>
<l n="1435">Ende .xxix. milen daer an.</l>
<l><pb n="401"/><milestone unit="fol" n="33v"/> Den ommeganc so hebstu dan.</l>
<p>Gaet toter spera, daer .xxix. in staet. Daer vindi dit exempel</p>
</div>
<div type="chapter"><head type="chapter">Hoe dicke dat aertrike es.</head>
<l>Die dicte van al aertrike</l>
<l>Hoert hier oec mede sekerlike:</l>
<l>.vi. dusent milen ende vijfhondert.</l>
<l n="1440">Ic wane, v dit sere wondert.</l>
<l>&#x00B6; Tholomeus ende Affricaen</l>
<l>Doen onse al dese dinc verstaen.</l>
<l>Si maecten die astronomie,</l>
<l>Ende consten alle philosophie;</l>
<l n="1445">Bi reden proefden si hare woert,</l>
<l>Ende al dat ghi hier hebt ghehoert,</l>
<l>So wat dat si oec consten meest,</l>
<l>Hadden si van den heyligen gheest.</l>
<l>&#x00B6; Het wonderde v licht in tghedochte</l>
<l n="1450">Hoe datmen dit weten mochte:</l>
<l>Het is te proeuen herde goet,</l>
<l>Die yet van deser dinc sijn vroet.</l>
</div>
<div type="chapter"><head type="chapter">Gaet ter spera, daer xxx in staet. Die bewijstet, Tot welker stede die helle staet.</head>
<l>Nv wil ic v doen ghewach</l>
<l>Waer die helle wesen mach.</l>
<l n="1455">Bi scrifturen so proefment wel,</l>
<l>Dat si en is niewer el</l>
<l><pb n="403"/><milestone unit="fol" n="34r"/> Dan int middel van aertrike,</l>
<l>Dats in centro, sekerlike.</l>
<l>God moet ons verden van hare,</l>
<l n="1460">Amen segt, ende hoert hier nare.</l>
<p>Gaet toter spera, die xxxi in heeft, die toecht besceyt hier of.</p>
<l>Nv heb ic v allen doen bekent</l>
<l>Wat gheuallet tusschen tfirmament</l>
<l>Ende hier neder in aertrike.</l>
<l>&#x00B6; Nu wil ic v segghen sekerlike</l>
<l>Al dat behoert der aerden toe,</l>
<l n="1465">Waen dattet al comet ende hoe.</l>
<l>&#x00B6; Die aertbeuinghe seg ic voren.</l>
<l>Bidt voer den dichter, diet horen.</l>
</div>
<div type="chapter"><head type="chapter">Waer of wolken ende mist comt.</head>
<l>Wasem es menigherhande,</l>
<l n="1470">Die comt van water ende van lande,</l>
<l>Droghe, nat, cout ende heet,</l>
<l>Ende opwaert climt si al ghereet.</l>
<l>In die lucht wasser of wolken breyt,</l>
<l>Als ic v hier voer hebbe gheseyt.</l>
<l n="1475">&#x00B6; Die lucht soude altoes sijn claer</l>
<l>Enne dede die wasen die hanghet daer.</l>
<l>Daer of wolken ende mist comt,</l>
<l><pb n="405"/><milestone unit="fol" n="34v"/> Als dene op den anderen dromt.</l>
<l>&#x00B6; Alrehande wasem latic bliuen</l>
<l n="1480">Ende wil van den droghen scriuen.</l>
</div>
<div type="chapter"><head type="chapter">Die droghe wasem, waen hi comt ende hoe.</head>
<l>Die wasem is van twie manieren</l>
<l>Dene climt opwaert herde sciere,</l>
<l>Daer of so wasset dicke groot wint;</l>
<l>Dander manier sine climmet twint,</l>
<l n="1485">Mer si slaet in daerde neder,</l>
<l>Ende loept ghens ende weder.</l>
<l>Holachtich es aertrike binnen,</l>
<l>Die wasem loept dan in tallen (gaten) vinnen.</l>
<l>Slubbrich wort hi dan daer in saen,</l>
<l n="1490">Om dat hi niet weder wt mach gaen,</l>
<l>Ende blijft in daerde so gheuaen.</l>
<l>&#x00B6; Exempel suldi hier of verstaen.</l>
<l>Als men deech in den ouen leyt,</l>
<l>Droghe wasem gater in ghereyt,</l>
<l n="1495">&#x00B6; Slubbrich wort hi dan daer inne,</l>
<l>Want hine mach niet wt, als ict kinne,</l>
<l>Ende emmer gaets daer toe in mee</l>
<l>Ende drinc so, dattet breect ontwee.</l>
<l>Maer men gatet teersten bouen,</l>
<l n="1500">Eer dat ment doet inden ouen,</l>
<l><pb n="407"/><milestone unit="fol" n="35r"/> El sout werpen grote clouen.</l>
<l>Vraghets, so moechdijs ghelouen.</l>
</div>
<div type="chapter"><head type="chapter">Hoe dat elke dinc heeft clene gatelkine.</head>
<l>Het mach v wonderen in uwen sin,</l>
<l>Hoe comt dat die wasem comt daer in.</l>
<l n="1505">Elke dinc heeft gate subtile,</l>
<l>Daer wasem in gaet elke wile.</l>
<l>&#x00B6; Exempel sie wi al in een,</l>
<l>Want water gaet wel doer den steen;</l>
<l>Doer hele huyt comt oec wel zweet</l>
<l n="1510">Wt ghedronghen al ghereet.</l>
</div>
<div type="chapter"><head type="chapter">Hoe dat aertrike is vol hole.</head>
<l>Die wasem, die in aertrike</l>
<l>Neder slaet elke daghelike,</l>
<l>Aertrike sijn al vol holen,</l>
<l>Daer loept hi in met grote scolen.</l>
<l n="1515">&#x00B6; Deen wasem iaecht den anden <hi rend="italic">(l.: andren)</hi> daer,</l>
<l>Daer of wort groot wint, dats waer.</l>
<l>Want wint, dat en es el niet,</l>
<l>Dan dene iaecht ende dander vliet.</l>
<p>Gaet toter spera, die xxxij in heeft. Daer vindi texempel.</p>
</div>
<div type="chapter"><head type="chapter">Scoen exempel hoe dat wasem wert wint.</head>
<l><pb n="409"/><milestone unit="fol" n="35v"/> In enen blaesbalch moech wijt sien.</l>
<l n="1520">Die wasem, die men trect in dien,</l>
<l>Als men den blaesbalch doet toe,</l>
<l>Die wasem, diere in ghinc doe,</l>
<l>Hi moet bi crachte vte gaen.</l>
<l>Die een iaecht den anderen voren saen.</l>
<l n="1525">Daer deen den anderen dus wech dromt,</l>
<l>Dat is wint diere of comt.</l>
<l>&#x00B6; Aldus doe ic v verstaen.</l>
<l>Die wasem, die in die hole gaen,</l>
<l>Ende deen iaecht ende dander vliet,</l>
<l n="1530">So worden si wint ende el niet.</l>
<l>&#x00B6; Die wint, als ghi hebt ghehoert,</l>
<l>Loep in die hole der aerden voert.</l>
<l>Die aerde verroert bouen ende beeft,</l>
<l>Om dat si den wint binnen heeft,</l>
<l n="1535">Diese also dueren rent</l>
<l>In alle die hole ommetrent.</l>
<l>Die aerde gaet op ende neder,</l>
<l>Om dat (bet[..]) hi loept haer ende weder.</l>
<l>Waer die aerde dan es dinne,</l>
<l n="1540">Daer breect si ende vallet inne,</l>
<l>Ende maect daer een diepe dal</l>
<l>Ende enen herden groten wal.</l>
<l><pb n="411"/><milestone unit="fol" n="36r"/> Groot wint ende starc daer wt dan vaert,</l>
<l>Ende gaet climmende opwaert.</l>
<l n="1545">Stoeder oec dorp of enich poert,</l>
<l>Daer dit gheuiel, dat ghi hier hoert,</l>
<l>Het most algader daer versinken.</l>
<l>Want liede sien, dies noch ghedinken,</l>
<l>Daer dese dinc is gheuallen.</l>
<l n="1550">God bescerme hier of ons allen.</l>
<l>&#x00B6; Die aerbeuinghe si ent meest</l>
<l>In die zee ende maect daer tempeest.</l>
<l>Dat doet die wint, die daer so liep</l>
<l>In die aerde, al is die zee diep.</l>
<l n="1555">Die aerde si es daer wel dinne,</l>
<l>Bi dien breect si daer dicke inne.</l>
<l>Groet storm wast daer of alle stont.</l>
<l>Die viske die zwemmen opten gront,</l>
<l>Si vlien op ende doen niel el.</l>
<l n="1560">Dan so weet die scipman wel,</l>
<l>Als hi die vreemde vissche siet,</l>
<l>Dattet stormen sel ende hi vliet.</l>
<l>Die storm es quaet alle stonde,</l>
<l>Die comt beneden vten gronde.</l>
<l n="1565">Die scepe verderuer in dicke:</l>
<l>Dat comt bi dustanighe sticke.</l>
</div>
<div type="chapter"><head type="chapter"><pb n="413"/><milestone unit="fol" n="36v"/> Wat Aristotiles hier of seyt.</head>
<l>Dit seyter of Aristotiles,</l>
<l>Dat aertbeuinghe meest es</l>
<l>Tsnachts, om dat dan der sonnen</l>
<l n="1570">Scijn daer of elwaer is gheronnen.</l>
<l>Want die sonne soude verteren</l>
<l>Den wasem wel en verweren,</l>
<l>Ten waer dats te veel in ghinghe,</l>
<l>So quamer wel of aertbeuinghe.</l>
<l n="1575">Maer die moest in die dagheraet</l>
<l>Wesen, of auonts, dat verstaet.</l>
</div>
<div type="chapter"><head type="chapter">Tot wat steden aerbeuinghe meest valt.</head>
<l>Aristotiles seit oec dit mede,</l>
<l>Dat aertbeuinghe ghern es tier stede,</l>
<l>Daer die zee altoes bi rent,</l>
<l n="1580">Want die aerde heeft daer omtrent</l>
<l>Cauernen, heten si in latijn,</l>
<l>Dat willen in dietsche holen sijn.</l>
<l>&#x00B6; Sulc lantscep is daer aertbeuinghe</l>
<l>Elke weke is, sonderlinghe.</l>
</div>
<div type="chapter"><head type="chapter">In wat tiden aerbeuinghe meest valt.</head>
<l n="1585">In den herfst ende in die lentijn</l>
<l>Alre meest aertbeuinghe sijn,</l>
<l>Om dat dan meer reghent ende waeyt</l>
<l><pb n="415"/><milestone unit="fol" n="37r"/> Ende die wint sere draeyt.</l>
<l>&#x00B6; Te winter ende te somer met</l>
<l n="1590">Gheuallen si selden, dat wet,</l>
<l>Want grote hetten ende coude</l>
<l>Benemen den wint also houde.</l>
<l>Alst sere vriest, so ne waeytet twint</l>
<l>In daerde en mach dan sijn geen wint.</l>
</div>
<div type="chapter"><head type="chapter">Wat dinghen of gheluyt datter comt voer die aertbeuinghe.</head>
<l n="1595">Voer die aertbeuinghe comt een gheluut,</l>
<l>Dats die wint, die waer gaern wt.</l>
<l>Ene grote soghinghe</l>
<l>Hoert men voer die aertbeuinghe,</l>
<l>Dat is wint ende el niet,</l>
<l n="1600">Dene iaecht ende dander vliet,</l>
<l>&#x00B6; Die daer in daerde was besloten,</l>
<l>Vaerter doer met groten roten.</l>
<l>Daer hi dan te comen beghint,</l>
<l>Die zoghinghe gheeft daer dan dien wint.</l>
</div>
<div type="chapter"><head type="chapter">Waer bi die sonne nader aertbeuinghe rijst met wolken.</head>
<l n="1605">Als die sonne na die aertbeuinghe</l>
<l>Rijst, so vallen dese dinghe,</l>
<l>Dat si met dicken wolken es beuaen,</l>
<l>&#x00B6; Want, daer die aertbeuinghe breect saen,</l>
<l><pb n="417"/><milestone unit="fol" n="37v"/> Daer slaet wt wint ende wasem grof,</l>
<l n="1610">Daer die sonne heeft wolken of.</l>
</div>
<div type="chapter"><head type="chapter">Waer bi aertbeuinghe gheualt somtijt als die sonne veruaert of taent.</head>
<l>Somtijt als die sonne veruaert,</l>
<l>Aertbeuinghe dan openbaert,</l>
<l>Om dat die hetten vander sonnen</l>
<l>Ter aerden toe niet comt gheronnen.</l>
<l n="1625">&#x00B6; Want die mane esser tusschen dan</l>
<l>Ende doet dat die sonne niet ne can</l>
<l>Verteren den wasem ende den wint,</l>
<l>Daer die aertbeuinghe of beghint.</l>
<l>&#x00B6; En dede die mane, si soude oplecken,</l>
<l n="1620">Ende tot haer in die luchte trecken.</l>
<l>Mer nv moet hi in die aerde slaen,</l>
<l>Daer hi also in blijft gheuaen.</l>
</div>
<div type="chapter"><head type="chapter">Hoe langhe dat die aertbeuinghe duret.</head>
<l>Aertbeuinghe gheduret dicke</l>
<l>.xx. daghe tot enen sticke,</l>
<l n="1625">Ende somtijt een jaer, dits waerheyt.</l>
<l>Aristotiles het oec mede seyt.</l>
</div>
<div type="chapter"><head type="chapter">Vanden .xvi. winden. Wanen si comen ende hoe si heten.</head>
<l>Om dat ic veel hebbe ghecallet</l>
<l><pb n="419"/><milestone unit="fol" n="38r"/> Wat vanden winde gheuallet,</l>
<l>Daer om wil ic v leren al,</l>
<l n="1630">Hoemen elken wint heten sal.</l>
<l>Van danen dat hi gheronnen coemt,</l>
<l>Den wint men altoes daer na noemt.</l>
<l>&#x00B6; Aertrike heeft vier enden,</l>
<l>Als wijt in der scriften vinden</l>
<l n="1635">Oest, west, zuyt ende noert.</l>
<l>In vieren deeltmen dese woert.</l>
<l>&#x00B6; .xvi. enden so heeftmen daer,</l>
<l>Die winden hebber haer namen naer.</l>
<l>Hare namen ende hoe si staen</l>
<l n="1640">Siet hier in ene figure saen.</l>
<p>Gaet toter spera, die dit ghetal in heeft: .xxxiij.</p>
</div>
<div type="chapter"><head type="chapter"><pb n="421"/><milestone unit="fol" n="47r"/> Te soeken paeschen inden kalendier na toude ghetal vander mane, dat in alden kalendiere staet, want paesken wasser na gheset, al ist nv uerlopen.</head>
<l>Te vinden paesken die wil sijn vroet,</l>
<l>Weti hoe hijt beghinnen moet?</l>
<l>Soeke in maerte nonas snime,</l>
<l>Daer na, waer die mane is prime.</l>
<l n="1645">Viertien nacht so telle daer na,</l>
<l>Die naeste sonnendach, dat versta,</l>
<l>Es paesdach. Ende scrickeliaer,</l>
<l>Dat segic v al ouer waer,</l>
<l>So selmen tellen .xv. daghe,</l>
<l n="1650">Dit en es oec ghene saghe.</l>
<l>Gheualt oec die achterste dach</l>
<l>Der rekeninghe op dien sonnendach,</l>
<l>Dan so seltu met haeste</l>
<l>Nemen, diere comet naeste.</l>
<l n="1655">Daer na vijf weken ende twee</l>
<l>Ist pinxster dach, min noch meer.</l>
</div>
<div type="chapter"><head type="chapter">Om te weten den aduent.</head>
<l>Die wil weten den aduent,</l>
<l>Hoer hier na, hi worts bekent.</l>
<l><pb n="423"/><milestone unit="fol" n="47v"/> Sinte Andries dach hi besie,</l>
<l n="1660">Den naesten sonnendach, dat is die</l>
<l>Achter of voren doet verstaen,</l>
<l>Daer die aduent in sal gaen.</l>
<l>Gheualt die dach oec sinte Andries</l>
<l>Des sonnendaghes, twiuelt niet dies,</l>
<l n="1665">Die aduent sal daer gaen in.</l>
<l>Onthout dit vast in uwen sin.</l>
</div>
<div type="chapter"><head type="chapter">Te weten scrickeliaer.</head>
<l>Die wil weten scrickeliaer</l>
<l>Onthoude dit, ende hoerre naer.</l>
<l>Als men incarnacio</l>
<l n="1670">In vieren mach delen, so</l>
<l>Dat effen is, so es en twaren</l>
<l>Scrickeliaer. Dats in vier iaren,</l>
<l>Want telken vier jaeren es</l>
<l>Scrickeliaer, des sijt ghewes.</l>
</div>
<div type="chapter"><head type="chapter">Te weten hoe out die mane wort tander iaer op desen dach of op terde jaer.</head>
<l n="1675">Wildi der manen outheden</l>
<l>Vanden iaren die sijn leden</l>
<l>Weten op enighe tijt,</l>
<l>Die outheyt, dier ghi seker sijt,</l>
<l>Doeter neghentien daghe toe,</l>
<l n="1680"><pb n="425"/><milestone unit="fol" n="48r"/> Als ic v hier toghe hoe.</l>
<l>Ghi hebbet dan die outhede</l>
<l>Die si des anders jaers tier stede</l>
<l>Hadde, ende also dicke als ghi</l>
<l>Neghentien doet daer (daertoe) bi,</l>
<l n="1685">Van also menighen iaren hebdi</l>
<l>Die outhede, ghelouets mi,</l>
<l>Van dien iaren die sien leden,</l>
<l>Rechte tote deser steden.</l>
<l>Maer dat emmer wel verstaet,</l>
<l n="1690">Als het bouen dertighen gaet,</l>
<l>Dortich salmen laten gaen</l>
<l>Ende tander daer bouen ane vaen.</l>
<l>Somme tijt misset enen dach,</l>
<l>Dat es niet dicke, dat letten mach.</l>
<l n="1695">Wildi weten in v ghedachte,</l>
<l>Hoe menighe wile alle nachte</l>
<l>Die mane scinet, haer outhede</l>
<l>Suldi tellen daer ter stede.</l>
<l>In dien dat si es int wassen,</l>
<l n="1700">Driewerf so veel selmer toe passen.</l>
<l>Dan so salmen dat ghetal</l>
<l>Te gader delen in viuen al.</l>
<l><pb n="427"/><milestone unit="fol" n="48v"/> Also menighe viue alst heeft an,</l>
<l>So menighe wile licht si dan.</l>
<l n="1705">Ende also menighe een, als daer</l>
<l>Ouer die viuen comen naer,</l>
<l>Also menich poynt scijnt si</l>
<l>Ouer die wilen, ghelouets mi.</l>
<l>Ende vijf poynten altoes sijn</l>
<l n="1710">Ene wile int manenscijn.</l>
<l>Als ghi dit micket vander manen,</l>
<l>Ende si es in haer wanen,</l>
<l>So seldi hare outhede</l>
<l>Altoes micken voervoets mede.</l>
<l n="1715">Ende dat van dorteghen is min,</l>
<l>Suldi micken in uwen sin.</l>
<l>Drie warf also vele dan</l>
<l>Seldijr mede toe doen an,</l>
<l>Ende delent in viuen voert,</l>
<l n="1720">Als ghi int wassen hebt ghehoert.</l>
<l>Dus moechdi weten alle nachte,</l>
<l>Sonder besien, in v ghedachte,</l>
<l>Oec waer dat ghi siet ouer al,</l>
<l>Hoe langhe die mane scinen sal.</l>
<l n="1725">&#x00B6; Exempel wil ic v bescreuen</l>
<l>Hier van desen beyden gheuen.</l>
<l><pb n="429"/><milestone unit="fol" n="49r"/> Wanneer die mane is acht daghe out,</l>
<l>So meert noch dat ghetal drieuout:</l>
<l>Twee ende dertich so hebdi dan,</l>
<l>Die ses viuen hebben an,</l>
<l n="1730">Ende maken ses wilen daer.</l>
<l>Die twee, die daer ouersien naer,</l>
<l>Een halue wile, luttel min,</l>
<l>Als ic v leerde, brenghen si in.</l>
<l n="1735">Als si heeft twientwintich daghe an,</l>
<l>So is si in haer breken dan.</l>
<l>Hier op staet v wel te siene</l>
<l>Van dortighen ghebreecter tiene.</l>
<l>Tot dien tienen doet drieweruen toe</l>
<l n="1740">So vele, als ic v leerde hoe.</l>
<l>Dan so hebdi veertich daer,</l>
<l>Die deelt voert in viuen naer,</l>
<l>So hebdi die wilen saen.</l>
<l>Nu moet ghi dit al wel verstaen.</l>
<l n="1745">&#x00B6; Die mane ten vijftienden daghe</l>
<l>Gaet si breken alle slaghe.</l>
<l>Als die mane int suden staet,</l>
<l>Die zee dan vloeyen gaet,</l>
<l><pb n="431"/><milestone unit="fol" n="49v"/> &#x00B6; Ende als si staet oest of west,</l>
<l n="1750">Der ebben ghi dan niet en mest.</l>
<l>Tweewarf elker daghelike</l>
<l>&#x00B6; Gheuallet dit in aertrike.</l>
</div>
<div type="chapter"><head type="chapter">Te weten, hoe out die mane is, als ghi se weet op enen dach, tander jaer op dien seluen dach of opt terde iaer.</head>
<l>Qvansijs ghi weet nv die mane</l>
<l>Hoe out si is van dien ontfane,</l>
<l n="1755">Wildise also weten al</l>
<l>Hoe out si tander iaer wesen sal</l>
<l>Op desen seluen dach hier,</l>
<l>Sonder te sien in kalendier,</l>
<l>&#x00B6; Elf daghe doeter toe an.</l>
<l n="1760">Tander jaer hebdise dan.</l>
<l>&#x00B6; Also menighe elue, als ghi</l>
<l>Daer toe doet, dat seg ic vri,</l>
<l>Haer outhede also menich jaer</l>
<l>Hebdi op dien dach daer.</l>
<l n="1765">&#x00B6; Maer dat moeti verstaen,</l>
<l>Als het bouen xxx sal gaen,</l>
<l>&#x00B6; Dortich men wech werpen sal,</l>
<l>Ende houden an tander ghetal.</l>
</div>
</body>
</text>
</TEI.2>
