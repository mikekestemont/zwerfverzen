<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>AB recht ende averecht</title>
<author>Onbekend</author>
</titleStmt>
<editionStmt>
<edition>Ph. Blommaert (ed.): 'Hier beghint den AB recht ende averecht; op elc littere een vers.' In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 143.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="AB recht ende averecht"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>AB recht ende averecht</TITEL>
<author>Onbekend</author>
<AARD>Rijm</AARD>
<BRON nr="D58">Brussel, Koninklijke Bibliotheek, 15642-51</BRON>
<DATUM>1400-1420</DATUM>
<OMVANG>60 verzen</OMVANG>
<BRON.OPM>Het handschrift telt 119 bladen, per bladzijde 1 kolom van 52 regels. De tekst bevindt zich op fol. 99. Ander werk dat in het handschrift opgenomen werd, is o.a. de Dietsche Lucidarius (fol. 1-61v), de Nieuwe doctrinael of Spieghel van sonden (fol. 61v-87v), teksten van Augustijnken van Dordt (fol. 87v-93r, 99r-102r en 106v-116v) en Hein van Akens Hughen van Tyberien (fol. 116v-119r).</BRON.OPM>
<EDITIE>Ph. Blommaert (ed.): 'Hier beghint den AB recht ende averecht; op elc littere een vers.' In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 143.</EDITIE>
<STATUS>Kritisch</STATUS>
<BRONMNW>998.C.10</BRONMNW>
<BRONNEN>Brussel, Koninklijke Bibliotheek, 15642-51</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="143"/> <hi rend="bold">Hier beghint den AB recht ende averecht; op elc littere een vers. </hi></head>
<l>Aensiet dese vrouwen hoe si gaen,</l>
<l>Besiet hoe haer tuten staen;</l>
<l>Claer dat si hen blanketten:</l>
<l>Die cleeder soe lanc dat si hen letten,</l>
<l>Ende sleypen hen nae al op die eerde.</l>
<l>Fi, diere vuylder hoverde!</l>
<l>Ghi vrouwen, ende en scaemdi u niet!</l>
<l>Het is u scande dat men 't siet.</l>
<l>Ic sien, dies mi verwondert seere,</l>
<l n="10">Knechte gaen ghelijc den heere.</l>
<l>Laghen si soms te bedde .III. daghen,</l>
<l>Men soudse moeten in 't ghasthuys draghen.</l>
<l>Nu soe merct noch meer in desen landen:</l>
<l>Overspel en is schiere gheen scande.</l>
<l>Priesters, die ons dit scrift uutgheven,</l>
<l>Qualijc dat siere selve na leven.</l>
<l>Rijcheyt versmaet dien armen;</l>
<l>Richters hebben clein ontfermen.</l>
<l>Siet oec hoe dat nu is ghestelt,</l>
<l n="20">Soe en sach noyt man soe quaden ghelt.</l>
<l>Trouwe ende waerheyt is uten lande;</l>
<l>Valscheit en loesheyt is menigherhande,</l>
<l>Wi moghens aenmerken ende horen.</l>
<l>Xps name wort dicke versworen;</l>
<l>Ymoedicheit leecht onder de voet,</l>
<l>Zo hoverde draecht hoghen moet,</l>
<l>Ende wort vervult in menighen saken:</l>
<l>Nine weet men van den scape wat maken.</l>
<l>.... in u dit ende besiet;</l>
<l n="30">Est niet aldus dat nu ghesciet?</l>
<l>Est in u dit, mi dunct wel jaet.</l>
<l>.... in u dit ende verstaet;</l>
<l>Condi ghemerken, ghi vindet waer,</l>
<l>Dit is oechsiens al der werelt claer:</l>
<l>Zie aen alderhande staet,</l>
<l>Yn dese werelt alsoe nu gaet.</l>
<l>Xps woerde ende sijn ghebot</l>
<l>Van dusenten men niet een en hot.</l>
<l>Waer soe is vrienscap, eere ende trouwe</l>
<l n="40">Toten evenkersten, als 't wesen soude?</l>
<l>Soect waer nu is gherechtichhede!</l>
<l>Siet, wie doet dat hi woude dat men hem dede!</l>
<l>Rechverdicheit wort seere vergheten;</l>
<l>Recht wort dicke crom ghemeten;</l>
<l>Quaetheit verdruct die doecht;</l>
<l>Proeft oft ghijt yet vinden mocht;</l>
<l>Onrecht siet men hier vele toe minghen.</l>
<l>Nu soe merct in allen neringhen</l>
<l>Metten waghen in 't gheco...</l>
<l n="50">Loosheit, valscheit steekt hier in al.</l>
<l>Kerve hier met, soe wint men 't goet,</l>
<l>In lieghen niet, driegher heeten vroet.</l>
<l>Hier mede soe winnen sijt goet met hopen,</l>
<l>Grote lijftochten dat siere mede copen;</l>
<l>Frisch ende weldich sijn se hier mede,</l>
<l>Ende dit betaelt die assissen van der stede.</l>
<l>Die arbeyder moet al betalen;</l>
<l>Coept hi notorft, hi moet halen</l>
<l>Bier, broet, vleesch, visch ende wijn,</l>
<l n="60">Aldus verliest die arbeyder 't sijn.</l>
</body>
</text>
</TEI.2>
