<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Schepping</title>
<author>Augustijnken</author>
</titleStmt>
<editionStmt>
<edition>Ph. Blommaert (ed.): 'De schepping'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 120-123.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Schepping"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Augustijnken"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1400"/></interpGrp>
<interpGrp type="witnessYear_from"><interp value="1400"/></interpGrp>
<interpGrp type="pubYear_to"><interp value="1420"/></interpGrp>
<interpGrp type="witnessYear_to"><interp value="1420"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Schepping</TITEL>
<author>Augustijnken</author>
<author>Augustijnken van Dordt</author>
<AARD>Rijm</AARD>
<BRON nr="D60">Brussel, Koninklijke Bibliotheek, 15642-51</BRON>
<DATUM>1400-1420</DATUM>
<OMVANG>316 verzen</OMVANG>
<BRON.OPM>Het handschrift telt 119 bladen, per bladzijde 1 kolom van 52 regels. De tekst bevindt zich op fol. 99r-102r. Ander werk dat in het handschrift opgenomen werd, is o.a. de Dietsche Lucidarius (fol. 1-61v), Jan de Weerts Nieuwe doctrinael of Spiegel der sonden (fol. 61v-87v), nog enkele andere teksten van Augustijnken van Dordt (fol. 87v-93r en 106v-116v) en Hein van Akens Hughen van Tyberien (fol. 116v-119r).</BRON.OPM>
<EDITIE>Ph. Blommaert (ed.): 'De schepping'. In: Oudvlaemsche gedichten der XIIe, XIIIe en XIVe eeuwen. Dl. 3. Gent, 1851, 120-123.</EDITIE>
<STATUS>Kritisch</STATUS>
<BRONMNW>998.C.5</BRONMNW>
<EDITIE.OPM>De correcties uit de lijst met errata, achterin de editie (p. 160), werden in de tekst verwerkt.</EDITIE.OPM>
<BRONNEN>Brussel, Koninklijke Bibliotheek, 15642-51</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="120"/> <hi rend="bold">De schepping. </hi></head>
<l>O Heilige Gheest, Vader ende Sone,</l>
<l>Die een God es in drien persone,</l>
<l>Een ewech wesen, dat tuucht mijn sin,</l>
<l>Voir al die werelt een beghin,</l>
<l>Doen dijn woert hier neder quam:</l>
<l><hi rend="italic">Faciamus hominem ad ymaginem et similitudinem nostram.</hi> </l>
<l>Sprac sijn woert wael minnelijc:</l>
<l>"Maken wi den minsche ons ghelijc."</l>
<l>Doen hi Adame maken soude,</l>
<l n="10">Dat was teken datti woude</l>
<l>Maken in der menscheit</l>
<l>Een beelde der drivoldicheit.</l>
<l>Doen maecte hi Adame meer no min</l>
<l>Siele, lichame ende sin.</l>
<l>Die ziele was met sinen lichame,</l>
<l>Sijn lijf was met der zielen name.</l>
<l>Die sin en was gheen van beiden,</l>
<l>Elc was een ende onghesceiden;</l>
<l>Want in dese drieheit</l>
<l n="20">En was maer een minscheit.</l>
<l>Haddic gheen ziele ic waer beest,</l>
<l>Haddic gheen lijf ic ware gheest,</l>
<l>Haddic gheen sin soe waer ic wonder,</l>
<l>Dus sijnre drie ende gheen besonder;</l>
<l>Want waer een van drien ghebrake</l>
<l>Waer twifel minscheliker sake;</l>
<l>Dus es ziele, sin ende lichame,</l>
<l>Drie in eens minschen name,</l>
<l>Als Heileghe Gheest, Vader en Sone,</l>
<l n="30">Een God es in drie persone.</l>
<l>Nu heeft God ghenomen lijf</l>
<l>Aen een maghet, die oec es wijf.</l>
<l>Si es maghet in der reinicheit;</l>
<l>Want nie en dacht si dorperheit.</l>
<l>Si es oec wijf als men vint,</l>
<l>Want God sprac: "Wijf, sich dijn kint."</l>
<l>Si hadde oec weduwen name verworven,</l>
<l>Doen Joseph was haer man ghestorven;</l>
<l>Dus es si weduwe na mannes doet.</l>
<l n="40">Si was wijf gaende met vruchten groet,</l>
<l>Si es maghet, want sy nie ghedede,</l>
<l>Noch en gedachte dorperhede.</l>
<l>O wedue, maghet ende wijf,</l>
<l>Drie namen in eens wijfs lijf.</l>
<l>O Heileghen Gheest, Vader ende Sone,</l>
<l>Die een God es in drien persone,</l>
<l>Hulpe ons ziele, sin ende lichame</l>
<l>Te regneren in dijnre name.</l>
<l>Uut deser werder triniteit</l>
<l n="50">Een edel boem ghewortelt steit,</l>
<l>Dat es dat godlike woert,</l>
<l>Daer bi al vrucht es comen voert,</l>
<l>Met bloemen .VII. werven seven,</l>
<l>Die ons sijn in exempel bleven,</l>
<l>Als die scrifturen ons ghewagen;</l>
<l>Sijn telcken dat sijn seven daghen:</l>
<l>Maendach, Dijnsdach, Woensdach,</l>
<l>Donredach, Vrijdach, Saterdach,</l>
<l>Ende den Sondach ic meine.</l>
<l n="60">In desen seven daghen reine</l>
<l>Sciep God dat Firmament,</l>
<l>Sterren, planeten ende 't element,</l>
<l>Ende water dat minscheit daer toebehoert,</l>
<l>Formeerde daer in sijn godlike woert.</l>
<l>In elken daghe maect hi ons blide;</l>
<l>Elken daghe gaf hi ons .VII. tide;</l>
<l>Mette, prime, tercie, sexte, noen,</l>
<l>Vesperen, completen; dit woudi doen</l>
<l>Voer des minschen salicheit.</l>
<l n="70">Den .VII. tiden heeft hi ons bereit</l>
<l><pb n="121"/>.VII. heileghe sacrament.</l>
<l>Den sacramenten heeft hi ghesent</l>
<l>.VII. gaven des Heileghen Gheest,</l>
<l>Met .VII. werken, soe men leest,</l>
<l>Van ontfermherticheit;</l>
<l>Lof hebbe die werde triniteit.</l>
<l>Nu heeft God ghemaect scone</l>
<l>.VII. hemel onder den trone;</l>
<l>Ende sulke sijn cristal,</l>
<l n="80">Als astrologien tughen wale.</l>
<l>Onder die hemel, ic versta,</l>
<l>Sijn roerende .VII. sphera;</l>
<l>In die sphera doe ic weten</l>
<l>Sijn ghestalt die .VII. planeten:</l>
<l>Sol, luna, mars, marcurius,</l>
<l>Saturnus, jupiter, venus.</l>
<l>Die .VII. planeten met riker onsten</l>
<l>Heeft God vervult met .VII. consten:</l>
<l>Retorica, astrologia, philosophia,</l>
<l n="90">Aritmetica, musica, logica, geometria.</l>
<l>Dit sijn die .VII. consten tsaert,</l>
<l>Met .VII. planeten gheopenbaert,</l>
<l>Lopende in .VII. sphera,</l>
<l>Die onder .VII. hemelen ga,</l>
<l>Al volmaect in .VII. daghen,</l>
<l>Die ons .VII. tiden draghen,</l>
<l>Met .VII. heileghe sacrament,</l>
<l>Daer God selve in heeft bekent</l>
<l>Seven gaven des Heileghen Gheest,</l>
<l n="100">Met .VII. werken, aldus eest,</l>
<l>Van ontfermherticheit;</l>
<l>Lof hebbe die werde triniteit.</l>
<l>Noch wanic dat daer ghescreven is</l>
<l>In Johannes boec Apocalipsis,</l>
<l>Doen hi in Phatmos was ghesint</l>
<l>Bi Domicianus es ons bekint,</l>
<l>Daer sach hi in den trone</l>
<l>.VII. kerken met visioene.</l>
<l>Bi den kerken wert hi gheware</l>
<l n="110">Eenen gulden kandelare;</l>
<l>Bi den candelaren hi sach</l>
<l>Seven zeghel op dien dach</l>
<l>In enen scilt, also men las,</l>
<l>Die bina driecante was.</l>
<l>Dese driewerf .VII. willic leeren,</l>
<l>Papen, leeken exponeren;</l>
<l>Want icse niet hebbe ghehoert</l>
<l>In sermonen brenghen voert.</l>
<l>Soe willic dan Austijnkijn,</l>
<l n="120">Exponeren met worden mijn</l>
<l>Op dat mi God der eren an,</l>
<l>Want ic anders niet en can,</l>
<l>Ende niement yet van consten heeft</l>
<l>Ten si oft God van gracien gheeft.</l>
<l>Die seven kerken willic noemen:</l>
<l>Dierste es een paus volcomen;</l>
<l>Want God selve sprac alleen:</l>
<l>"Petrus, Petrus, du best een steen,</l>
<l>Daer ic op fundere mine kerke!"</l>
<l n="130">'t Fondament van goeden werke,</l>
<l>Dat es gherecht Oetmoedicheit;</l>
<l>Want God selve heeft gheseit:</l>
<l>Wie veroetmoedicht wert verheven.</l>
<l>Petrus leyde oetmoedich leven;</l>
<l>Daden die pause diere ghelike,</l>
<l>Dat soude schinen in kerstenrike.</l>
<l>Dander es een cardinael;</l>
<l>Dat derde een legaet, dat wet wael;</l>
<l>'t Fierde een erdsche bisscob si;</l>
<l n="140">'t Vijfte es een onderbisscob vri;</l>
<l>Die seste es een abt oft een prelaet,</l>
<l>Oft een die in sijn ghelijc staet.</l>
<l>Die sevende sijn canoneke</l>
<l>Reghelike, ende ander moneke;</l>
<l>Dat es die staet van seven kerken,</l>
<l>Die in dogheden souden werken,</l>
<l>Dat ons van Gode si bekent,</l>
<l>Dit sijn die .VII. sacrament.</l>
<l>Nu sijnre .VII. candelare,</l>
<l n="150">Ende alle ghemaect van goude clare:</l>
<l>Dyerste sal sijn een keyser,</l>
<l>Die sal wesen een voerreiser</l>
<l>Om te lichten kerstenhede,</l>
<l>Ghelijc Karle, die coninc dede.</l>
<l>Daeromme es hi ghecroent scone</l>
<l>Op erden metten gulden crone,</l>
<l>Om datti sal des Heren kerke</l>
<l>Van hemelrike met goede werken</l>
<l>Bescermen in kerstenhiet.</l>
<l n="160">Een swert sal hem sijn bereit:</l>
<l><pb n="122"/>Die een egghe sal tot allen tiden</l>
<l>Met machte op donghelove striden,</l>
<l>Die kerstenheit willen storen;</l>
<l>Daer sal hi manlike varen,</l>
<l>Ende ons ghelove wel bewaren,</l>
<l>Lijf noch goet daer teghen sparen.</l>
<l>Die ander egghe met scarpheit</l>
<l>Sal hi doen voeren in rechticheit</l>
<l>Op hem, die weduwen ende wesen</l>
<l n="170">Hier verdrucken ofte vresen.</l>
<l>Dus es hier een recht candelaer</l>
<l>Metten pause in den outaer</l>
<l>Te lichten den heileghen Sacrament,</l>
<l>Dat ons te troest hier es ghesent.</l>
<l>Enen coninc met enen cardenale</l>
<l>Sal daer lichten ghelijc wale;</l>
<l>Een hertoge met enen legaet,</l>
<l>Als een lichter lichtende staet.</l>
<l>Een grave met enen erdschen bisscob si,</l>
<l n="180">Een baenrus licht onderbisscob vri,</l>
<l>Een ridder die men in doechden noemt,</l>
<l>Waer hi rijt of waer hi coemt,</l>
<l>Licht met abten oft met prelaet,</l>
<l>Oft enen die hem ghelijc staet.</l>
<l>Een sciltknape die den wapene dient,</l>
<l>Ende soe es der eren vrient,</l>
<l>Dat hi in werken ende in worden</l>
<l>Leeft na doghenliker orden,</l>
<l>Die licht enen canoneke,</l>
<l n="190">Oft enen ghehorsamen moneke,</l>
<l>Die noch gheen priester worden si;</l>
<l>Maer gherne quame daer bi,</l>
<l>Ocht hi met heilicheiden mochte leren</l>
<l>Gods lichame consacreren.</l>
<l>Des ghelijcs sal in werken</l>
<l>Een sciltknecht gherne doen merken</l>
<l>Dat hi in dogheden soe vol vaert</l>
<l>Dat hi met eren vaet aen 't swaert,</l>
<l>Dat toebehoert den rechter recht,</l>
<l n="200">Alse hi niet mere willen wesen knecht.</l>
<l>Dit sijn die .VII. candelaren,</l>
<l>Die lichten souden rechte clare,</l>
<l>Met .VII. kerken hier beneden,</l>
<l>Ende houden Gods volk in vreden.</l>
<l>Nu sijnre .VII. hoetsonden,</l>
<l>Die de viant heeft ghebonden,</l>
<l>Ende daer in verduystert mede,</l>
<l>Daer 't siet seven claerhede:</l>
<l>D'eerste heet Superbia,</l>
<l n="210">Daer men Hovaerde bi versta,</l>
<l>Die verdrijft Humilitas;</l>
<l>Oetmoet, die in den pause was,</l>
<l>Als Petrus leefde heilich leven.</l>
<l>Doer sijn oetmoet wert hi verheven</l>
<l>Hier nedere ende in hemelrike.</l>
<l>Waren die pause diere ghelike,</l>
<l>Dat si oetmoet minnen wouden,</l>
<l>Ic wane die liede nemen souden</l>
<l>Goet exempel in 't ghemeine,</l>
<l n="220">Dat hovaerde beneemt alleine.</l>
<l>Avaricia hetet Vrecheide,</l>
<l>Ende brenct heren ter ghecheide</l>
<l>Dat si doer den vingher sien,</l>
<l>Om gelt laten onrecht ghescien.</l>
<l>Luxuria maket Onreinicheit;</l>
<l>Gula maket Gulsicheit;</l>
<l>Invidia maket Nijt;</l>
<l>Ira maket Toren ende Strijt;</l>
<l>Desidia maket Traechede,</l>
<l n="230">Ende verdrijft Goetwillichede,</l>
<l>Daer die liede mede souden</l>
<l>Gode dienen oft si wouden.</l>
<l>Dit sijn die .VII. hoetsonden,</l>
<l>Daer heb ic anxt met sijn ghebonden;</l>
<l>Beide die hoefde van den seven,</l>
<l>Nu aen ghesien van haren leven.</l>
<l>Nu sijnre .VII. zeghel claer,</l>
<l>Die sinte Jan sach openbaer</l>
<l>In enen scilt der Drieheit.</l>
<l n="240">Dat aengesicht der menscheit,</l>
<l>Dat es een schilt driecant,</l>
<l>Gemaect van der godliker hant;</l>
<l>Beneden scarp ende boven breit,</l>
<l>Na der formen der Driheit.</l>
<l>In den scilt mag men ontsluten</l>
<l>Seven seghel als seven conduten:</l>
<l>Twee aen den oeren en twee aen ogen;</l>
<l>Daer mach men vier segel togen:</l>
<l>Twee aen nese ende een aen mont.</l>
<l n="250">Die seven tugen telker stont</l>
<l><pb n="123"/>Dat God met vaderliken lieve</l>
<l>Dus formeerde recht erfbrieve,</l>
<l>Daer wi souden mede</l>
<l>Winnen sijn erfachtichede.</l>
<l>Mijn een oere sal doghet verstaen</l>
<l>Om dat mi sal ter herten gaen;</l>
<l>D'ander sal boesheit horen</l>
<l>Om dat mi grouwen sal daer voren;</l>
<l>Tusschen tween es besceidenheit,</l>
<l n="260">Die mi wiset die waerheit.</l>
<l>Mijn een oge sal wel scoen</l>
<l>Gode dancken in den troen</l>
<l>Sijnre sonnen ende sijnre maen,</l>
<l>Die sterren, die aen den hemel staen.</l>
<l>D'ander oge sal op erden</l>
<l>Onsen God lovende werden</l>
<l>Sijnre beesten ende sijnre lude,</l>
<l>Sijn vogel, sijnre crude.</l>
<l>Lovic Gode in mijns herten gront</l>
<l n="270">Soe doen ic recht in alderstont.</l>
<l>Mijn een nese sal rieken stanc,</l>
<l>Dat bediet des lijfs bedwanc;</l>
<l>Als 't lichame wilt te weldich sijn</l>
<l>Men sal hem geven disciplijn.</l>
<l>Nature en can haer niet gesaten</l>
<l>Sonder dwanc te sine in maten.</l>
<l>D'ander nese sal sijn bereit</l>
<l>Dat si sal rieken sueticheit,</l>
<l>Gode dienen ende wesen vro:</l>
<l n="280"><hi rend="italic">Letamini in Domino.</hi> </l>
<l>Nu en hebben wi niet dan enen</l>
<l>Mont, omme dat wi menen,</l>
<l>Worde, werken ende gedacht,</l>
<l>In dogeden al in eenre macht.</l>
<l>Gedacht sal wesen reine goet,</l>
<l>Onse woerde waerachtic wel behoet;</l>
<l>Lenden, handen sal men werken</l>
<l>Dat si altoes weldaen sterken.</l>
<l>Als die drie sijn geboget</l>
<l n="290">Eendrechtechlijc al in doget,</l>
<l>Soe leit die mensche een salich leven;</l>
<l>Hadde ons God .II. monde gegeven,</l>
<l>Die een waer te spreken, dander logen;</l>
<l>Soe hadde ons God selve bedrogen.</l>
<l>Nu en gaf hi ons meer dan enen</l>
<l>Omme dat woerde, werken, menen</l>
<l>Leven selen al in 't waer;</l>
<l>Soe volgen wi sinen stappen naer.</l>
<l>Hi heeft gesproken, als men 't versta:</l>
<l n="300">Ego sum via, veritas et vita!</l>
<l>Hi es leven, wech ende waerheit</l>
<l>Tot der ewegher salicheit.</l>
<l>O ghi mannen metten wiven,</l>
<l>Wildi recht salich bliven,</l>
<l>Soe gheeft die siele in den Vader</l>
<l>Metter memorien algader,</l>
<l>Ende dat lichaem in den Sone</l>
<l>Metter verstannessen scone,</l>
<l>Ende den Heilegen Gheest den sin,</l>
<l n="310">Met alden wille ende niet min.</l>
<l>In welden scouwet overmoet,</l>
<l>Leeft bi maten het wort u goet;</l>
<l>Niet mestroestich en sijt in liden;</l>
<l>In liden suldi u verbliden,</l>
<l>Ende leven in verduldicheit,</l>
<l>Dit es 't folc der drivoldicheit.</l>
</body>
</text>
</TEI.2>
