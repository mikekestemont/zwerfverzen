<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Spiegel historiael (vierde partie [aandeel Velthem])</title>
<author>Lodewijk van Velthem</author>
</titleStmt>
<editionStmt>
<edition>N. de Pauw (ed.): Middelnederlandsche gedichten en fragmenten. Dl. 2. Gent, 1903, 172-193.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Spiegel historiael (vierde partie [aandeel Velthem])"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Lodewijk van Velthem"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1390"/></interpGrp>
<interpGrp type="witnessYear_from"><interp value="1390"/></interpGrp>
<interpGrp type="pubYear_to"><interp value="1410"/></interpGrp>
<interpGrp type="witnessYear_to"><interp value="1410"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Spiegel historiael (vierde partie [aandeel Velthem])</TITEL>
<TITEL>Spiegel historiael</TITEL>
<author>Lodewijk van Velthem</author>
<AARD>Rijm</AARD>
<BRON nr="D165">Gent, Bibliotheek der Rijksuniversiteit, 1374</BRON>
<DATUM>1390-1410</DATUM>
<OMVANG>2474 verzen</OMVANG>
<BRON.OPM>Handschrift van 137 folia, 1 kolom per bladzijde, 25 tot 35 regels. De inhoud van het handschrift bestaat uitsluitend uit rijmteksten, die echter alle neergeschreven werden als proza, doorlopend over de hele breedte van de bladspiegel. Hs. Gent, Bibliotheek der Rijksuniversiteit, 1374 bevat hoofdzakelijke enkele bloemlezingen uit de eerste vier Partie&#x00EB;n van de Spiegel historiael (voor een gedetailleerde beschrijving van deze bloemlezingen zie men J.A.A.M. Biemans: Onsen Speghele Ystoriale in Vlaemsche. Codicologisch onderzoek naar de overlevering van de "Spiegel historiael" van Jacob van Maerlant, Philip Utenbroeke en Lodewijk van Velthem, met een beschrijving van de handschriften en fragmenten. Deel 2: Catalogus, registers, bibliografie, platen. Leuven 1997, 449). Van de Vierde Partie levert het handschrift de tekst van ca. 10 kapittels uit boek 4 (fol. 53r-60r) en van ca. 26 kapittels uit boek 5 (fol. 61r-78v en fol. 102r). De tekst van deze kapittels ontbreekt in de editie De Vries en Verwijs. Het handschrift bevat naast de stukken uit de Spiegel historiael ook nog een fragment uit Hein van Akens Rose (fol. 97-97v), een fragment van Boendales Boec vander wraken (fol. 97v-99r), de Eerste Martijn, de Tweede Martijn en de Derde Martijn van Jacob van Maerlant (fol. 102-119), de Vierde Martijn, toegeschreven aan Hein van Aken (fol. 119r-128r), Der kerken claghe van Jacob van Maerlant (fol. 129-131v) en twee fragmenten uit Van der feesten een proper dinc (fol. 131v-133).</BRON.OPM>
<EDITIE>N. de Pauw (ed.): Middelnederlandsche gedichten en fragmenten. Dl. 2. Gent, 1903, 172-193.</EDITIE>
<STATUS>Kritisch</STATUS>
<BRONMNW>914.B.IX.2</BRONMNW>
<BRONNEN>Van de Vierde Partie van de Spiegel historiael werd Boek 1 tot Boek 3, kap. 34 bewerkt door Jacob van Maerlant; men zie daarvoor 's-Gravenhage, Koninklijke Bibliotheek, Bruikleen Koninklijke Akademie van Wetenschappen, XX. Het resterende gedeelte van de Vierde Partie is van de hand van Lodewijk van Velthem. Zijn aandeel in deze Partie is echter uitsluitend gefragmenteerd overgeleverd in enkele verzamelcodices en in een aantal handschriftfragmenten; we vermelden hier Leiden, Bibliotheek der Rijksuniversiteit, Ltk. 1020, III en IV (fragm.), Berlijn, Geheimes Staatsarchiv Preussischer Kulturbesitz, XX. HA StA. K&#x00F6;nigsberg, 33,20 (fragm.), Mainz, Bisch&#x00F6;fliches Priesterseminar, z.s. (fragm.), Gent, Bibliotheek der Rijksuniversiteit, 1641 (fragm.), Gent, Bibliotheek der Rijksuniversiteit, 1374, Wroclaw, Biblioteka Uniwersytecka, IV F 88e-II (fragm.), Wenen, &#x00D6;sterreichische Nationalbibliothek, 13708, Gent, Bibliotheek der Rijksuniversiteit, 2541,9 (fragm.), Brussel, Koninklijke Bibliotheek, IV 827,1 (fragm.), Gent, Bibliotheek der Rijksuniversiteit, 2541,10 (fragm.) en Gent, Bibliotheek der Rijksuniversiteit, 2541,11 (fragm.).</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><milestone unit="fol" n="53r"/> In den Vierden boec van der Vierder Partien in den Spiegele Hystoriael. </head>
<div type="chapter"><head type="chapter">Meester Huges doot, ende ander dinc. </head>
<l>                In djaer doe men screef gereede</l>
<l>M. C. ende XL. mede,</l>
<l>Soe starf Huge van Parijs</l>
<l>Te Sente Victors, die herde wijs</l>
<l n="5">Was, ende van groter conste, Godweet.</l>
<l>In die .vij. arten, die men heet</l>
<l>Liberale, was niemen te dien tide</l>
<l>Sijn gelijc, verre no wide.</l>
<l>Hi maecte oec boecke herde vele,</l>
<l n="10">Daer in stonden scone bispele</l>
<l>Ende scone bloemen, die hier nu to</l>
<l>Seit Meester Huge van Folieto,</l>
<l><pb n="173"/>Die te Sente Peeters moenc was,</l>
<l>Te Corbonoys, als ict las.</l>
<l n="15">Hi seget: Onse bisscoppe, onse prelate</l>
<l>Maken nu huse sonder mate,</l>
<l>Want si meerre dan kerken sijn.</l>
<l>Hare wege maken si oec so fijn</l>
<l>Met gescrifte so menegertieren</l>
<l n="20">Dat cume iemen can visieren.</l>
<l>Maer die arme, die al naect</l>
<l>Vor haer dore comen geraect</l>
<l><milestone unit="fol" n="53v"/> Met hongeregen buken, ende roepen sere,</l>
<l>Diere en ontfaermen min no meere.</l>
<l n="25">O wi, wonderleke avonture!</l>
<l>Ghedinc hoe Troyen alle die mure</l>
<l>Versiert waren, ende met purpere mede,</l>
<l>Ende met goude die liede ter stede</l>
<l>Ghecleedt alle na haer wesen.</l>
<l n="30">En vindi nu iet hier van desen?</l>
<l>Hector droech enen scilt van goude,</l>
<l>Verciert also hine hebben woude,</l>
<l>Ende die arme en can niet te gevoegen</l>
<l>Broet gecrigen na sine genoegen,</l>
<l n="35">Dat hijs sat conde geten.</l>
<l>Ay! datter aldus es vergeten!</l>
<l>Ja, noch mere, so wat die arme</l>
<l>Ongevals heeft, oft wat hi carme,</l>
<l>Die heren en achtens niet, Godweet,</l>
<l n="40">Si ne nemen hen thare toe ghereet</l>
<l>Tselve dat si mogen ontspliten.</l>
<l>O wi, dat si se aldus verbiten!</l>
<l>Dit wert hen noch geloent al,</l>
<l>Daer negeenne keringe wesen en sal.</l>
<l n="45">En wetstu niet des duvels seden,</l>
<l>Dies hi pleget op den dach van heden?</l>
<l>Ic saels di leren ende wisen;</l>
<l><pb n="174"/>Nochtan en selent niet sere prisen,</l>
<l>Die met hen hebben gemanc,</l>
<l n="50">Omdat si werken na sinen danc.</l>
<l>Die duvel, dat es sire lere,</l>
<l>Dat hi selken dreiget sere,</l>
<l>Ende selken oec so smeect hi met</l>
<l>Om te volgene na sine wet.</l>
<l n="55">Selken geloeft hi rijcheit groet,</l>
<l>Ende selken slaet hi thant te doet.</l>
<l>Als hine soverre heeft bracht,</l>
<l>Dat hine heeft in sine macht.</l>
<l>Hi leert oec visikere wesen,</l>
<l n="60">Ende doet oec enen genesen;</l>
<l>Van complexien doet hi spreken;</l>
<l>Dit doet hi al met quaden treken.</l>
<l>Hi geeft oec ute met gewelt</l>
<l>Den genen die hem na hem helt,</l>
<l n="65">Dat si eten ende drinken sere,</l>
<l>Omdat daer bi hen verkeren</l>
<l>Haer gedachte ende haer sin,</l>
<l>Want wel eten ende drinken bringt in</l>
<l>Der quader luxurien saet;</l>
<l n="70">Daeromme so es dit sijn raet.</l>
<l>Hi heetet hen oec ledech wesen,</l>
<l>Ende genoech slapen na desen,</l>
<l>Omdat si van werken, no van vake</l>
<l>Niene gebersten in deser sake.</l>
<l n="75"><milestone unit="fol" n="54r"/> Abstinentie ende vastinge</l>
<l>Verbiedt hi boven alle dinge,</l>
<l>Omdat dit den lichame</l>
<l>Suver mach maken, ende bequame.</l>
<l>Dit leric hier dommen ende vroeden,</l>
<l n="80">Dat si hen daerjegen mogen hoeden,</l>
<l>Want goede dingen gerne horen,</l>
<l>Ende wille wesen es als te voren</l>
<l><pb n="175"/>Een groet deel der dogedelichede,</l>
<l>Ende dan dies te volgene mede."</l>
</div>
<div type="chapter"><head type="chapter">Van vier saken der sonden. </head>
<l>                Het sijn viere diverse dinge,</l>
<l>Die men scuwen soude sonderlinge</l>
<l>In dese werelt, want si gereet</l>
<l>Ghenuechte inbringen, Godweet</l>
<l n="5">Dats scoenheit, ende heimelijc stede,</l>
<l>Ghecleedt wel ende rijcheit mede.</l>
<l>Scoenheit maect vrienscap sere,</l>
<l>Ende welgecleedt genuechte noch meere,</l>
<l>Ende heimelike stede bringet in</l>
<l n="10">Van der luxurien een begin,</l>
<l>Ende rijcheit gevet te desen dingen</l>
<l>Spoet, dat ment mach al toebringen.</l>
<l>Hoert daeromme, gi liede alle,</l>
<l>Ende weert du van desen mesfalle,</l>
<l n="15">Ende verscuwet die persone</l>
<l>Die met gichten staen na u hone,</l>
<l>Ende die heimelike stede mede</l>
<l>Soutu scuwen in elke stede.</l>
<l>Du sout wachten die ogen onreene,</l>
<l n="20">Die leiders sijn ter herten gemeene,</l>
<l>Want die onberoert sijn in desen</l>
<l>Doen si oec beroerech wesen.</l>
<l>Si vliegen alomme, hare ende gens,</l>
<l>Ende bringen in therte quaet gepens;</l>
<l n="25">Also als die Scrifture seit,</l>
<l>Sijn si dierste sake der ousuverheit.</l>
<l>In drien manieren plegen die man</l>
<l>Hen te wapennene, nu merct hieran</l>
<l>Dats met gescutte ende met spere</l>
<l n="30">Ende met swerde, dits die were.</l>
<l>Putifels wijf liet haer ogen</l>
<l><pb n="176"/>Op Joseph vliegen, dat sijt gedogen</l>
<l>Niet langere en conste; op die stont</l>
<l>Wert si van verren in therte gewont.</l>
<l n="35">Dit es gescutte dat sciet van verren,</l>
<l>Want hiermede doe men verwerren</l>
<l>Menegen, ende, sage hijs niet terstont,</l>
<l>Hi ne worder niet dus mede gewont.</l>
<l>Daeromme sijn die ogen die strale,</l>
<l n="40">Daer men therte met sciet wale.</l>
<l>Onder den arm dreget hi dat spere,</l>
<l>Daer hi hem mede set ter were</l>
<l><milestone unit="fol" n="54v"/> Ende daer hi oec mede wonder maect</l>
<l>Wien dat hi daermede geraect.</l>
<l n="45">Die spere es gevenijnt voren</l>
<l>Met geveisden worden int horen,</l>
<l>Want, als men hoert gherne die sprake,</l>
<l>So gesciet daerna die sake,</l>
<l>Dat men den arm laet ommegaen</l>
<l n="50">Ende moeten also een helsen ontfaen</l>
<l>Dat onder tiden oec wondet sere</l>
<l>Ende brinct ter herten toe die here.</l>
<l>Dat swert draget hi in die hant,</l>
<l>Dat menegen wondet nu in dlant.</l>
<l n="55">Dat es, als hi soverre es comen</l>
<l>Dat hi dar dergherre gomen,</l>
<l>Daer hi bi sittet, dat si gedoget</l>
<l>Dat hi se tastet, ende daerna poget</l>
<l>Dat hi se mach verwarmen dan.</l>
<l n="60">So wont dit swert se, dat en can</l>
<l>Niemen wederstaen op die ure,</l>
<l>Want het wondet al durenture</l>
<l>Die herte so, dat si niet ontstaen</l>
<l>Ne can, si ne blijft gevaen,</l>
<l n="65">Ende altemale daerin versmort,</l>
<l>Overmids dese so wert verdort</l>
<l><pb n="177"/>Menech nu; daeromme, gi liede,</l>
<l>Hoed u jegen dese mayseniede,</l>
<l>Die sijnsselfs hevet in despijt</l>
<l n="70">Ende in sijn cleedere geenen delijt</l>
<l>Weet wel dat hem niet wel en behaecht,</l>
<l>Dat een ander goede cleeder draecht.</l>
<l>Wacht van den ogen dat winken</l>
<l>Ende in heimeliker stede dat drinken,</l>
<l n="75">Ende van der behagelheit dat porren</l>
<l>Ende die in tgoet sijn verworren.</l>
<l>Dese viere maken menech baraet</l>
<l>Ende van hen comt oec dicke quaet.</l>
</div>
<div type="chapter"><head type="chapter">Noch van Meester Hugen van Felieton, van penitencien. </head>
<l>                Penitencie es, na die waerhede,</l>
<l>Ene religiose ontfermechede</l>
<l>In drien manieren mach men ontfaen</l>
<l>Penitencie, hebbic verstaen</l>
<l n="5">Saul ontfinc se metten monde,</l>
<l>Peetere quam se uter herten gronde,</l>
<l>Ende David met monde ende met herten,</l>
<l>Drie dinge, om siere begherte,</l>
<l>Ghebrac David jegen Urien,</l>
<l n="10">Omdat hi hem wilde sijn wijf ontfrien:</l>
<l>Dierste was, dat hi heme</l>
<l>Verswoer; dander, als ict verneme,</l>
<l>Was in overspele groot;</l>
<l><milestone unit="fol" n="55r"/> Terde, dat hi sloech te doot</l>
<l n="15">Urien, om sijn scone wijf,</l>
<l>Om te ghemeenne an hare lijf;</l>
<l>Mer nochtan, als hi met herten</l>
<l>Berou hadde met groter smerten,</l>
<l>So verliet hem God die sonden.</l>
<l n="20">In drien stonden es oec vonden</l>
<l><pb n="178"/>Dat Peter loechende Gods, Ons Heren;</l>
<l>Mer nochtan, in sijn bekeren,</l>
<l>So antscoudene weder die Vader</l>
<l>Ende vergaf hem sine sonden algader.</l>
<l n="25">In drien manieren mesdede Saul</l>
<l>In ongehorsamheiden was hi dul,</l>
<l>In hoverdecheiden was hi fier,</l>
<l>Ende in onscamelen sonden dorper ende gier.</l>
<l>In ongehorsamheit was hi Adam,</l>
<l n="30">Doe hi van Yeven den appel nam</l>
<l>Ende hem met hare ontsculdechde algader;</l>
<l>Adam wrachte daer jegen den Vader,</l>
<l>Ende Ieve jegen den Sone meest,</l>
<l>Ende die duvel jegen den Heilegen Geest.</l>
<l n="35">Dese drie sijn, die in Hemelrike</l>
<l>Orconden dragen, ende in erterike,</l>
<l>Jegen Saule, want die Vader,</l>
<l>Die de gerechtecheit es algader,</l>
<l>Ende van der logenen es dat wroegen;</l>
<l n="40">Die Sone, die hem wel can voegen</l>
<l>Ende onderhorech den Vader es,</l>
<l>Ende die Heilege Geest, sijt gewes,</l>
<l>Die orcontscap van al desen</l>
<l>Draget in, waren ende selen wesen.</l>
<l n="45">In drien manieren mach berou comen,</l>
<l>Ende in drien stucken, hebbic vernomen,</l>
<l>So ontfermt Onse Here siere sonden</l>
<l>Want hi beidet in allen stonden</l>
<l>Ende roeptene tot siere gichten der gracien,</l>
<l n="50">Ende, die es mede in tribulacien</l>
<l>Van outheden der bliscap al,</l>
<l>Dien spaert hi om helpc die comen sal;</l>
<l>Ende, die in penitencie nu leven</l>
<l>Die troest hi ende seget, hi sal hen geven,</l>
<l n="55">Deweleke glore van Hemelrike;</l>
<l><pb n="179"/>Dese troeste sent God op erterike.</l>
<l>Drie dingen sal men, in alre wise,</l>
<l>Bescouwen in die eten spjse,</l>
<l>Dat es, wat wi eten selen,</l>
<l n="60">Ende wanneer dat wiere selen getelen,</l>
<l>Ende oec hoedanewijs dat wi</l>
<l>Die spjse mogen gheeten vri.</l>
<l>In desen .iij. es te houdene al,</l>
<l>Maniere, mate ende getal.</l>
<l n="65">Drie dingen behoren ten wonden,</l>
<l><milestone unit="fol" n="55v"/> Daer men mach maken mede gesonden:</l>
<l>Dats instrumente ende plaesteren gereet,</l>
<l>Ende daerna goede salve, Godweet;</l>
<l>Alsoe es oec ten sonden mede</l>
<l n="70">Goede gewerke blusschen gerede</l>
<l>Ende onderhorechede van al,</l>
<l>Van dat hi siet, eest groet, eest smal,</l>
<l>Ende in penitencien te sine alteenen,</l>
<l>Hiermet drivet hi die wonden henen.</l>
</div>
<div type="chapter"><head type="chapter">Noch van sinen bloemen. </head>
<l>                Die apostel aldus seget,</l>
<l>Dat in die diere cleeder leget</l>
<l>Tgepens, dat die mensche draget,</l>
<l>Also als nu hier gewaget</l>
<l n="5">Die brudegoem, die nemt sine bruut.</l>
<l>Hi sprect wel dit, al overluut,</l>
<l>Dat hi meer mint haer reinechede</l>
<l>Dan al haer cleeder mede,</l>
<l>Ende oec mint hi meer, dats waer,</l>
<l n="10">Haer suverheide dan oec haer haer.</l>
<l>Aldus doet oec die brudogoem,</l>
<l>Die ontsterflec es, nemt meerren goem</l>
<l>Na die suvere reinechede,</l>
<l>Dan hi na die cleedere dede.</l>
<l n="15"><pb n="180"/> Moruheit soect moruwelijchede,</l>
<l>Ende reinecheit soect sempelhede.</l>
<l>Die priestere, die ten outare gaet</l>
<l>Met sempelen cleederen na sinen staet,</l>
<l>Met gedwegenen handen, ende sine ogen</l>
<l n="20">Ghevaget reine in al sijn togen,</l>
<l>Schijnt hi daer, oft hi ware reene;</l>
<l>Nochtan es sijn herte gemeene</l>
<l>Met meneger sonden sere becoert.</l>
<l>O wi, hoe dar hi terden voert,</l>
<l n="25">Dat hi Dengenen gerinen sal,</l>
<l>Die om onse sonden quam sterven al.</l>
<l>Ic come ontploken ten oetmoedegen,</l>
<l>Erre comic ten genadegen,</l>
<l>Overmoedech ten ontfermegen,</l>
<l n="30">Sonder minne ten mennegen.</l>
<l>Ay! ic come te hem niet om minne,</l>
<l>Mer om vrese, diere es inne.</l>
<l>In come oec met devotien niet,</l>
<l>Mer om gewoente, alst dicke gesciet.</l>
<l n="35">Hets goet met Symoene den ouden,</l>
<l>Dat kint dragen, loven ende houden,</l>
<l>Alse met suveren gewerke in bande,</l>
<l>Want wie soet draget in sine hande</l>
<l>Te volstane als in alre doget,</l>
<l n="40">Al dat hi bidt ende dies hem hoeget</l>
<l>Dat wert gehort ende hem gegeven.</l>
<l>Keer di dan, betere dijn leven,</l>
<l>Ende com also te des kints offeranden,</l>
<l>Dat di namaels niet en come te scanden.</l>
</div>
<div type="chapter"><head type="chapter">Van den cruce noch mere. </head>
<l><milestone unit="fol" n="56r"/>                 Vore Onsen Here ga ic staen</l>
<l>Te sinen outare, als een cruce ontaen,</l>
<l>Den cruce gelijc, alsoft ict soude</l>
<l><pb n="181"/>Dragen, mer neen ic, niet also houde.</l>
<l n="5">Wies cruce dragic, als ic dus ben?</l>
<l>Des dieves cruce, seget mi die sin,</l>
<l>Mer niet desgeens, als men saget</l>
<l>In der Passien, daer mens gewaget</l>
<l>"Du sels heden sijn met mi</l>
<l n="10">In den Paradise quite ende vri."</l>
<l>Het sijn drierhande crucen, Godweet:</l>
<l>Deen, dat men des diefs heet,</l>
<l>Die Gode versmaedde ende seide lac;</l>
<l>Dan der, daer diegene anesprac</l>
<l n="15">Ende genade sochte, na das;</l>
<l>Terde, daer Christus ane gescruust was.</l>
<l>Dierste verdiende tcruce wel,</l>
<l>Mer en vroemde hem niewet el</l>
<l>Dan ter verdoemenessen, alst hem wel schijnt;</l>
<l n="20">Dander hadde oec tcruce verdient,</l>
<l>Mer het quam hem ter salecheit</l>
<l>Om sine grote berouwecheit;</l>
<l>Die derde en verdienet niet, mer nochtan</l>
<l>Droech hijt, ende daer verstaen wi an</l>
<l n="25">Onse salecheit wel groet,</l>
<l>Want hi ons verloeste van der doot.</l>
<l>Nu versta ic hierin oec met</l>
<l>Drie dinge, die hiertoe sijn geset,</l>
<l>Dats, metter tongen gewarege bede,</l>
<l n="30">Ende reinecheit in therte mede;</l>
<l>Ende eens anders sonden, Godweet,</l>
<l>Ghelijc sijnsselfs dragen gereet.</l>
<l>Dit sijn diegene die tcruce dragen,</l>
<l>Niet om haersselfs plagen,</l>
<l n="35">Mer om ander sonden, alsoe</l>
<l>So mogedi Christum horen toe.</l>
<l>Dierste cruce, des duvels was;</l>
<l>Dander, elkerlijcs na das,</l>
<l><pb n="182"/>Die gerecht es geheten;</l>
<l n="40">Terde es Gods alsoe wijt weten.</l>
<l>Dierste cruce es quaethede</l>
<l>Dander cruce es penitencie mede,</l>
<l>Dat derde es gerechtecheit;</l>
<l>Ende elkerlijc, na die waerheit,</l>
<l n="45">Sijn vier gemete te verstane:</l>
<l>In tcruce des duvels es, ic wane,</l>
<l>Ene lancheit, die es so lanc</l>
<l>Dat het overgaet allen ganc</l>
<l>boven al dat men mach sien.</l>
<l n="50">Dese lingde mach men opwaert tien;</l>
<l>Nederwaert es die lingde so diep</l>
<l>Ende soe grondeloes, dat nie versciep</l>
<l>Enech sondere daeraf die gront,</l>
<l>Hoe diep hi in de helle stont.</l>
<l n="55">Die breidde es hier in den vleesche</l>
<l>Nadat elc wilt na sine eesche,</l>
<l><milestone unit="fol" n="56v"/> Want, die den breeden wege volgen,</l>
<l>Ende den gerumen, werden verswolgen</l>
<l>Met derre breetheit altemale.</l>
<l n="60">Daer strect dese breetheit berge ende dale;</l>
<l>Ende sine lingde, ter ander side,</l>
<l>Glet oec al de werelt wide.</l>
<l>Dus heeft dat cruce .iiij. scalke endden,</l>
<l>Daert ons altoes met wilt verblenden,</l>
<l n="65">In dat cruce der gerechtechede</l>
<l>Dat die ander dief droech mede,</l>
<l>Dat nederste ende es geseit</l>
<l>Eene diepheit der oetmoedecheit,</l>
<l>Ene hoecheit der ontfermechede,</l>
<l n="70">Ene lingde der pinen gedoechsamhede</l>
<l>Ene breidde der gerechter bedingen.</l>
<l>Die niet allene en wilt volbringen,</l>
<l>Dat hi bidde vor sinen vrient,</l>
<l><pb n="183"/>Mer als wel die hem niet en dient</l>
<l n="75">In dat cruce Gods, Ons Heren,</l>
<l>Soe sal men u .iiij. dingen leeren:</l>
<l>In die nederheit verstaen wi vresen,</l>
<l>Ende in die hoecheit oec van desen</l>
<l>Selen wi verstaen hope ende mate,</l>
<l n="80">Ende in die breidde oec karitate,</l>
<l>Ende in die lingde oec na tgone,</l>
<l>So leric di al te voldoene.</l>
<l>Dierste cruce sal ic vresen,</l>
<l>Ende dander cruce soeken na desen,</l>
<l n="85">Ende terde sal ic begeren sere,</l>
<l>Want daerane sterf Onse Here.</l>
<l>In dierste versta ic pine der doet,</l>
<l>In dander, pine met genaden groet,</l>
<l>In terde, glorie ewelike</l>
<l n="90">Met Onsen Here in Hemelrike.</l>
</div>
<div type="chapter"><head type="chapter">Van denselven noch. </head>
<l>                Men leset, dat in Egypten waren,</l>
<l>Doe Moyses die plagen dede oppebaren,</l>
<l>Drierhande vliegen, verstaet wel,</l>
<l>Ende die waren den volke fel.</l>
<l n="5">Bi der ere vliegen, verstaet hier nu,</l>
<l>Want si maecte die liede scu,</l>
<l>Dats ydelheit, diet al besmet</l>
<l>Wat dat comt onder hare wet;</l>
<l>Dander vliege, dats roekeloesheit,</l>
<l n="10">Der Heilegher Scrifturen waerheit;</l>
<l>Die derde vliege was quaet wille,</l>
<l>Ende die vermordde, lude ende stille,</l>
<l>Menegen om sijns vleeschs coringen.</l>
<l>Aldus sijn noch met desen dingen</l>
<l n="15">Menech bevaen, die dese vliegen</l>
<l>Versmoren selen, ende bedriegen.</l>
<l><pb n="184"/>Het gaet menech ter tafelen Ons Heren,</l>
<l><milestone unit="fol" n="57r"/> Dier en gaet om els geen leeren,</l>
<l>Dan hi daerave waent winnen iet;</l>
<l n="20">En waende hi daeran oec winnen niet,</l>
<l>Hi bleve thuus ende liet gewerden</l>
<l>Ende souder wel lettel goet om terden.</l>
<l>Peeter quam oec tot Onsen Here;</l>
<l>So dede oec Judas, tsiere onnere;</l>
<l n="25">Die jonghers quamen oec te heme;</l>
<l>So daden die ridders, als ict verneme,</l>
<l>Diene cruusten, deser gelike.</l>
<l>So comen noch heden dagelike</l>
<l>TOns Heren lichame menech een,</l>
<l n="30">Ende nemenne aldus tusschen hen tween,</l>
<l>Ende doen Gode ene grote scande</l>
<l>Ende offeren hen daer in sduvels hande.</l>
<l>Si ne nemenne niet in werdecheiden,</l>
<l>Mer in genuechten der spottelecheiden.</l>
<l n="35">Die wet Gods en connen si niet,</l>
<l>Noch en leren, wats gesciet;</l>
<l>Sum connen si singen in de kerke,</l>
<l>Omdat si willen dat ment merke</l>
<l>Ende men hore na haren sanc.</l>
<l n="40">Deus! hoe die meester geclanc</l>
<l>Maect, omdat mijnjoncfer sal</l>
<l>Horen ende daerna vertrecken al.</l>
<l>Selc comt daer, ende en wilt niet singhen,</l>
<l>Alse quisquans te geenen dingen</l>
<l n="45">En ben ic gebonden; die hort ter kerken,</l>
<l>Dit wilt hi oec dat ment sal merken;</l>
<l>Ende, als men hieraf spreket iet,</l>
<l>So seit hi, hi ne hevets te doene niet.</l>
<l>Nochtan dat hi daervore niet lange</l>
<l n="50">Sijn broet moeste winnen in bedwange;</l>
<l>Dies hevet mijnhere nu al vergeten,</l>
<l><pb n="185"/>Hi ne can niewer af vermeten</l>
<l>Dan van hogen sticken, Godweet,</l>
<l>Die hem wilen waren ongereet.</l>
</div>
<div type="chapter"><head type="chapter">Van Meester Rijckarde van Sente Victors. </head>
<l>                Oversuete avonture,</l>
<l>Hoe menegen sidi worden suere?</l>
<l>Lettel goet van dijnre salecheit</l>
<l>Es in mijn herte nu bereit.</l>
<l n="5">Dat herte nochtan, daer du in bes,</l>
<l>Dat scijnt als een die dronken es.</l>
<l>Hoe waenstu hier dronken wesen,</l>
<l>Also die werelt so es in desen,</l>
<l>Ende dat hen davonture biedt</l>
<l n="10">Alle dinc, die varet ende vliedt,</l>
<l>Ende si dan henselven niet</l>
<l>Kinnen en willen, wats gesciet?</l>
<l><milestone unit="fol" n="57v"/> Dan sijn si dronken so in die weelden</l>
<l>Dat si niewerinc op en telden:</l>
<l n="15">Dit plach te seggene Ricaert.</l>
<l>In desen tiden was hi vermaert</l>
<l>Te Parijs ende elre mede,</l>
<l>Want hi vele nuttelijchede</l>
<l>In sinen levene maecte ende dichte,</l>
<l n="20">Daer hi de Kerke mede verlichte.</l>
<l>Hi maecte .vij. boeke mede</l>
<l>Van der hogher Drievuldechede;</l>
<l>Van den patriarken oec</l>
<l>Maecte hi enen horde sconen boec,</l>
<l n="25">Ende van Nabugodonosors droeme</l>
<l>Maecte hi oec, ende van den boeme</l>
<l>Dien Nabugodonosor besach,</l>
<l>Ende van den .iiij. winden den slach,</l>
<l>Die op die see plagen te sine.</l>
<l n="30">Het soude mi wesen te grote pine,</l>
<l><pb n="186"/>Wildic sijn leren al bescriven.</l>
<l>Nenic, ic moet laten bliven;</l>
<l>Mer van sinen sconen bloemen,</l>
<l>Dier willic nu een lettel gomen.</l>
<l n="35">Hi seget: "Redene es .i. groet beheet";</l>
<l>Ja, daer si na die waerheit geet,</l>
<l>So es si ene treckende doget,</l>
<l>Die in Hemelrike es verhoget.</l>
<l>Van redenen so comet uut</l>
<l n="40">Gherecht raet, overluut,</l>
<l>Ende goede daet bringet mede</l>
<l>Goede begerte te meneger stede.</l>
<l>Soe een meer, die pine ontsiet</l>
<l>Van der hellen, so hi meer vliet</l>
<l n="45">Ende scuwet die sonden, es hi vroet.</l>
<l>Ic seg di dattu altoes moet</l>
<l>Die dingen loven, die du mint;</l>
<l>Ende, en hadstu se oec niet bekint,</l>
<l>Noch geproeft, soutu se dan</l>
<l n="50">Minnen ende loven; so ne es esser niet an</l>
<l>Dattu se loves, want dat niet</l>
<l>Van minnender herten es gesciet.</l>
<l>O wi! ende hoe stuur es hi van sinne,</l>
<l>Daer geene genadecheit en comet inne</l>
<l n="55">Ende die men oec niet verwinnen en can,</l>
<l>Wat genaden men hem soect an.</l>
<l>Hets mogelec dat een sonde doet,</l>
<l>Mer onmogelijc dat hi den moet</l>
<l>So starc hevet, dat hi en wilt niet</l>
<l n="60">Die sonden laten, wats gesciet.</l>
<l>Wee, die tot siere lester tijt</l>
<l><milestone unit="fol" n="58r"/> Op dese werelt hevet delijt</l>
<l>Ende hem verslijt in quaetheden,</l>
<l>Ende niet en penst, in ghere steden,</l>
<l n="65">Wat sine arme siele sal doen</l>
<l><pb n="187"/>Alsi van den live werdet ontspoen.</l>
<l>O! hoe menech wordt nu geboren</l>
<l>Ende comt in dese werelt voren,</l>
<l>Die so cranc sijn ende so arm</l>
<l>Van geeste, dat si cume warm</l>
<l n="70">Werden, enege stont, Godweet,</l>
<l>In die minne, die godlijc heet.</l>
<l>Du souds verbliden in desen hope,</l>
<l>Als di caritate nope;</l>
<l>Mer die minne te Gode waert</l>
<l n="75">Es so dunne, dat si gebaert</l>
<l>Alsoft si sliepe in die liede.</l>
<l>Ens niet dat ic u bediede</l>
<l>Jegen die traecheit, Godweet,</l>
<l>Daer nu die werelt met ommegeet.</l>
</div>
<div type="chapter"><head type="chapter">Van denselven noch. </head>
<l>                Het sal peisen, wie dat can,</l>
<l>Weder het si, so wijf so man,</l>
<l>Hoedaen hier si die Gods Sone,</l>
<l>Ende hoe groet sine macht es na tgone,</l>
<l n="5">Ende hoe menechvuldech sine gewerke,</l>
<l>Ende hoe bitterlijc ende hoe stercke</l>
<l>Hi die quade sonden loent,</l>
<l>Ende in die eweleke helle croent.</l>
<l>Mi ne can niet verwonderen nu</l>
<l n="10">Van Onsen Here, dat seggic u,</l>
<l>Dat hi enege meerre dingen</l>
<l>Mach ter werelt vort gebringen,</l>
<l>Dan dat hi van enen quaden</l>
<l>Die nie ne wrachte na sinen raden</l>
<l n="15">So vollec bekeret, ende maect na tgone</l>
<l>Van dengenen sinen eigenen Sone.</l>
<l>O! met wat huweleken dingen</l>
<l>Mach men so grote werdecheit volbringen,</l>
<l><pb n="188"/>Als daer men mede die gracie Ons Heren</l>
<l n="20">Vercrigen mach, ende die met eren?</l>
<l>En getemet niet den brudegome hoge,</l>
<l>Dat hi enege gichten moge</l>
<l>Gheven siere edelre bruut,</l>
<l>Om sine gracie, al uut ende uut,</l>
<l n="25">Ende in diere manieren die saken</l>
<l>Dat si Gode vele kindere sal maken?</l>
<l>Maec scone, seit hi, den spiegel dijn,</l>
<l>Ende met goeder begherten fijn</l>
<l>Soe anesichene dicke daernaer,</l>
<l n="30">Ende ontfanc die claerheit daer,</l>
<l>Die daerute scijnt alteenen.</l>
<l>Wiltu dat metten ogen meenen,</l>
<l><milestone unit="fol" n="58v"/> Du ventst er een tweefoldech scinen,</l>
<l>Dat dine ogen al sal verdwinen.</l>
<l n="35">Welc es dese spiegel nu?</l>
<l>Dats Onse Here Christus Jhesu,</l>
<l>Die sprect aldus na die persone:</l>
<l>"Een licht so sal gewinnen degone,</l>
<l>Dat nemmermeer ne sal vergaen,</l>
<l n="40">Die Minen Sone es onderdaen."</l>
<l>Heimelijc soutu doen wale,</l>
<l>Want doestuut om der liede tale,</l>
<l>So eest dijn loen, dat si di prisen;</l>
<l>Ende aldus, in deser wisen,</l>
<l n="45">Verliestu dat meerre om dminder</l>
<l>Ende werds getellet metten kinder.</l>
</div>
<div type="chapter"><head type="chapter">Van den gewaregen berge op te clemmene. </head>
<l>                Die alremeeste hoechede</l>
<l>Van alrehande constechede,</l>
<l>Dat es, dat een hemselven sal</l>
<l>Kinnen, wat hi es, groet ende smal.</l>
<l n="5">Welc es .i. groet berch, ende een hoech,</l>
<l><pb n="189"/>Daer noyt niemen over ne vloech?</l>
<l>Dats volcomene kinnesse groet;</l>
<l>Ende, die met redenen sonder wederstoet</l>
<l>Allen gewaregen sciencien hoecheit,</l>
<l n="10">So seggic, dat dese berch overgeit</l>
<l>Alle philosophie, van boven neder.</l>
<l>Nu besiet voert ende weder</l>
<l>Wat was Aristotiles?</l>
<l>Wat was Plato? lie mi des.</l>
<l n="15">Wat waren die philosophen algader?</l>
<l>Si maecten menegen boec tegader,</l>
<l>Mer, wat si vonden of wat si screven,</l>
<l>Si ne kinden niet haersselfs leven.</l>
<l>Ghewarlec hadden si wel ghekint</l>
<l n="20">Henselven, si ne hadden niet so blint</l>
<l>Gheweest, dat si die ongeloevechhede</l>
<l>Hadden gedaen, die elc nu dede.</l>
<l>Des gebrac desen vinders</l>
<l>Die vinders waren, ende in hinders</l>
<l n="25">Keerde hen haer vinden, dat si vonden,</l>
<l>Ende bleven altoes daerin gebonden.</l>
<l>Hets quaet op desen berch comen;</l>
<l>Noch quader eest, hebbic vernomen,</l>
<l>Daerboven staen ende sijn met;</l>
<l n="30">Noch alre pilijcs eest geset,</l>
<l>Daerboven te blivene, ende daertoe</l>
<l>Met alre herten te rustene also.</l>
<l>Wie sal dan clemmen nu ter stede</l>
<l>Op desen berch, ende staen mede?</l>
<l n="35">Die onnoesel sijn van allen dingen</l>
<l>Ende suver van herten sonderlingen.</l>
<l>Het esser vele die achterbliven,</l>
<l><milestone unit="fol" n="59r"/> Dat si op desen berch niene cliven,</l>
<l>Omdat si die pine niene mogen</l>
<l n="40">Ghedoegen, die behoert ten hoegen</l>
<l><pb n="190"/>Berge, ende aldus hieromme</l>
<l>Moeten si gaen den wech alomme.</l>
<l>Hen es nochtan daermet niet genoech;</l>
<l>Al clemt een op, na sijn gevoech,</l>
<l n="45">Ende staet oec mede, en si also</l>
<l>Dat hi sine woeninge make daertoe</l>
<l>Op den berch, dat hi vroilike</l>
<l>Daer mach bliven ewelike.</l>
<l>Alsoe alse sente Peter seit te desen</l>
<l n="50">"Het es goet nu hier wesen;"</l>
<l>Clemmen ende gaen es crachtecheit,</l>
<l>Ende daer te blivene es salecheit.</l>
<l>Here! wie sal op dinen berch gaen?</l>
<l>Here! wie sal daerop volstaen?</l>
<l n="55">Ontpluuc, Here, die claerhede</l>
<l>Ende laet mi di volgen daermede.</l>
<l>Ic volgede gherne der warachtecheit,</l>
<l>Haddic nu te miere salecheit</l>
<l>Enen warachtegen leidere, Godweet.</l>
<l n="60">Wat es dat, gerechtecheit?</l>
<l>"Ic ben," sprect Onse Here tote mi,</l>
<l>"Wech ende leidere, dat seggic di;"</l>
<l>Daeromme volget Onsen Here,</l>
<l>Oftu niet wils dolen sere.</l>
<l n="65">Wiltu sien Christum gecruusfigeert,</l>
<l>Wiltu sonder expositoer sijn geleert,</l>
<l>Wiltu verstaen der propheten lere,</l>
<l>Wiltu horen die verholenheit van Onsen Here,</l>
<l>So clem op desen berch voertan</l>
<l n="70">Ende lere diselven kinnen dan.</l>
<l>Selstu op desen berch dan comen,</l>
<l>Drie jonghers sal ic di nomen,</l>
<l>Die du hebben moets ten beginne,</l>
<l>Ofti wert ontseit dat climmen.</l>
<l n="75">Welc sijn dese .iij., ic segt di:</l>
<l><pb n="191"/>Goede werke, ende bedinge daerbi,</l>
<l>Ende gedinkenesse van allen goede</l>
<l>Daerop te blivene in siere hoede.</l>
<l>Vele dinge troest den man,</l>
<l n="80">Die met herten dat werc vaet an;</l>
<l>Ende vele vint een oec gewesse,</l>
<l>Die altoes es in haer gedinkenesse;</l>
<l>Ende vele quaets mach hi verswigen mede,</l>
<l>Die altoes es in den gebede.</l>
<l n="85">In desen drien gesellen fijn</l>
<l>Alsi aldus vergadert sijn</l>
<l>Ende in ons aldus willen wonen,</l>
<l>So mogen wi vrocht bringen dengonen,</l>
<l><milestone unit="fol" n="59v"/> Die boven al coninc es, ende here.</l>
<l n="90">Dit es die berch, daer ic af lere,</l>
<l>Die tot hem trect in der minnen</l>
<l>Dieghene, die henselven kinnen.</l>
</div>
<div type="chapter"><head type="chapter">Noch van denselven. </head>
<l>                O! ende hoe menegen sien wi nu</l>
<l>Hedendages, dat seggic u,</l>
<l>Die roekeloes hare lesse lesen</l>
<l>Ende trage in hare gewerke wesen,</l>
<l n="5">Ende laeu in hare bedinge met,</l>
<l>Ende wanen nochtan al ongelet</l>
<l>Op die hoecheit van desen berge</l>
<l>Comen, gelijc enen dwerge,</l>
<l>Diet al met crachte waent verslaen</l>
<l n="10">Ende wert met behendecheiden gevaen.</l>
<l>Also eest hiermet, verstaet dat.</l>
<l>En heefstu hier niet den pat</l>
<l>Ghemaect, eer du henen sels keren,</l>
<l>Du maechs dan wel met onneren</l>
<l n="15">Wederkeren enen quaden pat,</l>
<l>Die u de doot gevet na dat.</l>
<l><pb n="192"/>Daeromme voech di daerane</l>
<l>Ende studere ende lere, te verstane</l>
<l>Die lesse, die di wisen mach daer</l>
<l n="20">Te beseffene goede gewerke daernaer.</l>
<l>Wes in bedingen oec altoes,</l>
<l>En wes niet laeu no roekeloes,</l>
<l>Want, sonder twifel, en wilstu niet plien</l>
<l>Di te bogene tote desen drien,</l>
<l n="25">So ne clemstu dien berch niet al,</l>
<l>Die degene clemmen sal</l>
<l>Die hem met nerenste daertoe keert.</l>
<l>Daer die meester wert onteert</l>
<l>Van dien dingen, die hi leert,</l>
<l n="30">So werden sine jonghers verseert.</l>
<l>Hets ene dinc, die boven redene es,</l>
<l>Mer niet sonder redene, sijts gewes;</l>
<l>Ene ander dinc es, die oec mede</l>
<l>Boven redene ende sonder redene, bede</l>
<l n="35">Es nochtan, moet menre geloeven.</l>
<l>Alse die spreken wilt van boeven</l>
<l>Van der Triniteit, Godweet,</l>
<l>Dats sonder redene, na onse beheet;</l>
<l>Ende jegen redene eest oec met,</l>
<l n="40">Dat meineedecheit es geset</l>
<l>Ene drieheit, wet dat wel.</l>
<l>Hieraf te sprekene en es geen spel,</l>
<l>Want een mochtere lichte soverre af spreken</l>
<l>Dat hire in soude gebreken.</l>
<l n="45">Oec en soude men in negere partien</l>
<l>Den leeken niet te verre lien,</l>
<l><milestone unit="fol" n="60r"/> Want sijt sum niene souden verstaen;</l>
<l>Ende rude liede mochtent so bevaen,</l>
<l>Dat si hare scade daeran doen souden.</l>
<l n="50">Oec en soude men niet den bouden</l>
<l>Noch den simpelen te vele nopen,</l>
<l><pb n="193"/>En ware dat ic soude ontcnopen</l>
<l>Meer hieraf dan ic doen sal,</l>
<l>Mer ic wilt nederleggen al</l>
<l n="55">Hier meer te sprekene van deser dinc,</l>
<l>Dier ic noede dus aveginc;</l>
<l>Mer beter es, dat ic se late,</l>
<l>Dan daer iemen ane dade onbate,</l>
<l>Want, dies niet en conde verstaen,</l>
<l n="60">Mocht er lichte onbate ave ontfaen.</l>
<l>Dus latic van Rikarde die bloemen,</l>
<l>Ende ic sal seu voert van Sente Bernarde noemen.</l>
</div>
</body>
</text>
</TEI.2>
