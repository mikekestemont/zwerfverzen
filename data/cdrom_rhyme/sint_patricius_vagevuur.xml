<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Sint Patricius' vagevuur (berijming)</title>
<author>Onbekend</author>
</titleStmt>
<editionStmt>
<edition>R. Verdeyen en J. Endepols (eds.): Tondalus' visioen en St. Patricius' vagevuur. 's-Gravenhage - Gent, 1914-1917. 2 dln. Deel 2, 313-318.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Sint Patricius' vagevuur (berijming)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Onbekend"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1300"/></interpGrp>
<interpGrp type="witnessYear_from"><interp value="1300"/></interpGrp>
<interpGrp type="pubYear_to"><interp value="1400"/></interpGrp>
<interpGrp type="witnessYear_to"><interp value="1400"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Sint Patricius' vagevuur (berijming)</TITEL>
<author>Onbekend</author>
<AARD>Rijm</AARD>
<BRON nr="D41">'s-Gravenhage, Koninklijke Bibliotheek, 75 E 62</BRON>
<DATUM>1300-1400</DATUM>
<OMVANG>434 verzen</OMVANG>
<BRON.OPM>Handschrift van 105 folia; per bladzijde 2 kolommen van 50 regels. Het handschrift bevat naast Sint Patricius' vagevuur (berijming) (fol. 103v-105) ook Jan van Boendales Der leken spieghel (fol. 1-103).</BRON.OPM>
<EDITIE>R. Verdeyen en J. Endepols (eds.): Tondalus' visioen en St. Patricius' vagevuur. 's-Gravenhage - Gent, 1914-1917. 2 dln. Deel 2, 313-318.</EDITIE>
<STATUS>Kritisch</STATUS>
<BRONMNW>1331.9 (andere editie)</BRONMNW>
<EDITIE.OPM>De editeur plaatste alle leestekens tussen []; deze haken werden hier niet overgenomen.</EDITIE.OPM>
<BRONNEN>Van de Latijnse legende van SintPatricius' vagevuur (Purgatorium Sancti Patricii) bestaat zowel een proza- als een versvertaling. De versvertaling is te vinden in 's-Gravenhage, Koninklijke Bibliotheek, 75 E 62; de prozavertaling is overgeleverd in zeven handschriften (redacties). Deze zeven redacties zijn onder te verdelen in twee groepen: een groep waarbij de vertaling van de Praefatio van de Latijnse tekst niet aanwezig is (5 hss.), en een groep waarbij dat wel het geval is (2 hss.); de eerste groep is vertegenwoordigd in Utrecht, Catharijneconvent, coll. Warmond 92 F 26, de tweede in 's-Gravenhage, Koninklijke Bibliotheek, 73 H 14.</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="313"/> <hi rend="bold">Vanden vaghevier dat sente Patricius vertoghet was </hi></head>
<div type="chapter"><head type="chapter">Dat prohemium </head>
<l>Bid allegader jonc ende out</l>
<l>Dat hi die sinen doet ant hout</l>
<l>Des cruces doer onsen wille woud liden</l>
<l>Ons verlicht indesen tiden,</l>
<l n="5">Hert ende sin hier toe verleen.</l>
<l>Want al wer des menschen hert en steen</l>
<l>Woude hi gheven sin ende oren</l>
<l>Dese hystorie te horen</l>
<l>Hi soude duchten ende beven</l>
<l n="10">Tot int eynde van sinen le[v]en,</l>
<l>Soe wer dat hi hoerde nomen</l>
<l>Distorie die hier na comen.</l>
<l>Ic heb menich dinc ghehoert</l>
<l>Vruchtelic ende seer swer woert</l>
<l n="15">Mar noit en quam mi dicht soe na</l>
<l>Als dese hystorie die ic besta,</l>
<l>Noch die mi soe seer verswerde</l>
<l>Als ic u van woerde te woerde</l>
<l>Segghen als die hystorie leghet</l>
<l n="20">Ende als ons die meyster seghet.</l>
<l>Want ons sente gregorius toghet</l>
<l>Vele wat die ziele doghet</l>
<l>Die van desen lichaem es versceyden.</l>
<l>Om quade quaetheit te verleyden</l>
<l n="25">Den ghenen in doechden te sterken</l>
<l>Met exempele van goeden werken</l>
<l>Beghin ic te boudeliker voert.</l>
<l>Want hi seghet in sine woert</l>
<l>Dat in die teghen wordicheit</l>
<l n="30">Als die ziele uten lichaem sceyt,</l>
<l>Enghele siin quade of goede</l>
<l>Die die ziele hebben in hoede</l>
<l>Ende na hoer verdiente leiden</l>
<l>Ter bliscap of ter drovicheiden.</l>
<l n="35">Si segghen van menschen die noch leven</l>
<l>Van den dinghen hebben voert gheven</l>
<l>Diemen noch noit ghescien vernam.</l>
<l>Ic laet die reden waent hem quam,</l>
<l>Want die meester seghet dat</l>
<l n="40">Soe gheloves des dinghes te bat.</l>
<l>Hi seghet van gheesten die van hier</l>
<l>Ghevaren waren ende quamen scier</l>
<l>Ten lichaem weder ende orconden</l>
<l>Van sulker dinc die si der vonden</l>
<l n="45">Of van bliscapen of van rouwen.</l>
<l>Het was oec dinc diemen mocht scouwen</l>
<l>Alsmen in der werelt vint</l>
<l>Datmen haet of datmen mint</l>
<l>Materie diemen mach hanteren</l>
<l n="50">Of hoer ghelijc in allen maniren:</l>
<l>Husen poerten water vier</l>
<l>Menschen beesten menighertier</l>
<l>Vlammen scepen brugghen straten</l>
<l>Alsmen noemt ter werelt baten</l>
<l n="55">Ende elc mensche voer oghen siet</l>
<l>Diemen volghet of diemen vliet;</l>
<l>Ende van den lichame varen</l>
<l>Dat mense op wert met den haren</l>
<l>Hinc ende dede onghevoech</l>
<l n="60">Met voten stac met handen sloech</l>
<l>Daer toe van menigherhande torment</l>
<l>Der si in waren ghesent.</l>
<l>Desen man salmen gheloven</l>
<l><pb n="314"/>Men wil hem siins rechts beroven.</l>
<l n="65">Men hevet vonden dicke dat lieden</l>
<l>Vraechden als menschen verscieden</l>
<l>Wer si voren of wat si vonden</l>
<l>Of wat si daden of begonden;</l>
<l>Want wijt en weten noit noch saghen</l>
<l n="70">Soe moeten wi duchten bet dan vraghen.</l>
<l>Wie der sekerlijc bestaen</l>
<l>Wech die hi noit en hevet ghegaen?</l>
<l>Mar seker sijt dat goet leven</l>
<l>Quaden eynde niet mach gheven.</l>
<l n="75">Al draghet verdiente hier crone</l>
<l>Na die doet comet lone</l>
<l>Ende die pine die der na coemt</l>
<l>Dat es tfaghevier alsmen noemt.</l>
<l>Alder elc mensche die hier boven</l>
<l n="80">Comen sal met enighen loven</l>
<l>Hine moet werden ghepurgeert</l>
<l>Na dien dat sine verdiente begheert</l>
<l>Ja. mensche gode ende vercoren</l>
<l>Moeten inder pine behoeren.</l>
<l n="85">Want die pine materelijc es</l>
<l>Soe behoert des sijt ghewes</l>
<l>Die stat materelic te wesen</l>
<l>Der men eyndet die pine van desent.</l>
<l>Nu es die swerste pine hier onder</l>
<l n="90">Datte segghen es wonder</l>
<l>Dattet algader dat nederste es.</l>
<l>Die meeste vroude des sijt ghewes</l>
<l>Es dat hoechste datmen hevet</l>
<l>Ende elc hevet staet alsmen hem gevet.</l>
<l n="95">In midden staen quade ende goden</l>
<l>Als wi in deser dinc bevroeden.</l>
<l>Die meesters proven provelijc</l>
<l>Dattie helle onder erdrijc</l>
<l>Staet ende nu hoert dat es wer</l>
<l n="100">Als en kerker donker ende swer.</l>
<l>Ende dat paradijs dat leecht</l>
<l>Recht int oesten alsmen seecht.</l>
<l>Het es erdrijc dat verstaet</l>
<l>Der men die zielen in ontfaet</l>
<l n="105">Die uten vaghevier sin ghesent</l>
<l>Der si ghedoecht hebben torment</l>
<l>Ende der si blide te gader siin.</l>
<l>Want het seghet sente augustiin</l>
<l>Die zielen siin tot opten dach</l>
<l n="110">Der niemant niet verborghen mach</l>
<l>In sonderlingher stat allene</l>
<l>Der elkerlijc groet ende clene</l>
<l>Hevet na dat hi hevet ghedaen</l>
<l>In vrouden of in pinen staen.</l>
<l n="115">Dat sente augustiin weten doet</l>
<l>Ende ons gregorius maket vroet</l>
<l>Dat gheeste die onmaterelic siin</l>
<l>Moghen van vier doghen piin</l>
<l>Dat van materien hevet siin wesen,</l>
<l n="120">Moghen wi merken wel in desen.</l>
<l>Mar sine doghen niet ghelijc</l>
<l>Na sine verdiente hevet elkerlijc.</l>
<l>Wine moghent oec niet weten voren</l>
<l>Want wine moghent sien no horen.</l>
<l n="125">Mar van hem die van hene varen</l>
<l>Die bi wille gods weder verbaren</l>
<l>Werden teken materien ghelijc</l>
<l>Gheseghet te betoghen gheestelic;</l>
<l>Want sine moghent sien noch horen</l>
<l n="130">Ende waen hem in sulken voeden</l>
<l>Ende als si weder te leven quamen</l>
<l>Niet dan lichamelike dinc vernamen</l>
<l>En mochten die dinc niet bet bedieden</l>
<l>Want wi daer noit en ghescieden.</l>
<l n="135">Hier bi seg ic dat dese jeste</l>
<l>Niet en was ghesien in gheeste,</l>
<l>Mar levende wakende ende voersien</l>
<l>Sach yeman des ghelijc ghescien</l>
<l>Recht oft lichamelijc had ghewesen.</l>
<l n="140">Wie mi oec vroet maecte van desen</l>
<l>Wie hi was die dit ghevel</l>
<l>Suldi int eynde horen wel.</l>
<l>Nu wil ic tot der jesten gaen</l>
<l>Merct ghijt soe moechdijt verstaen</l>
<l n="145">Hoe dit mirakels wert ghevonden</l>
<l>Suldi horen in corten stonden.</l>
<l>Van tween heilighen lesen wi [...] dus</l>
<l>Die beide heten Patricius</l>
<l>Mar daer miin reden af sal wesen</l>
<l n="150"><pb n="315"/> Was dander vandesen.</l>
<l>Doen hi was comen in hierlant</l>
<l>Gods woert der maken becant</l>
<l>Met miraculen hem te betoghen</l>
<l>Of hise soude bekeren moghen</l>
<l n="155">Van hoer onnatuerlicheit,</l>
<l>Seide hoer pine torment ende arbeit</l>
<l>Der hellen ende des paradijs</l>
<l>Vroude maecte hi hem wijs</l>
<l>Of hi met anxt of met hopen</l>
<l n="160">Hem die quaetheit of mocht copen.</l>
<l>Die dese hystorie eerst ontbant</l>
<l>Seghet dat hise als beesten vant.</l>
<l>Patricius dese heilighe man</l>
<l>Seide hem pine ende anxt ende dan</l>
<l n="165">Van hemelrijc die bliscap mede.</l>
<l>Si antwoerden hoer onseden</l>
<l>Te Christum nemmermeer te keren</l>
<l>Wat hi hem der of mocht leren,</l>
<l>Ten wer dat enighe van hem allen</l>
<l n="170">Mocht ghesien ende ghevallen</l>
<l>Der zaligher bliscap der met oghen</l>
<l>Der quader pine die si der doghen.</l>
<l>Saghe hijt ende dan alsoe wer</l>
<l>Ghelovede hem te bet van daer.</l>
<l n="175">Die heilighe man riep op gode</l>
<l>Met vasten waken ende met node</l>
<l>Om dese liede salicheit.</l>
<l>Ende als hi lach in desen arbeit</l>
<l>Voer des volcs groet onsede</l>
<l n="180">Verbaerde hem god der ter stede</l>
<l>Gaf hem der evangelien woert,</l>
<l>Enen staf gaf [h]i hem voert</l>
<l>Diemen noch in hierlant hevet</l>
<l>Voer heilichdom als reden ghevet;</l>
<l n="185">Want hem die stoc Jhesus gaf</l>
<l>Soe heet die stoc Jhesus staf,</l>
<l>Der men of bescreven vint</l>
<l>In malachies vite diet kent.</l>
<l>Wie der noch overste bisscop es</l>
<l n="190">Hevet in teken des sijt ghewes.</l>
<l>Doe leide god patricius van daer</l>
<l>Ende toechde hem en put die swer</l>
<l>Ende donker in te sien was mede</l>
<l>In ene heymelike donker stede,</l>
<l n="195">Ende seide hem dat wie der inne</l>
<l>Gaen woude met voerhoeden sinne</l>
<l>Enen dach ende enen nacht</l>
<l>Van der tijt datmen der bracht</l>
<l>Met berouwe van sire mesdaet</l>
<l n="200">Van allen sonden soude oflaet</l>
<l>Hebben die hi noit dede.</l>
<l>Hi soude oec sien der zaligher stede</l>
<l>Wer si sin in wat staet,</l>
<l>Der quader pine ende hoer onbaet.</l>
<l n="205">God voer hene als hijt gheboet.</l>
<l>Die heilighe man dreef bliscap groet</l>
<l>Dat hem der god woude openbaren</l>
<l>Ende hem den put der condich waren</l>
<l>Der hi tvolc soude mede [...] bekeren.</l>
<l n="210">Doe dede maken die heilighe here</l>
<l>Biden put en scone kerke.</l>
<l>Reguliers canonic ende clerke</l>
<l>Sette hi der in ende ene mure</l>
<l>Dede hi maken wel ter cure</l>
<l n="215">Om den put om dat hi woude</l>
<l>Dat der toe niemant comen soude</l>
<l>Noch heymelic der toe gheraken</l>
<l>Des om dede hire en doer an maken</l>
<l>Hine had orlof met sinen monde</l>
<l n="220">Of deser dinc niet en bestonde.</l>
<l>Die prior heet hi na desen</l>
<l>Hoeder des slotels wesen.</l>
<l>Nu vele liede hadden bestaen</l>
<l>Dese dinc en waren in ghegaen</l>
<l n="225">Bi sente patricius leven,</l>
<l>Exempel van pinen had[den] ghegheven</l>
<l>Die si douchden ende van vrouden</l>
<l>Die si zaghen ende scouden.</l>
<l>Patricius bi sinen leven</l>
<l n="230">Hem heet hi allen dat si screven</l>
<l>Die inden cloester woenden daer.</l>
<l>Doe begonst dat volc der naer</l>
<l>Den heilighen man vele bet te horen</l>
<l>Dan si daden te voren,</l>
<l n="235">Want sijt seiden ende orconden</l>
<l><pb n="316"/>Die der waren alsijt vonden.</l>
<l>Ende wantmen daer die sonden doemt</l>
<l>Soe es die stat dat vaghevier ghenoemt,</l>
<l>Ende wantet sente patricius eerst sach hijr</l>
<l n="240">Hetet sente patricius vaghevier.</l>
<l>Mar dat cloester ende die kerke mede</l>
<l>Heet regulus na die lants sede.</l>
<l>Patricius goud die doet hoer scout,</l>
<l>Ende die prior [...] wert soe out</l>
<l n="245">Dien ic te voren las</l>
<l>Die van heilighen leven was</l>
<l>Dat hi van ouder in siin hovet</l>
<l>Al sine tande waren berovet</l>
<l>Sonder enen had hi behouden</l>
<l n="250">Der hi ghemac of nemen soude.</l>
<l>Gregorius spreect ende secht wale:</l>
<l>Al en hevet en oud man ghene quale</l>
<l>Douder ghevet hem vele siecheiden.</l>
<l>Die gode man der ic of seide</l>
<l n="255">Dede hem ene camer maken</l>
<l>Biden dormter om dese saken</l>
<l>Dat van sire groter oude</l>
<l>Niemant swerheit hebben soude.</l>
<l>Die jonghe broders van binnen</l>
<l n="260">Vraechden dicke om spel van minnen:</l>
<l>Vader ghi sijt out van jaren,</l>
<l>Welc tijt wildi henen varen?</l>
<l>Hoe langhe tijt wildi bliven herneder?</l>
<l>Die goede man andwoerde weder:</l>
<l n="265">Wert siin ghewille die mi gheboet</l>
<l>Ic had vele liever den doet</l>
<l>Dan langhe aldus hier te leven</l>
<l>Hijr en can ic niet besheven</l>
<l>Dan rouwe droefheit ende mesweinde</l>
<l n="270">Ghinder es bliscap sonder eynde.</l>
<l>Die moniken hoerden [dic]warf</l>
<l>Eer die heilige prior starf</l>
<l>Van horen dormter dicke ende langhe</l>
<l>In sinre camer enghel met sanghe.</l>
<l n="275">Der enghele sanc al hier te voren</l>
<l>Was aldus als ghi moecht horen:</l>
<l>Salich bistu in alre tijt</l>
<l>Ende god es ghebenedijt</l>
<l>Die altoes es inden mont</l>
<l n="280">Ende spise en at in ghere stont</l>
<l>Van begheren plachte deren.</l>
<l>Want spise die hi plach te teren</l>
<l>Was sout ende broet ende anders niet</l>
<l>Water cout als inden vliet.</l>
<l n="285">Die gode man die heilichlike</l>
<l>Hier gheleeft had in erdrike</l>
<l>Quam van leven hier ter doet</l>
<l>Starf ende voer daert god gheboet.</l>
<l>Oec soe vint ict bescreven</l>
<l n="290">Dat in sente patricius leven</l>
<l>Vele liede diet bestonden</l>
<l>Om aflaet van horen sonden,</l>
<l>Ghinghen der in alsmen hem hiet.</l>
<l>Som quamen weder ende som niet.</l>
<l n="295">Die niet en quamen wistmen wel vorwer</l>
<l>Dat si vervaren waer daer.</l>
<l>Oec wat si saghen of hoerden</l>
<l>Screefmen daer van woerde te worde</l>
<l>Van hem die weder comen waer.</l>
<l n="300">Nu hevet patricius al daer</l>
<l>In sine na comers dit gheset,</l>
<l>Dat niemant en mach inden pet</l>
<l>Die dat vaghevier heet tot eighen stonden</l>
<l>Hine heb orlof vandes bisscops monde</l>
<l n="305"><pb n="317"/> Die daer es here ende dan bestaet</l>
<l>Met eyghen wille voer sine mesdaet.</l>
<l>Als hi dan ten bisscop coemt</l>
<l>Ende sinen wille voer hem noemt</l>
<l>Die bisscop seecht dat hys ombere</l>
<l n="310">Dat wer beter dan hi inkere,</l>
<l>Want hem menich des an nam</l>
<l>Ende somich noit weder en quam.</l>
<l>Ende wijl hijs dan niet ave staen</l>
<l>Ende hijt emmer aen wil gaen</l>
<l n="315">Die bisscop ghevet hem lettren mede</l>
<l>Ende laten varen der ter stede.</l>
<l>Als die prior die brieve ontfaet</l>
<l>Ende sine begheert der in verstaet</l>
<l>Ontraet hi hem der integaen</l>
<l n="320">Ander penitencie te ontfaen</l>
<l>Ende seit dat hem des menich an nam</l>
<l>Ende somich noit weder quam.</l>
<l>Siet hi dan dat hi altoes</l>
<l>Blivet indesen dat hi coes</l>
<l n="325">Soe doet hine in die kerke mede</l>
<l>xv. daghe in sine ghebede.</l>
<l>Als dese tijt es om lopen</l>
<l>Doet die prior te gader ropen</l>
<l>Al die clergie vandaer bi</l>
<l n="330">Ende doet hem singhen misse dat hi</l>
<l>Dat sacrament der in ontfae</l>
<l>Met wiwater gheseghent der na.</l>
<l>Als die heilighe lude langhe</l>
<l>Hebben gheset der na met sanghe</l>
<l n="335">Met processien ledemen ter doer</l>
<l>Ten vaghevier als ic heb voer</l>
<l>Ghehoert ende die prior ondoet</l>
<l>Die doer des puts ende maket vroet</l>
<l>Des duvels list ende oec die pine</l>
<l n="340">Diemen der doghen moet in scine,</l>
<l>Dat vormaels menich man begonde</l>
<l>Ende somich niet weder comen conde.</l>
<l>Ende of hijt niet wil achter laten</l>
<l>Ende altoes blivet in enen state,</l>
<l n="345">Der priester segheninghe der ter stede</l>
<l>Nemet hi ende bid om hoer bede.</l>
<l>Metter hant voer siin hovet</l>
<l>Maket hi en cruce des ghelovet,</l>
<l>Der nae soe gaet hi in dat gat.</l>
<l n="350">Die prior ontsluut die doer na dat</l>
<l>Ende die processie gaet ter kerke</l>
<l>Weder ende voldoet gods werke.</l>
<l>Des ander daechs als ghi moecht horen</l>
<l>Gaen si weder ter doren.</l>
<l n="355">Vintment daer ter selver tijt</l>
<l>Gaen si weder met jolijt.</l>
<l>Der moet hi xv. daghe na desen</l>
<l>Met herten in ghebede wesen.</l>
<l>Vintmen niet ter selver stont</l>
<l n="360">Des ander daechs maecmen cont</l>
<l>Den volke dat hi es vervaren</l>
<l>Ende nemmeer en sal verbaren.</l>
<l>Die prior ontsluut die doer van binnen</l>
<l>Ende gaen van daer als sijt bekennen.</l>
</div>
<div type="chapter"><head type="chapter">Van den ridder die int vaghevier ginc </head>
<l n="365">Het gheviel alhier te voren</l>
<l>Dat en ridder ut vercoren</l>
<l>Eer die coninc sthephen bleef,</l>
<l>Bi sinen tiden oec diet screef</l>
<l>Der ic dese reden of sal dichten,</l>
<l n="370">Desen bisscop quam te biechten</l>
<l>Die inden bisdom was heer</l>
<l>Der dat vaghevier staet der ic of seide eer.</l>
<l>Die bisscop scouten om sine sonden</l>
<l>Want hi met handen ende met monden</l>
<l n="375">God verbolghen had swerlijc</l>
<l>Ende der om most derven siin rijc.</l>
<l>Die ridder die was drovich seer</l>
<l>Ende pensde hoe hi sinen heer</l>
<l>Die hi swerlic had verwracht</l>
<l n="380">Beteren mocht in siin ghedacht.</l>
<l>Die bisscop sette hem met desen</l>
<l>Penitencie na siin wesen</l>
<l>Na sine sonden ende sine mesdaet</l>
<l>Die ridder sprac: Here verstaet</l>
<l n="385">Want ic soe seer heb god verbolghen,</l>
<l>Moet der sware penitencie na volghen</l>
<l>Mach ic miin sonden beteren hier.</l>
<l>In sente patricius vaghevier</l>
<l>Wil ic voer mine mesdaden gaen.</l>
<l n="390"><pb n="318"/> Die bisscop riet hem weder saen</l>
<l>Mar die ridder had mans cracht</l>
<l>Ende helt hem altoes in siin ghedacht.</l>
<l>Die bisscop sprac: Thadde [m]enich an nomen</l>
<l>Die noit weder en wa[s] comen.</l>
<l n="395">Als die ridder dat wer [v]erstoet</l>
<l>Des ridders sin ende s[i]nen moet</l>
<l>Dat hi die dinc niet woude begheven</l>
<l>Hiet hi hem nemen moniken leven.</l>
<l>Doe sprac hi dat hijt niet en dede</l>
<l n="400">Hine had int vaghevier sine mesdede</l>
<l>Ghebetert die hi had bekent.</l>
<l>Doe wert hi ten prior ghesent</l>
<l>In maniren alsoe voert</l>
<l>Als ghi voren hebt ghehoert.</l>
<l n="405">xv daghe was hi in d[i]e kerke</l>
<l>Dedemen comen pape[n] ende clerke</l>
<l>Ende dede misse sing[h]en vroe.</l>
<l>Dat sacrament o[nt]fenc hi doe</l>
<l>Ende wert [t]en put gheleet der naer</l>
<l n="410">Met p[ro]cessien ende met sanghe claer.</l>
<l>Die prior die onsloet die doer</l>
<l>Ende sprac hem toe: Nu siet u voer</l>
<l>Nu siedi wat ghi bestaet.</l>
<l>Hets beter noch doet onsen raet</l>
<l n="415">Ende latet achter ende doet el</l>
<l>Penitencie soe doet wel.</l>
<l>Want menich dese dinc an nam</l>
<l>Ende somich noit weder quam,</l>
<l>Bi dat si hoerden ende saghen</l>
<l n="420">Dat sijs niet en conden verdraghen</l>
<l>Ende int ghelove niet vast waren</l>
<l>Soe mosten si te mael vervaren.</l>
<l>Mar wildijt emmer der in boten</l>
<l>Ic sal u segghen dierste onmoten.</l>
<l n="425">Hi sprac: Ja ic met rouwen van binnen</l>
<l>Wil ict voer mine mesdaet beghinnen.</l>
<l>Doe andwoerde die gode man:</l>
<l>Ghi sult in gods name in gaen dan</l>
<l>Inden put vast neder gaen</l>
<l n="430">Tot dat ghi en velt siet voer u staen</l>
<l>Der in suldi vinden en sale</l>
<l>Meesterlic ghemaect wale.</l>
<l>Indie zale suldi bode</l>
<l>Vinden die comen van [...]</l>
<l>[...]</l>
</div>
</body>
</text>
</TEI.2>
