<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Van den lande van over zee</title>
<author>Jacob van Maerlant</author>
</titleStmt>
<editionStmt>
<edition>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 136-143.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Van den lande van over zee"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jacob van Maerlant"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1339"/></interpGrp>
<interpGrp type="witnessYear_from"><interp value="1339"/></interpGrp>
<interpGrp type="pubYear_to"><interp value="1339"/></interpGrp>
<interpGrp type="witnessYear_to"><interp value="1339"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Van den lande van over zee</TITEL>
<TITEL>Strofische gedichten (Maerlant)</TITEL>
<author>Jacob van Maerlant</author>
<AARD>Rijm</AARD>
<BRON nr="K154">Groningen, Bibliotheek der Rijksuniversiteit, 405</BRON>
<DATUM>1339</DATUM>
<OMVANG>247 verzen</OMVANG>
<BRON.OPM>Het hs., ook bekend als het Zutphens-Groningse Maerlanthandschrift, telt 235 bladen, 2 kolommen per bladzijde, 48 tot 51 regels per kolom. Van den lande van over zee bevindt zich op fol. 224rb-225va. Het hs. bevat, naast enige artesteksten en berijmde gebeden, verder o.m. nog Jacob van Maerlants Rijmbijbel of Scholastica (fol. 15ra-192ra) en nog eens zeven van zijn Strofische Gedichten (zie Strofische gedichten (Maerlant)).</BRON.OPM>
<EDITIE>J. Verdam en P. Leendertz jr. (eds.): Jacob van Maerlant's Strophische Gedichten. Nieuwe bewerking der uitgave van Franck en Verdam. Leiden, 1918. (Bibliotheek van Middelnederlandsche Letterkunde), 136-143.</EDITIE>
<STATUS>Kritisch</STATUS>
<BRONMNW>997</BRONMNW>
<BRONMNW>1246 </BRONMNW>
<EDITIE.OPM>De hier gebruikte foli&#x00EB;ring wijkt af van die in de editie: fol. 213va-216ra is bij Verdam en Leendertz fol. 198c-201a.</EDITIE.OPM>
<BRONNEN>Groningen, Bibliotheek der Rijksuniversiteit, 405</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="136"/> VAN DEN LANDE VAN OVERSEE.</head>
<lg><head type="strophe">1.</head>
<l><milestone unit="fol" n="224rb"/> Kersten man, wats di gheschiet?</l>
<l>Slaepstu? hoe ne dienstu niet</l>
<l>Jhesum Christum dinen here?</l>
<l>Peins, doghedi dor di enich verdriet,</l>
<l n="5">Doe hi hem vanghen ende crucen liet,</l>
<l>Int herte steken metten spere?</l>
<l>Tlant, daer hi sijn bloet in sciet,</l>
<l>Gaet al te quiste, als men siet:</l>
<l>Lacy, daer en is ghene were!</l>
<l n="10">Daer houdt dat Sarracijnsche diet</l>
<l>Die Kerke onder sinen spiet</l>
<l>Daerneder, ende doet haer groot onnere</l>
<l>Ende di en dunkets min no mere!</l>
</lg>
<lg><head type="strophe">2.</head>
<l>Die Kerke is van haren lene</l>
<l n="15">Ontervet: dijn herte is van stene,</l>
<l>Kerstijn, en gaet het di na.</l>
<l>Si is dijn moeder, die ic mene,</l>
<l>Die di suver maect ende rene,</l>
<l>Alsmen di in die vonte dwa.</l>
<l n="20">Satanas kinder alghemene</l>
<l>Hebben die mammorie allene</l>
<l>Beset op dat di toebesta.</l>
<l>Nu roept die Kerke met groten wene:</l>
<l>"Jhesus Kerst van Nazarene,</l>
<l n="25"><pb n="137"/> Men rovet dat erve dat di toega:</l>
<l>Pugna pro patria!"</l>
</lg>
<lg><head type="strophe">3.</head>
<l>Omme scat so gaepstu wide;</l>
<l>Elc is op andren vol van nide,</l>
<l>Ende dinen God heefstu vergeten.</l>
<l n="30">Die door di ontdede sine side,</l>
<l>Roept "help!", op di te desen tide,</l>
<l>Ende claghet; des wiltu niet weten.</l>
<l>Hoe moghestuut laten dus ter lide,</l>
<l>Dat dat volc vermaledide</l>
<l n="35">So verre ghepaelt heeft ende ghemeten?</l>
<l>God proevet di in desen stride:</l>
<l>Hi doghet, dat menne te halse ride</l>
<l>Voor di, ende du bist vast gheseten,</l>
<l>Sughende an der weelde reten.</l>
</lg>
<lg><head type="strophe">4.</head>
<l n="40">In weelden sitstu hier versmoort,</l>
<l>So dat met di is onghehoort</l>
<l>Gods lachter ende sine scanden.</l>
<l>Dune peins niet om die moort,</l>
<l>Die tot Akers in die poort</l>
<l n="45">Wrochten die Gods vianden.</l>
<l>Daer is Gods dienste ghescoort,</l>
<l>Cloostre ende huse sijn testoort,</l>
<l>Tvolc verbeten van wreden tanden.</l>
<l>Kerstijn man, twi en trecstu voort?</l>
<l n="50">Waerom sitstu hier verdoort?</l>
<l>Du sout hemelrike panden</l>
<l>Op Gode, wiltu dien lachter anden.</l>
</lg>
<lg><head type="strophe">5.</head>
<l>Jhesus Christus van Nazarene</l>
<l>Gaf van Akers der porten ene</l>
<l n="55">Name, die was "vermaledijt".</l>
<l>Daer voorsprac hi van den wene,</l>
<l>Die opt kerstine volc ghemene</l>
<l>Ghevallen is in corter tijt.</l>
<l><pb n="138"/>Te diere porten, alse ic mene,</l>
<l n="60">Waren ierst uutghetrect die stene,</l>
<l>Ende een inganc ghemaect so wijt,</l>
<l>Dat die Sarracine onrene</l>
<l>Alle ingoten, groot ende clene;</l>
<l>Ende daer becochten si den strijt,</l>
<l n="65">Die op Gode hadden ghelijt.</l>
</lg>
<lg><head type="strophe">6.</head>
<l>Men ghinc daer houwen ende slaen;</l>
<l>Die kerstine worden seer ondaen:</l>
<l>Hem mochte gheen weren ghewepen.</l>
<l>Si moesten alle die doot ontfaen</l>
<l n="70">(Daer jeghen mochte niet ontstaen),</l>
<l>Die niet ontspronghen in schepen.</l>
<l>Men sach daer laten meneghen traen:</l>
<l>Kerstijnheit wart sonder waen</l>
<l>So jamerlijc int vel ghenepen.</l>
<l n="75">Men mach jamer hierin verstaen:</l>
<l>Die predicare dede men vaen,</l>
<l>Ende alsijt crucifix ghegrepen,</l>
<l>Si dadent achter straten slepen.</l>
</lg>
<lg><head type="strophe">7.</head>
<l>Joncfrouwen van religioene,</l>
<l n="80">Suver ende van heiligen doene,</l>
<l>Onsuverden die Sarracine.</l>
<l>Wiemen hoorde die was soo coene</l>
<l>Die Jhesus noemde, Mari&#x00EB;n soene,</l>
<l>Men dede hem torment ende pine.</l>
<l n="85">Men briet sulken ghelijc den hoene,</l>
<l>Sulc wart onthalst bi den caproene,</l>
<l>Sulc ghescout ghelijc den swine.</l>
<l>Ghi heren, ghi princen, ghi baroene,</l>
<l>Hoe coomt dat hem elc niet vermoene</l>
<l n="90">Met live, met goede ghereet te sine,</l>
<l>Te suverne tlant van dien venine?</l>
</lg>
<lg><head type="strophe">8.</head>
<l>Kerke van Romen, trec dijn swaert,</l>
<l><milestone unit="fol" n="224vb"/> Dat di van Gode ghelaten waert,</l>
<l><pb n="139"/>Kerstijnheit hevet te doene heden.</l>
<l n="95">Besie oft vlegghe hevet of scaert</l>
<l>Ant einde of daer middenwaert;</l>
<l>Ende oftuut overwaer vinds versneden,</l>
<l>So spoet di danne metter vaert,</l>
<l>Ende doe al onghespaert</l>
<l n="100">Een van betren snede smeden.</l>
<l>Qualike is het gheachterwaert;</l>
<l>Diere cardinale aert</l>
<l>Die is van alsulken seden,</l>
<l>Hi strect na scat met allen leden.</l>
</lg>
<lg><head type="strophe">9.</head>
<l n="105">Alse thooft gulselike ontfaet</l>
<l>Den wijn, die sine kele doorgaet,</l>
<l>Het ontkeert alle die lede.</l>
<l>Die mont hi roept; hi slaet, hi vaet,</l>
<l>Hi verset dat wale staet,</l>
<l n="110">Bene faelieren ende voete mede.</l>
<l>Die Kerke van Romen is dusdaen vraet,</l>
<l>Si is dronken, ende al sonder raet</l>
<l>Die hovet is van kerstijnhede.</l>
<l>Sine heeft gheen lit dat haer bestaet,</l>
<l n="115">Keiser, coninc noch prelaet,</l>
<l>Het en is mids der ghierichede</l>
<l>Ontkeert van goeden sede.</l>
</lg>
<lg><head type="strophe">10.</head>
<l>Hoort, ghi heren, ghi baroene,</l>
<l>Wes die Kerke u vermoene:</l>
<l n="120">Si seit: si hevet tiende ghegheven</l>
<l>Daer si noit of te haren doene</l>
<l>Profijt ghecreech van enen boetoene,</l>
<l>Dat sijt weet of heeft beseven.</l>
<l>Wat dadi in Tunes, in Arrogoene?</l>
<l n="125">Jeghen wien waerdi daer coene?</l>
<l>Wat eren hebdi daer beweven?</l>
<l>Waert dat u die duvel niet en spoene,</l>
<l>Ghi naemt met u te uwen verdoene</l>
<l>Van uwen rechten goede beneven,</l>
<l n="130">Ende hulpt der Kerken, daer si moet beven.</l>
</lg>
<lg><head type="strophe"><pb n="140"/> 11.</head>
<l>Wat scatte hiesch Jhesus die,</l>
<l>Doe hi liet met naglen drie</l>
<l>Aent cruce naghelen sine lede?</l>
<l>Hen doghede man die anxte nie,</l>
<l n="135">Die hi doghede, ghelovets mie,</l>
<l>Om di te brenghene ter hoochede.</l>
<l>Wie is hi nu, wie is hi, wie,</l>
<l>Die hem volghet na, daer hie</l>
<l>Ghinc om onse salichede?</l>
<l n="140">Mi dunct dat elc ommesie,</l>
<l>Wat hi begrijpt, offer af plie</l>
<l>Ghemac te comen ende weeldichede:</l>
<l>Is niet, bi blivet mat op die stede.</l>
</lg>
<lg><head type="strophe">12.</head>
<l><milestone unit="fol" n="225ra"/> Alse vallen prelati&#x00EB;n</l>
<l n="145">In kerken ende in canosi&#x00EB;n,</l>
<l>Daerwaert spoedet metter vaert.</l>
<l>Deen gaet smeken, dander vri&#x00EB;n;</l>
<l>Daer siet men der simoni&#x00EB;n</l>
<l>Sere toghen haren aert.</l>
<l n="150">Wie sijn si, die daer tvette af si&#x00EB;n?</l>
<l>Die therte hebben met reinaerdi&#x00EB;n</l>
<l>Van binnen bewist ende wel bewaert.</l>
<l>Men hevet wat doen van clergi&#x00EB;n:</l>
<l>Met loesheiden, met scalkerni&#x00EB;n</l>
<l n="155">Machmen comen in Gods wijngaert;</l>
<l>Dus blivet tfruut al onbewaert.</l>
</lg>
<lg><head type="strophe">13.</head>
<l>Daermen Gods leden mede soude voeden</l>
<l>Ende queken in hare aermoeden,</l>
<l>Dat hebben al gheblaet die ghiere.</l>
<l n="160">In sal niet scamen doen die goeden,</l>
<l>Maer hem mochte therte bloeden,</l>
<l>Die houden die ami&#x00EB;n fiere.</l>
<l>Ay mi! of si te hope stoeden,</l>
<l>Endese alle die duvele loeden,</l>
<l n="165">Ic waenre niet ontghinghen viere,</l>
<l><pb n="141"/>Sine souden alle ter helscher gloeden</l>
<l>Wel neder onder der duvele roeden:</l>
<l>Ic sie den hoop so putertiere,</l>
<l>Ende die doghet in hem so diere.</l>
</lg>
<lg><head type="strophe">14.</head>
<l n="170">Scalcheit heeft die provende groot,</l>
<l>Diviniteit gaet om haer broot:</l>
<l>Dit sietmen nu alle daghe.</l>
<l>Kerke, clach! du heves noot;</l>
<l>Dune vinds in desen wederstoot</l>
<l n="175">Niewer ghenen vrient noch maghe.</l>
<l>Elc ondoet wel sinen scoot</l>
<l>Jeghen dijn rente, maer si sijn bloot</l>
<l>Te wederstane die slaghe.</l>
<l>Al storte Jhesus sijn bloet root</l>
<l n="180">Noch enewerf, daer hijt wilen goot,</l>
<l>Die doghet is overal so traghe,</l>
<l>Men vonde cume die daerwaert saghe.</l>
</lg>
<lg><head type="strophe">15.</head>
<l>Coninghen, graven ende hertoghen,</l>
<l>Die op andren orloghen</l>
<l n="185">Ende om een clene dinc verraden,</l>
<l>Peinst wat Jhesus wilde doghen,</l>
<l>Om u te brenghene ten hoghen</l>
<l>Rike, daer altoos is ghenaden.</l>
<l>Sijn huus, sijn lant staet doorvloghen</l>
<l n="190">Ende verwoest, alsmen mach toghen,</l>
<l>Ende u en dunct niet siere scaden?</l>
<l>Ghi hebt hem sijn bloet ontsoghen,</l>
<l>Twi ontkeerdi hem u oghen?</l>
<l>Ghi hebt enen andren last gheladen,</l>
<l n="195"><milestone unit="fol" n="225rb"/> Ende laet uwen God versmaden.</l>
</lg>
<lg><head type="strophe">16.</head>
<l>Nu weert tijt, datmen soude</l>
<l>Den schilt van sabel ende van goude</l>
<l>Toghen ende van lasuren.</l>
<l>Die niet voort treedt alse die boude,</l>
<l n="200"><pb n="142"/> Ende wreect sire moeder, daer hi af houde</l>
<l>Sine kerstenheit, hi salt verburen.</l>
<l>Twi wil elc leven met groter vroude,</l>
<l>Sonder hitte ende sonder coude,</l>
<l>Recht na sijn ghevoech ter curen?</l>
<l n="205">Het moet al sterven, jonc ende oude:</l>
<l>Peinst wat Jhesus ghedoghen woude</l>
<l>Dor uwen wille ende besuren,</l>
<l>Eer overgaen u tijt ende uren.</l>
</lg>
<lg><head type="strophe">17.</head>
<l>Neemt den schilt vermelioene,</l>
<l n="210">Die Jhesus droech omtrent noene</l>
<l>Op den goeden Vridach,</l>
<l>Doe hi den camp vacht alse die coene,</l>
<l>Daer hi verdinc maecte ende soene</l>
<l>Ons jeghen Hem diet al vermach.</l>
<l n="215">Vonde men prencen ende baroene,</l>
<l>Alsmen hier voormaels plach te doene,</l>
<l>Die Kerke en dade niet sulc gheclach;</l>
<l>Want si was des onghewoene</l>
<l>Bi Godefroits tiden van Bulgoene,</l>
<l n="220">Ende bi Carle, die node sach,</l>
<l>Dat si stoot ontfinc of slach.</l>
</lg>
<lg><head type="strophe">18.</head>
<l>Wat vaerdi in desen daghen</l>
<l>Met valken bersen ende jaghen,</l>
<l>Ghi lantsheren, ghi civeteine!</l>
<l n="225">Hoordi niet die Kerke claghen?</l>
<l>Of ghi sijt van haren maghen,</l>
<l>Openbaer li&#x00EB;ts int pleine!</l>
<l>Dordi uwes kerstijnheits ghewaghen,</l>
<l>So moeti den schilt draghen;</l>
<l n="230">Dien God veruwede met roder greine.</l>
<l>Hine liet hem niet versaghen</l>
<l>Ons te loossene uter plaghen,</l>
<l>Die vloeiet uter hellen fonteine</l>
<l>Ghemanc met torment ende met weine.</l>
</lg>
<lg><head type="strophe"><pb n="143"/> 19.</head>
<l n="235">Ghi heren - dit is Jacobs vont -</l>
<l>Houdt dit kimmijn in den mont,</l>
<l>Vant an desen breidel cuwen;</l>
<l>Later u mede sijn ghewont</l>
<l>Binnen in uwer herten gront;</l>
<l n="240">Vant die weelde hier verspuwen.</l>
<l>Het is ene redene bont:</l>
<l>Hier masseren so menich pont</l>
<l>Ende dat aerme volc verduwen.</l>
<l>God make ons allen so ghesont</l>
<l n="245">Met rechten ghelove ter lester stont,</l>
<l>Dat der sielen te min mach gruwen</l>
<l>Van Sathanase, den fellen ruwen.</l>
</lg>

</body>
</text>
</TEI.2>
