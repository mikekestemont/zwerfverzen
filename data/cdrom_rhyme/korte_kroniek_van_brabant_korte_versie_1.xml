<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.transcr 'INCLUDE'> <!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'>]><TEI.2><teiHeader>
<fileDesc>
<titleStmt>
<title>Korte kroniek van Brabant (korte versie 1)</title>
<author>Jan van Boendale</author>
</titleStmt>
<editionStmt>
<edition>J.H. Bormans (ed.): De Brabantsche yeesten, of rijmkronijk van Braband. Deel 3. Brussel, 1869, cxliii-clv.</edition>
</editionStmt>
<publicationStmt>
<p></p>
</publicationStmt>
<sourceDesc>
<listBibl id="inlMetadata">
<bibl><interpGrp type="titleLevel1">
<interp value="Korte kroniek van Brabant (korte versie 1)"/>
</interpGrp><interpGrp type="medium">
<interp value="book"/>
</interpGrp><interpGrp type="authorLevel1">
<interp value="Jan van Boendale"/>
</interpGrp>
<interpGrp type="ipr">
<interp value="online"/>
</interpGrp><interpGrp type="corpusProvenance">
<interp value="cdrom-mnl"/>
</interpGrp>
<interpGrp type="pubYear_from"><interp value="1399"/></interpGrp>
<interpGrp type="witnessYear_from"><interp value="1399"/></interpGrp>
<interpGrp type="pubYear_to"><interp value="1410"/></interpGrp>
<interpGrp type="witnessYear_to"><interp value="1410"/></interpGrp>
</bibl>
</listBibl>
<bibl id="original-metadata-cdrom-version"><![CDATA[
<TITEL>Korte kroniek van Brabant (korte versie 1)</TITEL>
<author>Jan van Boendale</author>
<AARD>Rijm</AARD>
<BRON nr="D24">Brussel, Koninklijke Bibliotheek, 15589-623</BRON>
<DATUM>1399-1410</DATUM>
<OMVANG>375 verzen</OMVANG>
<BRON.OPM>De codex staat bekend als het zogenaamde Hulthemse handschrift. Hij bevat in totaal 241 bladen en per bladzijde 2 kolommen van 46-47 regels. De Korte kroniek van Brabant bevindt zich op fol. 82vb84va. Voorts bevat de codex o.a. de volgende teksten: de Brandaen (fol. 1ra-10ra), de Borch van Vroudenrijc (fol. 51vb-52vb), excerpten uit de Historie van Troyen (fol. 118rb-136va), de Borchgravinne van Vergi (1) (fol. 158va-164vb), Vander rijcheit ende vander doot (fol. 182va-183ra), Theophilus (fol. 196va-206va) en de Abele spelen (fol. 170va-178rb, 213ra-221rb, 223rb-230ra, 235va-239vb) met bijbehorende Sotternie&#x00EB;n (178rb180ra, 221rb-223rb, 230ra-231rb, 231vb-233vb, 235va, 239vb-241vb).</BRON.OPM>
<EDITIE>J.H. Bormans (ed.): De Brabantsche yeesten, of rijmkronijk van Braband. Deel 3. Brussel, 1869, cxliii-clv.</EDITIE>
<STATUS>Kritisch</STATUS>
<BRONMNW>117.220</BRONMNW>
<EDITIE.OPM>De hier gepresenteerde tekst heeft geen inspringingen.</EDITIE.OPM>
<BRONNEN>Brussel, Koninklijke Bibliotheek, 15589-623</BRONNEN>
]]></bibl>
</sourceDesc>
</fileDesc>
</teiHeader>
<text>
<body><head type="title"><pb n="cxliii"/> <hi rend="bold">Die corte coronike van Brabant </hi></head>
<l>Het es goet spreken van den goeden,</l>
<l>Van den vromen ende van den vroeden,</l>
<l>Die hem voormaels setten ter eeren;</l>
<l>Want men mach er ane leeren</l>
<l n="5">Vele dooghden ende wijsheiden,</l>
<l>Die sijn leven daer bi wille leiden.</l>
<l>Hier na willic u nu segghen,</l>
<l>Ende in corten woorden uutlegghen</l>
<l>Van den besten prinsen waerlike</l>
<l n="10">Die ye quamen in ertrike,</l>
<l>Daer die edele hertoghen fijn</l>
<l>Van Brabant af comen sijn.</l>
<l>Mi wondert wat hem ghinc ane</l>
<l>Die dat segghen van den zwane</l>
<l n="15">Visierden ende brachten voort;</l>
<l>Want dan was nie ghehoort,</l>
<l>Dat een zwane mensce mocht wesen.</l>
<l>Die aldus lesen</l>
<l>Ende dichten quade truffen,</l>
<l n="20">Daer si tfolc mede versuffen,</l>
<l>Si doen daer ane sonde groot.</l>
<l><pb n="cxliv"/> Nu hoort hier al bloot</l>
<l>Die corte coronike te hant</l>
<l>Van den prinsen van Brabant,</l>
<l n="25">Hoe si hieten ende wie si waren,</l>
<l>Binnen .XXV. hondert jaren,</l>
<l>Tote op den derden Janne</l>
<l>Die nu comen es te manne.</l>
<l>God Ons Heere die moet hem gheven</l>
<l n="30">Wijsheit ende langhe leven,</l>
<l>Heerlicheit ende victorie</l>
<l>Ende daer na die eweghe glorie.</l>
<l>Amen segghet met soeten sinnen.</l>
<l>Nu hoort hier na, ic sal beghinnen.</l>
<l n="35">Doen Troyen met ghewelt</l>
<l>Ghedestrueert was ende ghevelt,</l>
<l>Daer die Grieken met wraken</l>
<l>Van Helenen dat ontscaken,</l>
<l>.XI. hondert jaer ende daer toe voort</l>
<l n="40">Vore Ons Heeren gheboort</l>
<l>Omtrent .LIX. jaer,</l>
<l>Doen vloon uut door den vaer</l>
<l>Die beste prinsen waerlike</l>
<l>Die ye quamen in ertrike,</l>
<l n="45">Hectors gheslechte, des heeren groot,</l>
<l>Die noyt en vant sijn ghenoot;</l>
<l>Soe dat des volcs eene partie</l>
<l>Ghetoghen quamen in Hongherie</l>
<l>Beide met kindren ende met wiven,</l>
<l n="50">Alse die daer wilden bliven;</l>
<l>Ende daer bleven si alsoe voort</l>
<l><pb n="cxlv"/> Tote na Christus gheboort</l>
<l>Omtrent vierdhalf hondert jaer.</l>
<l>Ende omdat hem was te swaer</l>
<l n="55">Die keiser Valentiniaen,</l>
<l>Daer si jeghen hadden mesdaen,</l>
<l>Soe rumeden si Hongherien</l>
<l>Ende quamen met haerre partien,</l>
<l>Ende besaten alle die termine</l>
<l n="60">Tusscen der Denouwen ende den Rine;</l>
<l>Ende daer maecten si aldus</l>
<l>Eenen coninc, hiet Priamus,</l>
<l>Die vroom was ende van machte,</l>
<l>Comen van Hectors gheslachte.</l>
<l n="65">Dese Priamus die wan</l>
<l>Marcomeruse den vromen man.</l>
<l>Marcomerus wan Ferromonde,</l>
<l>Die crone droech in sinen stonde,</l>
<l>Ende Ferromont wan Clodione,</l>
<l n="70">Die na hem droech die crone;</l>
<l>Ende Clodioen wan Merowinghe,</l>
<l>Die soe handelde sine dinghe,</l>
<l>Dat hijt al wan met ghewelt</l>
<l>Tusscen den Rine ende der Scelt,</l>
<l n="75">Ende Camerike alsoe voort,</l>
<l>Dat noch tAlmaenghen behoort.</l>
<l>Deze Merowinc wan Hilderike,</l>
<l>Ende Hilderijc wan sekerlike</l>
<l>Clodoveuse den coninc,</l>
<l n="80">Die eerst kerstendom ontfinc</l>
<l>Van den coninghen vore ghenoempt;</l>
<l>Dander .V. bleven verdoempt.</l>
<l>Dese bleef kersten goet van prise</l>
<l><pb n="cxlvi"/> Bi den rade van Sente Remise,</l>
<l n="85">Diene doopte metter hant,</l>
<l>Ende heeften Lodewijc ghenant.</l>
<l>Dese Lodewijc wan eenen sone,</l>
<l>Hiet Clotarius, ende die gone</l>
<l>Wan Cilperike den vromen man</l>
<l n="90">Die Lotharus[e] den Grooten wan;</l>
<l>Die voort al wan metter hant</l>
<l>Van Sassen tot Spaengienlant.</l>
<l>Van Dagobrechte sinen sone</l>
<l>Die na hem droech die crone</l>
<l n="95">Ende van den coninghen te samen</l>
<l>Die na desen coninc quamen,</l>
<l>Dat laet ic hier al stille staen,</l>
<l>Ende wille op siere dochter gaen;</l>
<l>Blitilt hiet si, vindic bescreven,</l>
<l n="100">Ende was te huwelec ghegheven</l>
<l>Eenen edelen man uutvercoren,</l>
<l>Anselberte, van Rome gheboren,</l>
<l>Die bi hare eenen sone wan;</l>
<l>Arnout soe hiet die edel man,</l>
<l n="105">Ende dese Arnout, alst God woude,</l>
<l>Wan den goeden Sente Arnoude,</l>
<l>Die grave sat met ghewelt</l>
<l>In Vlaenderen neffens der Scelt.</l>
<l>Sente Arnout, die heileghe wise,</l>
<l n="110">Die wan den goeden Anghise</l>
<l>Die Sente Begghen nam te wive.</l>
<l>Nu hoort wat ic u hier scrive :</l>
<l>Dese Begghe was sonder twivel</l>
<l>Sente Ghertruden suster van Nivel,</l>
<l n="115">Ende waren Puppijns dochteren beide,</l>
<l>Die te Landen woonde aen die heide,</l>
<l>Ende was dierste hertoghe becant</l>
<l><pb n="cxlvii"/> Op Haspegouwe ende in Brabant.</l>
<l>Sijn vader hiet Karleman,</l>
<l n="120">Ende was dierste die ghewan</l>
<l>Heerscap op Haspegouwe</l>
<l>Ende hiet die prinse, als ic scouwe.</l>
<l>Thertoghedom bleef op Begghen</l>
<l>Puppijns dochter, daer wi af segghen,</l>
<l n="125">Ende op haren man Anghise.</l>
<l>Dese wonnen eenen sone van prise,</l>
<l>Puppijn hiet hi van Herstale,</l>
<l>Die daer ierst maecte die sale.</l>
<l>Hi was dierste die dwanc</l>
<l n="130">Die Vriesen aen haren danc,</l>
<l>Ende haren hertoghe sloech doot;</l>
<l>Soe dat si door die noot</l>
<l>Moesten werden kerstijn.</l>
<l>Eenen sone liet Puppijn,</l>
<l n="135">Karle Martele, dien stouten man,</l>
<l>Die noyt en vacht hine verwan;</l>
<l>Die al sijn leven vromelike</l>
<l>Berechte tlant van Vrankerike,</l>
<l>Ende machtegher was in sinen jaren</l>
<l n="140">Dan die coninghe selve waren.</l>
<l>Karle Marteel liet eenen sone,</l>
<l>Cleine Puppijn hiet die gone,</l>
<l>Op wien die vrancse crone</l>
<l>Gheluckelike quam ende scone</l>
<l n="145">Bi den paus ende bi den heeren,</l>
<l>Die Puppine wilden eeren</l>
<l>Om sine doghet ende daer toe mede</l>
<l>Om sine groote vromichede.</l>
<l>Die paus leider op sinen ban</l>
<l n="150">Wie si waren, wijf of man,</l>
<l>Die hem of sinen nacomelinghen</l>
<l><pb n="cxlviii"/> Die crone namen of onderghinghen,</l>
<l>Dat si souden te dien stonde</l>
<l>Verwaten sijn van Gods monde.</l>
<l n="155">Dus gheluckelike ende dus scone</l>
<l>Quam Brabants hertoghe ter crone</l>
<l>Int carnatioen voor waer</l>
<l>.VJJ<hi rend='sup'>c</hi>. ende vijftech jaer.</l>
<l>Cleine Puppijn eenen sone liet</l>
<l n="160">Die Karle die Groote hiet,</l>
<l>Die alleene hadde meer eeren</l>
<l>Dan sijn vorders alle die heeren.</l>
<l>Dit was hi alleene bisonder,</l>
<l>Die wilen wrachte dat wonder:</l>
<l n="165">Die keiser ende coninc was becant</l>
<l>Ende heere in al kersten lant.</l>
<l>.LXXIJ. jaer was hi out</l>
<l>Doen hi gout der natueren scout,</l>
<l>Ende .XLVJ. jaer al te gader</l>
<l n="170">Droech hi crone na sinen vader.</l>
<l>.VIIJ<hi rend='sup'>c</hi>. screef men ende .XVJ. met</l>
<l>Doen hi sterf, dus eest gheset;</l>
<l>Ende leghet in sine capelle tAken,</l>
<l>Die hi daer selve dede maken.</l>
<l n="175">Groote Karle liet sijn rike</l>
<l>Sinen sone Lodewike,</l>
<l>Ende Lodewijc liet sinen sone voort,</l>
<l>Dien men Caluwen Karle noemen hoort.</l>
<l>Dese Karle liet sinen sone dan,</l>
<l n="180">Lodewijc die Lispere hiet die man,</l>
<l>Die tlant hielt eene corte stonde,</l>
<l>Ende hadde eene quade faconde.</l>
<l>Eenen sone die Lispere liet</l>
<l><pb n="cxlix"/> Die Simpel Karle hiet.</l>
<l n="185">Simpel Karle liet eenen sone,</l>
<l>Lodewijc hiet die gone;</l>
<l>Die was vader van sonen tween</l>
<l>Karle soe hiet die een,</l>
<l>Ende was hertoghe in Brabant;</l>
<l n="190">Dander was Lotharijs ghenant,</l>
<l>Ende bleef coninc in Vrankerike,</l>
<l>Ende liet sinen sone Lodewike,</l>
<l>Die maer een jaer was coninc</l>
<l>Na dat hi die crone ontfinc.</l>
<l n="195">Hem en bleef gheen kint verworven.</l>
<l>Nu es die crone verstorven</l>
<l>Op Karlen sinen oom,</l>
<l>Dies ic te hant nam goom,</l>
<l>Die hertoghe in Brabant was.</l>
<l n="200">Karle bewant hem das</l>
<l>Dat hi bereide sine vaert</l>
<l>Met sinen volke te Vrankerijc waert,</l>
<l>Te sinen verstorvenen goede.</l>
<l>Daer jeghen was op sine hoede</l>
<l n="205">Hughe Capet, grave van Parijs,</l>
<l>Die scalc was ende wijs</l>
<l>Ende peinsde Karle te wederstane</l>
<l>Ende selve die crone tontfane;</l>
<l>Hi wederstont Karle met stride</l>
<l n="210">Bi Louwen ten selve tide,</l>
<l>Ende Karle heeften ghescoffiert;</l>
<l>Maer onlanghe heeft gheviert,</l>
<l>Hine brachte weder meneghen deghen</l>
<l>Ende heeft Karle in Louwen beleghen;</l>
<l n="215">Karle trac uut met ghewelde</l>
<l><pb n="cl"/> Ende scoffierden echt opten velde,</l>
<l>Soe dat hi cume ontfloe:</l>
<l>Wat dede Hughe doe?</l>
<l>Hoort hier groote mordaet:</l>
<l n="220">Hi viseerde eenen anderen raet,</l>
<l>Ende maecte vrientscap metten biscop,</l>
<l>Die hem snachts die porten dede op</l>
<l>Van der stat van Louwen,</l>
<l>Ende met deser ontrouwen</l>
<l n="225">Vinc hi Karle met liste</l>
<l>Op sijn bedde eer ment wiste,</l>
<l>Ende voerden te Orliens ghevaen.</l>
<l>Daer soe sterf hi saen,</l>
<l>Ende Hughe bleef coninc met vreden,</l>
<l n="230">Dat sine nacomelinghe sijn noch heden;</l>
<l>Want de groote Philips, God weet,</l>
<l>Die te Mons in Pevele street,</l>
<l>Ende die Vlaminghen daer verwan,</l>
<l>Die was recht de .XIJ.de man</l>
<l n="235">Na desen valscen Hughen;</l>
<l>Soe hooric die boeken tughen.</l>
<l>Aldus bleef Brabants gheslechte</l>
<l>Van der cronen onterft tonrechte,</l>
<l>Doen si croon hadden ghedraghen daer</l>
<l n="240">Omtrent .IJ.<hi rend='sup'>c</hi> ende .XL. jaer.</l>
<l>Die onghevalleghe Karle liet</l>
<l>Eene dochter die Gheerbergh hiet,</l>
<l>Die nemmeer en behielt na den vader</l>
<l>Dan Loven ende Bruessele te gader,</l>
<l n="245">Ende een luttel dorpen daer toe;</l>
<l>Want die keiser gaf doe</l>
<l>Tlant van Lothrike henen</l>
<l>Eenen Godevaerde van Ardenen,</l>
<l>Die heere van Lothrike es bleven.</l>
<l n="250"><pb n="cli"/> Dit coste Lambrechte sijn leven</l>
<l>Gheerberghen man ende sinen lieden,</l>
<l>Omdatti Godevaerde wilde verbieden</l>
<l>Thertoghedom, alsoe ic las,</l>
<l>Daer sijn wijf recht oor af was,</l>
<l n="255">Bi Florines in eenen stride</l>
<l>Daer si beide streden met nide.</l>
<l>Gheerbergh die dus verloos algader</l>
<l>Vrankerijc, Lothrijc, man ende vader,</l>
<l>Hadde eenen sone, Heinrike den Ouden,</l>
<l n="260">Die dat graefschap heeft behouden</l>
<l>Van Lovene ende van Bruessele mede</l>
<l>Dus vinden wijt ter waerhede.</l>
<l>Die Heinric wan Lambrechte,</l>
<l>Die de canesien stechte</l>
<l n="265">Te Lovene ende te Bruessele, om dat</l>
<l>Sijnre zielen soude sijn te bat.</l>
<l>Die Lambrecht daer men nu af telt,</l>
<l>Hadde eene suster, hiet Machtelt,</l>
<l>Was gravinne van Bonen;</l>
<l n="270">Twee hare kinderen droeghen cronen</l>
<l>Te Jherusalem tenden een:</l>
<l>Godevaert van Bolioen hiet deen,</l>
<l>Ende dandre Bouden, die stoute man,</l>
<l>Die theileghe lant algader wan.</l>
<l n="275">Wat hulpt hier langhe ghelet?</l>
<l>Aldus vindict gheset</l>
<l>Derre graven waren sesse</l>
<l><pb n="clii"/> Deen tenden anderen, seit die lesse;</l>
<l>Eert op Godevaerde metten baerde quam,</l>
<l n="280">Die thertoghedom weder ane nam;</l>
<l>Want keiser Heinric verhieffen hoghe</l>
<l>Met vonnessen weder te hertoghe</l>
<l>Over Lothrijc, dat met allen</l>
<l>Sinen vorderen was ontvallen,</l>
<l n="285">Ende dArdenoise te haren verwite</l>
<l>Worden des heerscaps quite</l>
<l>Int carnatioen voorwaer</l>
<l>.XI.<hi rend='sup'>c</hi> ende XXX. jaer.</l>
<l>Metten baerde die hertoghe waert</l>
<l n="290">Liet na hem eenen Godevaert,</l>
<l>Ende dese wan Godevaert den derden,</l>
<l>Die alle waren van grooter werden.</l>
<l>Die derde Godevaert die wan</l>
<l>Heinrike den stouten man,</l>
<l n="295">Die capitein was over meere</l>
<l>Van al dien kerstenen heere,</l>
<l>Ende Ludike wan die stat.</l>
<l>Te Colene sterf hi na dat,</l>
<l>Ende was hier neder bracht met zeere.</l>
<l n="300">Te Lovene soe leit dese heere.</l>
<l>Die Heinric wan Heinrike,</l>
<l>Die noyt en vant sijn ghelike,</l>
<l>Die Dalem wan met siere cracht,</l>
<l>Ende voor die stat van Colene vacht,</l>
<l n="305">Ende al dat lant doorran,</l>
<l><pb n="cliii"/> Ende die Stadinghe wan,</l>
<l>Ende Randenrode slechte,</l>
<l>Ende sijn dinc alsoe berechte,</l>
<l>Datten al die ghene ontsaghen,</l>
<l n="310">Die sijns hoorden ghewaghen.</l>
<l>Te Vileer leeght hi int graf.</l>
<l>Daer soe bleef een sone af,</l>
<l>Die goedertieren Heinric,</l>
<l>Die dedelste was waerlic</l>
<l n="315">Van seden ende van maghen</l>
<l>Die leefde in dien daghen.</l>
<l>Te Lovene leit hi ten Predicaren.</l>
<l>Na hem soe liet hi te waren Den vromen hertoghe Jan,</l>
<l n="320">Die tlant van Limborch wan</l>
<l>Te Woeronc in den grooten strijt,</l>
<l>Soe dat men in der werelt wijt</l>
<l>Van hem te segghene wiste;</l>
<l>Want hi noyt der eeren en miste.</l>
<l n="325">Te Baren ter tafelronden</l>
<l>Sterf hi van eenre wonden,</l>
<l>Ende was neder bracht hier ave</l>
<l>Te Bruessele tsinen grave.</l>
<l>Ten Minderbroederen soe leeght hi.</l>
<l n="330">Men screef doen, gheloves mi,</l>
<l>.XIJ.<hi rend='sup'>c</hi> .XC. ende viere.</l>
<l>Eenen sone liet dese fiere,</l>
<l>Dat was die ander Jan,</l>
<l>Die tlant van Wassemberghe wan:</l>
<l n="335">Scone was hi ende sprekende wale,</l>
<l><pb n="cliv"/> Ende sterf ter Vueren in sine zale,</l>
<l>Ende wert te Bruessele met groter haven</l>
<l>In Sinte Goedelen choer begraven.</l>
<l>Een kint liet hi hem naer,</l>
<l n="340">Ende was out maer .XIJ. iaer</l>
<l>Doen zijn vader sterf, die goede man,</l>
<l>Ende es gheheeten die derde Jan,</l>
<l>Die in Brabant nu es heere</l>
<l>Ende hem ooc gheset heeft ter eere</l>
<l n="345">Tusscen de Mase ende den Rijn,</l>
<l>Daer sine palen ghewidet zijn,</l>
<l>Daer hi metten scoonsten heere quam</l>
<l>Dat men over Mase ye vernam.</l>
<l>Nu hebdi ghehoort ende vernomen</l>
<l n="350">Van [den] beghinne dat hercomen</l>
<l>Van den hoghen prinsen van Brabant,</l>
<l>Alsoe als ict ghescreven vant</l>
<l>In goeden vrayen boeken.</l>
<l>Die des wille gheroeken</l>
<l n="355">Datti heur yeeste lese vore ende na,</l>
<l>Ic radem datti ten boeke ga</l>
<l>Dat ic maecte en es niet lanc;</l>
<l>Daer vint hijt al sonder wanc</l>
<l>Tot op desen hertoghe Janne,</l>
<l n="360">Die nu eerst compt te manne.</l>
<l>Hi waert hertoghe in groter eeren</l>
<l>Doen men screef dat iaer Ons Heeren</l>
<l>.XIII<hi rend='sup'>c</hi>. ende .XII. mede.</l>
<l><pb n="clv"/> Nu bidden wi alle eene bede,</l>
<l n="365">Dat hem God onne voort ane</l>
<l>In allen dogheden te volstane,</l>
<l>Ende in allen poenten van eeren</l>
<l>Die wel voeghen lantsheeren,</l>
<l>Soe dat hi ende tlant in eeren si,</l>
<l n="370">Ende Gods hulde beware daer bi.</l>
<l>Dat wert ghemaect in die port</l>
<l>TAntwerpen, na Gods ghebort</l>
<l>.XIII<hi rend='sup'>c</hi>. ende .XXIJ. mede.</l>
<l n="375">God gheve ons allen sinen vrede.</l>
<l>AMEN.</l>
</body>
</text>
</TEI.2>
